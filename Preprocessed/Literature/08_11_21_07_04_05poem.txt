अर्जुन घर्ती क्षितिज ए साथी कस्तो ए साथी कस्तो कहिले पूर्णिमा जुनझैँ चम्किदिन्छौ कहिले औँशी रातझैँ अँधेरिन्छौ कहिले वसन्त कोपिलाझैँ फुलिदिन्छौ कहिले शिशिर पातझैँ झरिदिन्छौचिन्नै गाह्रो भो साथी कस्तो ए साथी कस्तो कहिले समुद्रझैँ शान्त हुन्छौ कहिले असारे भेलझैँ गडगडाउँछौ कहिले मन्द हावाझैँ सुसाउँछौ कहिले हुरी बतासझैँ हुर्हुराउँछौ बुझ्नै सारो भो साथी कस्तो ए साथी कस्तो कहिले खडेरी वर्षाझैँ झरिदिन्छौ कहिले वर्षात झरीझैँ थपिदिन्छौ कहिले बिहानी किरणझैँ उदाउँछौ कहिले सन्ध्या घामझैँ अस्ताउँछौ चिन्नै गाह्रो भो साथी कस्तो ए साथी कस्तो कहिले एकान्त बनी आइदिन्छौ कहिले अत्यास कहाली बनी डराइदिन्छौ कहिले यात्रा पदचाप बनी पछ्याइदिन्छौ कहिले पाइला धोखा बनि छाडिदिन्छौ बुझ्नै सारो भो साथी कस्तो