भारतको राजधानी दिल्लीमा कोरोनाको घट्दो केसका कारण लकडाउन हटाउने प्रक्रिया सुरु भएको छ । मुख्यमन्त्री अरविन्द केजरीवालले शुक्रबार दिल्लीमा अनलकको प्रक्रिया सुरु गर्ने घोषणा गरेका छन् । उनले ठूलो मिहिनेतले कोरोनामाथि नियन्त्रण पाइएको तर अहिलेसम्म लडाईं नजितेको बताएका छन् ।मुख्यमन्त्री अरविन्द केजरीवालले दिल्लीमा लकडाउनलाई क्रमशः खोल्दै जाने बताउँदै सोमबारदेखि निर्माणकार्य र कारखानाका गतिविधिलाई खोलिने जानकारी दिए । समाजको सबैभन्दा गरिब तप्का, मजदुर, प्रवासीलाई ध्यानमा राखेर यस्तो निर्णय लिइएको उनले बताए ।नभए दिल्लीमा पुनः लगाउनुपर्नेछ लकडाउन...मुख्यमन्त्री अरविन्द केजरीवालले अब क्रमशः हप्ता हप्तामा जनताको सुझाव र विज्ञको धारणा लिएर लकडाउन खोल्ने प्रक्रिया जारी राख्ने तर बीचमा कोरोना बढ्न लागेको भान भए अनलकको प्रक्रिया रोक्नुपर्ने बताए ।दिल्लीका बासिन्दालाई अपिल गर्दै मुख्यमन्त्री अरविन्द केजरीवालले भने, ‘सबैजनाको मद्दतको आवश्यकता छ, जब नियम पालना गर्नेछौं तब मात्रै सबै आर्थिक गतिविधि खुल्न पाउनेछन् । यदि कोरोना पुनः बढ्न थाल्यो भने हामीले फेरि लकडाउन लगाउनु पर्नेछ । हामी लकडाउन लगाउन चाहन्नौं, लकडाउन राम्रो कुरा हुँदै होइन ।’#delhi#unlock