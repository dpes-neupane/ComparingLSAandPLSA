अफगानिस्तानको एउटा ठूलो टिभी च्यानल टोलो न्यूजमा एकपटक पुनः महिला कार्यक्रम प्रस्तोता देखिन थालेका छन् । आइतबार तालिबानको काबुलमा कब्जा जमाएपछि त्यहाँका सबै टिभी च्यानलमा महिला कार्यक्रम प्रस्तोता देखिएका थिएनन् । अफगानिस्तानको सरकारी टिभी च्यानलको तस्बिर पनि सेयर हुन लागेका थिए जसमा एक पुरुष कार्यक्रम प्रस्तोता तालिबानको झण्डा अगाडि बसिरहेको देखिएका थिए । तर मंगलबार टोलो न्यूजका प्रमुख मिराका पोपलले एक ट्वीट सेयर गरेका छन् जसमा एक महिला कार्यक्रम प्रस्तोता स्टुडियोमा तालिबानको मिडिया टिमका एक सदस्यको लाइभ अन्तरवार्ता लिइरहेकी छिन् । उनले त्यसपछि अर्को एउटा तस्बिर सेयर गरेका छन् जसमा एक महिला हिजाब लगाएर न्यूजरुममा बिहानको मिटिङ गरिरहेकी छिन् । टोलो न्यूजको मालिक कम्पनी मोबीग्रुपका निर्देशक साद मोहसेनीले पनि तस्बिर ट्वीट गरेका छन् । साथै, उनले एक महिला पत्रकारले अफगानिस्तानको सडकबाट रिपोर्टिङ गरिरहेको तस्बिर पनि ट्वीट गरेका छन् । Our female presenter is interviewing a Taliban media team member live in our studio @TOLOnews #Afghanistan pic.twitter.com/G6qq1KWKOH— Miraqa Popal (@MiraqaPopal) August 17, 2021साथै उनले लेखेका छन्, ‘टोलो न्यूज र तालिबान एकपटक पुनः इतिहास बनाउँदै । तालिबानका वरिष्ठ प्रतिनिधि अब्दुल हक हम्माद, आज बिहान हाम्री प्रस्तोता बाहिश्तासँग कुरा गर्दै । दुई दशक अघि जब उनी सत्तामा पहिलो पटक आएका थिए, त्यतिबेला यो सोच्न पनि असम्भव थियो ।’अफगानिस्तानमा तालिबान प्रभावशाली भएपछि सबैभन्दा बढी चिन्ता महिलाको स्थितिको बारे थियो किनभने तालिबान कट्टर इस्लाममा विश्वास राख्छन् र महिलामाथि प्रतिबन्ध लगाउनुपर्ने विषयमा मान्यता राख्छन् । २० वर्ष अघि अफगानिस्तानमा सत्तामा आएपछि उनीहरुले महिलामाथि विभिन्न प्रकारको प्रतिबन्ध लगाएका थिए । यसपटक पनि काबुलबाट सार्वजनिक भइरहेको तस्बिरले यो चिन्तालाई बढाइदिएको थियो जसमा पसल बाहर महिलाको पोस्टर र तस्बिर हटाइँदै थियो ।   