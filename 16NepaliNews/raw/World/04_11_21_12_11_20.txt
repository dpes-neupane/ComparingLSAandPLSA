साउदी अरबमा मृत्युदण्डको सजाय पाउने एक युवकलाई जेलबाट रिहा गरिएको छ ।अली अल–निम्न नामका यी युवकलाई केही वर्षअघि साउदी अदालतले मृत्युदण्डको सजाय सुनाएको थियो ।सरकार विरोधी प्रदर्शनका बेला जब सन् २०१२ मा उनी हिरासतमा गएका थिए तब उनको उमेर १७ वर्ष थियो ।यो विरोध प्रदर्शन साउदी अरबको सिया अल्पसंख्यकले गरेका थिए । अली अल–निम्नलाई साउदी अदालतले सार्वजनिक रुपमा शिर छेदन गर्न सजाय सुनाएको थियो ।साउदी अदालतको यो निर्णयविरुद्ध संसारभरि आवाज उठ्यो । अली अल–निम्न सिया नेता शेख बाकिर अल–निम्नका भतिजा हुन् जसले राष्ट्रिय एकतामा आँच पुर्याएको भन्दै सन् २०१६ मा मृत्युदण्डको सजाय सुनाइएको थियो ।अली अल–निम्न आफ्नो गिरफ्तारीपछि लगभग १० वर्षदेखि जेलमा थिए ।साउदी अरब संसारका ती देशमध्ये एक हो जहाँ सबैभन्दा बढी मृत्युदण्डको सजाय सुनाइने गरिन्छ ।#SaudiArabia: Homecoming Ali al-Nimr #علي_النمر pic.twitter.com/RVvOIa4pSe— sebastian usher (@sebusher) October 27, 2021