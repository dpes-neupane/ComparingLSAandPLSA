एजेन्सी । भारतको महाराष्ट्र राज्यका गृहमन्त्री अनिल देशमुखले राजीनामा दिएका छन् । बम्बई उच्च अदालतले १०० करोड रुपैयाँ भ्रष्टाचार गरेको आरोपमा अनुसन्धानको आदेश दिएलगत्तै गृहमन्त्री देशमुखले राजीनामा दिएका हुन् । गृहमन्त्री देशमुखले दिएको दिएको राजीनामा राज्यपाल भगतसिंह कोशियारीले स्वीकृत गरेका छन् ।राज्यपाल कोशियारीले वाल्से पाटिललाई नयाँ गृहमन्त्रीको जिम्मेवारी दिने मुख्यमन्त्री उद्धव ठाकरेको सिफारिसलाई पनि स्वीकृत गरेका छन् । देशमुख विरुद्ध भ्रष्टाचारको आरोपबारे छानविन गर्न सीबीआईको टोली मंगलबार मुम्बई जाँदै गरेको अमर उजालाले खबर लेखेको छ । बम्बई उच्च अदालतले १५ दिनभित्र सीबीआईलाई प्रारम्भिक अनुसन्धान सुरु गर्न आदेश दिएको छ ।#anil deshmukh#uddav thakare