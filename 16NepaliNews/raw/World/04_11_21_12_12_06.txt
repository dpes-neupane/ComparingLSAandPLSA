इटालीको नयाँ राष्ट्रिय एयरलाइन्स, आईटीए एयरवेजले गत हप्ता आफ्नो पहिलो उडान भ¥यो । तर, ग्राउन्डमा भने समस्या देखिएको छ । एलइटालियाका पूर्व फ्लाइट एटेन्डेन्टहरूले जागिर गुमाएको र तलब काटेको विरोधमा आफ्नो युनिफर्म उतार्दै विरोध प्रदर्शन गरेका हुन् ।रोमको क्याम्पिडोगिालोको मुख्य चोकमा करिब ५० जना पूर्व फ्लाइट एटेन्डेन्टहरू एलइटालियाको युनिफर्ममा भेला भएर त्यसलाई उतारेर भित्री वस्त्रमा उभिएर प्रदर्शन गरेका थिए । जागिर गुमाएको मात्र होइन, आईटीए एयरवेजमा पुनः अनुबन्ध गरिएकाहरूलाई दिइएको करारको पनि उनीहरूले विरोध गरेका थिए । जागिरमा फर्किएकाहरूलाई पनि राम्रो सेवा सुविधा नदिइएको ट्रेड युनियनको आरोप रहेको छ ।आईटीएका अध्यक्ष अल्फ्रेडो अल्टाभिल्लाले हडतालको चेतावनी ‘राष्ट्रिय लज्जाको विषय’ हुने बताएका छन् । उनले कर्मचारीहरूले हालको कामको वातावरणमा काम गर्न तयार भएको जिकिर गर्दै करारका लागि गरिएको बार्गेनिङको औचित्य समाप्त भइसकेको बताए । एलइटालियाका १० हजार ५०० कर्मचारीमध्ये आईटीएले मात्र २८ सय जनालाई पुनः अनुबन्ध गरेको छ । त्यस्तै, एलइटालियाका ११० विमानमध्ये आईटीएले ५२ वटालाई लिएको रोयटर्सले जनाएको छ ।सीएनएन