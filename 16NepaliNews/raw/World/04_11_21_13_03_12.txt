लन्डन । बेलायतमा कोरोना संक्रमणका कारण निधन हुनेको संख्यामा ह्रास आउदै गएको तथ्याँकले देखाएको छ । पछिल्लो २४ घन्टामा कोरोना संक्रमणका कारण थप १५८ जनाको मृत्यु भएको छ  । शनिबारको तथ्याँकअनुसार यो संख्या गतवर्ष डिसेम्बरको ‘बक्सिंग डे’ पछिकै कम भएको बताइएको ।यससँगै बेलायतमा कोरोनाबाट ज्यान गुमाउनेको संख्या एक लाख २४ हजार ४१९ पुगेको ‘डिपार्टमेन्ट अफ सोसल केयर’ ले जानकारी दिएको छ । यसैगरी बेलायतमा पछिल्लो २४ घन्टामा ६ हजार ४० जना नयाँ संक्रमित थपिएका छन् । केहि दिनयता बेलायतमा कोरोना संक्रमितको संख्या पनि दैनिक ६ हजारको सेरोफेरोमा रहँदै आएको छ ।थपिएका नयाँ संक्रमितसँगै बेलायतमा संक्रमितको संख्या ४२ लाख १३ हजार ३४३ पुगेको छ । बेलायतका अस्पतालमा उपचारार्थ कोरोना संक्रमितको संख्या घटेर १० हजार ८९८ मा झरेको छ । यसैगरी भेन्टिलेटर बेडमा उपचार गर्नेको संख्या एक हजार ५४२ रहेको छ ।दुई करोड २८ लाख भन्दा बढी खोप वितरणबेलायतमा   सोमबारसम्म  कोरोना विरुद्धको पहिलो र दोस्रो  डोजको खोप लगाउनेको संख्या  झन्डै दुई करोड २९ लाख पुगेको छ । पहिलो र दोस्रो डोजको खोप गरि दुई करोड १३ लाख २२ हजार ७१७ डोज खोप वितरण भइसकेको ‘डिपार्टमेन्ट अफ सोसल केयर’ को तथ्यांकमा उल्लेख छ ।कोरोना विरुद्धको खोप अभियान शुरु भएयता बेलायतमा दुई करोड १७ लाख ९६ हजार २७८ जनाले खोपको पहिलो डोज लिएका छन् । यसैगरी १० लाख ९०  हजार ८४० जनाले खोपको दोस्रो डोज लिएका छन् ।#uk corona