डेनमार्कका कार्टुनिस्ट कर्ट वेस्टरगार्डको निधन भएको छ । उनी ८६ वर्षका थिए ।कर्ट वेस्टरगार्डले पेगम्बर मोहम्मदको चित्र बनाएका थिए । उनको यो क्यारिकेचरलाई केहीले रचनात्मक बताए भने मुसलमानका एउटा ठूला वर्गले यसका लागि आपत्ति जताएका थिए ।बर्लिगस्के पत्रिकाले आइतबार उनको निधनको सूचना दिएको हो । उनको परिवारले दिएको जानकारी अनुसार उनी निकै लामो समयदेखि बिरामी थिए ।वेस्टरगार्ड सन् १९८० को दशकको सुरुवातमा रुढिवादी जिलेन्ड्स–पोस्टेन पत्रिकामा कार्टुन बनाउने गर्दथे ।तर उनले सन् २००५ मा चर्चा पाए । उनले पत्रिकामा पेगम्बर मोहम्मदको एउटा विवादास्पद कार्टुन बनाए । यसको संसारभरी चर्चा भयो ।विरोध प्रदर्शनःइस्लामको सेल्फ सेन्सरशिप र आलोचनालाई दर्साउनका लागि पत्रिकाले १२ कार्टुन प्रकाशित गरेको थियो जसमा वेस्टरगार्डको पनि एउटा कार्टुन थियो ।पेगम्बर मोहम्मदको चित्रण इस्लाममा वर्जित मानिन्छ र यसकारण वेस्टरगार्डले अत्यसिक आलोचनाको सामना गर्नुपरेको थियो ।पत्रिकाको कार्टुनका कारण डेनमार्कमा विरोध प्रदर्शन पनि भए जबकी डेनमार्क सरकारले थुप्रै मुस्लिम देशका राजदूतबाट असन्तोषका भावहरु पनि सुन्नपर्यो ।फेब्रुअरी सन् २००६ मा पूरा मुस्लिम जगतमा विरोध प्रदर्शन भए । वेस्टरगार्डको कार्टुनको विषयमा मानिसहरुले आफ्नो रोष पोखे । डेनमार्कका थुप्रै दूतावासमाथि हमला भए र त्यतिबेलाको हिंसामा दर्जनौंको मृत्यु पनि भयो ।धम्की पाए, लुकेर बसेःसन् २०१५ मा फ्रान्सेली व्यङ्ग्य पत्रिका चार्ली हेब्दोको कार्यलयमा भएको हमलामा १२ जना मारिएको थिए । कार्टूनको प्रकाशनपछि वेस्टरगार्डले थुप्रैपटक ज्यान मार्ने धम्की पनि पाए ।उनी पछिल्लो समय लुकेर बसिरहेका थिए तर पछि उनले डेनमार्कको एउटा शहर आरहूसस्थित घरमा खुलेर बस्ने निर्णय गरे ।सन् २००८ मा डेनिस गुप्तचर सेवाले तीन जनालाई पक्राउ पनि गर्यो जसमाथि वेस्टरगार्डको हत्याको षड्यन्त्र रचेको आरोप पनि लगाइएको थियो ।दुई वर्षपछि डेनमार्क प्रहरीले वेस्टरगार्डको घरमा एउटा सोमाली युवकलाई चक्कूसहित गिरफ्तार पनि गरेको थियो । सन् २०११ मा यी सोमाली युवकलाई हत्याको कोसिसमा दोषी ठहर गर्दै ९ वर्षको सजाय सुनाइयो ।वेस्टरगार्ड त्यसपछि केही वर्षसम्म एक अज्ञात स्थानमा अंगरक्षकसहित बस्न बाध्य भए । सन् २००८ मा रोयटर्स समाचार एजेन्सीसँग कुरा गर्दै वेस्टरगार्डले आफूलाई आफ्नो व्यङ्ग्यपूर्ण कार्टुनको विषयमा कुनै पछुतो नभएको बताएका थिए ।