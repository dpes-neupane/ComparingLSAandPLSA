लन्डन । बेलायतमा लकडाउन खुल्नको लागि ठिक एकसाता बाँकी रहँदा कोरोना संक्रमण दर र मृत्यु दरमा निरन्तर कमी आएको छ । आइतबार सार्वजनिक तथ्याँकअनुसार पछिल्लो २४ घन्टामा मात्र दुई जना कोरोना संक्रमितको मृत्यु भएको छ । यससँगै बेलायतमा कोरोनाका कारण ज्यान गुमाउनेको संख्या एक लाख २७ हजार ६०५ पुगेको छ ।यसैगरी पछिल्लो २४ घन्टामा १ हजार ७७० जनामा कोरोना संक्रमण पुष्टि भएको ‘डिपार्टमेन्ट अफ हेल्थ एण्ड सोशल केयर’ ले जानकारी दिएको छ  । नयाँ संक्रमितसँगै बेलायतमा कोरोना संक्रमितको संख्या ४४ लाख ३४ हजार ८६०  पुगेको छ । बेलायतमा  हाल सक्रिय संक्रमितको संख्या ५९ हजार ४४ छ भने ४२ लाख ४८ हजार ११ संक्रमित निको भइसकेको वर्ल्डओमिटरको तथ्याँकमा उल्लेख छ ।५३ लाख ४१ हजार डोज खोप वितरणबेलायतमा हालसम्म खोपको पहिलो र दोस्रो गरि कुल ५ करोड ३० लाख ४१ हजार ४८ डोज खोप वितरण भएको छ । जसमध्ये ३ करोड ५३ लाख ७१ हजार ६६९ जनाले पहिलो डोज र एक करोड ७६ लाख ६९ हजार ३७९ जनाले खोपको दोस्रो डोज लगाएका छन् ।हालसम्म कोरोनाभाइरस महामारीबाट विश्वभर मृत्यु हुनेको संख्या ३३ लाख नाघेको छ । कोभिड संक्रमणबाट संयुक्तराज्य अमेरिकामा ५ लाख ९५ हजार, ब्राजिलमा ४ लाख २१ हजार, भारतमा २ लाख ४५ हजार, मेक्सिकोमा २ लाख १८ हजार, बेलायतमा १ लाख २७ हजार, इटालीमा १ लाख २२ हजार, रसियामा १ लाख १३  हजार, फ्रान्समा एक लाख ६ हजारको मृत्यु भएको छ ।सरकारको पूर्व निर्धारित समयअनुसार नै आउँदो मे १७ बाट इङ्ग्ल्यान्डमा लकडाउन खोलिने भएको छ । लकडाउन खोल्ने सम्बन्धमा बेलायती प्रधानमन्त्री  बोरिस जोन्सनले सोमबार साँझ प्रष्ट पार्नेछन् ।#uk corona