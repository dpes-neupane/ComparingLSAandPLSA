उत्तर कोरियाको ७३ औं स्थापना दिवसमा सैन्य परेडको आयोजना गरियो जसमा सैनिकले हेजमेट सूट र ग्यास मास्क लगाएका थिए । उनीहरुको अनुहार पूर्ण रुपमा ढाकिएका थिए ।उत्तर कोरियाको सरकारी मिडियामा मध्य रातमा आयोजना गरिएको यो सैन्य परेडको तस्बिर पनि सार्वजनिक भएको छ ।यी तस्बिरमा सैनिक र कार्यकर्ता चम्किलो रातो रङको हेजमेट सूटमा मार्च गरिरहेको देखिएका छन् । उनीहरुको अनुहारमा ग्यास मास्क लगाइएको थियो ।यतिबेला उत्तर कोरियाको कुनै पनि ठूला ब्यालेस्टिक मिसाइलको प्रदर्शन गरिएन ।उत्तर कोरियाका सर्वोच्च नेता किम जोङ उन– पनि यो आयोजनामा उपस्थित थिए । उनी पहिलेको भन्दा केही दुब्लो देखिए । किम जोङ उन भीडमा मास्क बिना नै उपस्थित थिए र बच्चाहरुलाई अँगालो हालिरहेका थिए ।सरकारी मिडियामा बिहिबार आएको तस्बिरमा परेडका बेला फायर ट्रक, ट्र्याक्टर र आतिशबाजी देखिएको थियो ।यस्तै, सैनिकको हेजमेट सूट र ग्यास मास्क यो कुराको संकेत हो कि कोभिड–१९ सँग लड्नका लागि विशेष बल तयार गरिएको छ ।उत्तर कोरियाले यतिबेला खानाको कमी र कोरोना महामारीका कारण बिग्रिएको आर्थिक स्थितिको पनि सामना गर्नुपरिरहेको छ ।चीनको सरकारी मिडिया अनुसार चीनका राष्ट्रपति शी जिनपिङले किम जोङ उनलाई बधाई सन्देश पठाएका छन् ।दक्षिण कोरियामा सोलस्थित बीबीसी संवाददाता लर बिकरका अनुसार उत्तर कोरियाले पछिल्लो एक वर्षमा यस्ता तीन परेडको आयोजना गरेका छन् जुन उनीहरुका लागि पनि असामान्य हो ।उनका अनुसार हिजोको परेडमा विशेल रातो पोसाक लगाएका सैनिकमार्फत् सायद उत्तर कोरिया आफ्ना मानिसहरुलाई यो संकेत दिन चाहन्छन् कि उनीहरुले कोरोनाविरुद्ध लडाईं जारी राखेका छन् ।यद्यपि, उत्तर कोरियाले आफ्नो देशमा कसैलाई पनि कोरोना संक्रमण नभएको र अहिलेसम्म कसैलाई पनि भ्याक्सिन नदिएको दाबी गर्दै आएको छ । 