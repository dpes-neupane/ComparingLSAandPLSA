बेलायतमा बस्ने एक व्यक्तिमाथि आफ्ना सन्तानलाई मानसिक र शारीरिक रुपमा यातना दिने गरेको भन्दै मुद्दा चलाइएको छ । ५६ वर्षका राचिद खादला फिटनेसका लागि असाध्यै क्रेजी छन् । उनले आफ्नी छोरीसँग एउटा डकुमेन्टमा हस्ताक्षर पनि गराएका छन् जसमा उनकी छोरी मर्ने बेलासम्म पनि मोटी हुन नपाउने भन्ने शर्त राखिएको छ ।२३ वर्षकी अमिराले अदालतमा उनका पिताले घरमा भएका बच्चालाई निकै नियन्त्रण गर्ने कोसिस गर्छन् भन्ने आरोप लगाएकी छिन् । उनले अदालतसमक्ष भनिन्, ‘मेरा पिताले नै मैले के लगाउने, कसलाई भेट्ने, कोसँग दोस्ती गर्ने र टिभीमा के हेर्ने भन्नेबारे निर्णय गर्छन् । यो प्रतिबन्धका कारण म असाध्यै डिस्टर्ब हुन्छु । उहाँ फिटनेसका लागि पनि निकै गम्भीर छन् । उनले मलाई एउटा दस्तावेजमा पनि हस्ताक्षर गराएका थिए ।’‘उक्त दस्तावेजमा लेखिएको थियो – म अमिरा, कहिल्यै आफूले आफैंलाई मोटो हुन दिनेछैन । म असाध्यै व्यायाम गर्नेछु ता कि म यो सुनिश्चित गर्न सकूँ कि म मोटी हुनेछैन । म मर्ने बेलासम्म आफूले आफैंलाई मोटी हुन नदिन प्रयास गर्नेछु ।’अमिराका अनुसार यो दस्तावेजमा हस्ताक्षर गरेपछि उनी असाध्यै डराएकी थिइन् ।अमिराले थपिन्, ‘जब म साथी थिएँ उनले मलाई लगातार चम्चाले हिर्काउने गर्दथे । हात र छातीमा मुक्का हान्थे र ९ वर्षको उमेरमा ममाथि कुर्सी फ्याँकेका थिए जसका कारण मेरो कान धेरै दिनसम्म सुन्निएको थियो ।’स्मरण रहोस्, यी व्यक्तिका जेठो छोरा करिम पहिला नै आफ्ना पिताको घरबाट निस्किसकेका छन् किनभने उनले आफ्ना पिताको यस्तो व्यवहार सहन सकेका थिएनन् ।अमिराका कान्छा भाइले पनि शारीरिक र मानसिक यातनाबाट गुज्रनु परेको छ । हिचाम नामका उनले अदालत समक्ष आफूलाई बाल्यकालदेखि नै आमा–बुवाले पिट्ने गरेको बताए । उनका अनुसार उनका पिताले एकपटक उनलाई घाँटी दबाउन कोसिस गर्दा निकै आत्तिएर आफ्ना साथी र शिक्षकलाई भनेका थिए । त्यसपछि नै हिचामका पितालाई प्रहरीले पक्राउ गरेको थियो ।