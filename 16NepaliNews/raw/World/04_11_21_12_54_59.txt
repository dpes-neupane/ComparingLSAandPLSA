न्यूजिल्याण्डकी प्रधानमन्त्री जेसिन्डा अर्डर्नले भारतीय यात्रीलाई न्यूजिल्याण्ड प्रवेशमा अस्थायी रोक लगाएको छ ।भारतमा कोभिड–१९ को तीब्र रुपमा बढिरहेको मामिलालाई ध्यानमा राख्दै उनले यस्तो निर्णय लिएकी हुन् ।हालै न्यूजिल्याण्डमा कोरोनाका २३ नयाँ संक्रमित भेटिएका थिए जसमध्ये १७ केस भारतका थिए ।समाचार एजेन्सी रोयटर्सका अनुसार अर्डर्नले भारतबाट फिर्ता हुन लागेका आफ्ना नागरिकमाथि हालका लागि रोक लगाएकी छिन् ।अर्डर्नका अनुसार यो नियम ११ अप्रिलदेखि सुरु भएर २८ अप्रिलसम्म लागू हुनेछ ।प्रेससँग कुराकानी गर्दै जसिन्डा अर्डर्नले ११ अप्रिलमा स्थानीय समयानुसार बेलुका ४ बजेदेखि यो प्रतिबन्ध लागू हुनेछ ।#india#jacinda ardern#new zealand