६ जनवरीमा अमेरिकी संसदमा ट्रम्प समर्थकको हमलाको एउटा तस्बिर सबैभन्दा बढी सोसल मिडियामा भाइरल भयो ।तस्बिरमा एक व्यक्तिलाई अमेरिकी संसदमा कन्फिडरेटेड फ्ल्याग (दक्षिण संघीय झण्डा) लिएको देखिएको थियो ।अब एफबीआईका अनुसार ती व्यक्तिको पहिचान गरेर उनलाई पक्राउ गरिएको छ ।अमेरिकी मिडिया अनुसार उनलाई बिहिबार डेलावेयरबाट पक्राउ गरिएको छ ।उनको नाम केविन सिफ्राइड बताइएको छ र उनलाई बिहिबार अपरान्हपछि अदालतमा पेश गरिनेछ ।जोसेफ एडलमम्यानले यसबारे ट्वीट गर्दै लेखेका थिए, ‘कन्फिडरेट फ्ल्याग अमेरिकी संसद भवनमा घुसेको छ जुन गृहयुद्धका बेला पनि हुन सकेको थिएन ।’The Confederate battle flag has reached the United States Capitol building, something that did not happen during the Civil War. https://t.co/8knlrEzCzQ— Joseph M. Adelman (@jmadelman) January 6, 2021कन्फिडरेट फ्ल्याग यसकारण विवादित छ किनभने यसको सम्बन्ध अमेरिकामा सन् १८६१ देखि सन् १८६५ सम्म चलेको गृहयुद्धसँग छ ।त्यतिबेला यसलाई अमेरिकी संघसँग लड्ने दक्षिणका सात राज्यको प्रतिकको रुपमा हेरिएको थियो ।यो झण्डालाई गोराको प्रधानता र काला व्यक्तिहरुको सामाजिक एवं राजनैतिक बहिष्कारको प्रतिक पनि मानिन्छ ।यद्यपि, यो झण्डा गृहयुद्धका बेला सार्वजनिक भएको थियो तर २० औं शताब्दिमा यो एउटा शक्तिशाली राजनैतिक प्रतिकको रुपमा उदय भएको थियो ।गोराको प्रधानताको वकालत गर्ने चरमपन्थी संगठन कु कलक्स क्लेनले पनि यो झण्डाको खुबै प्रयोग गरेका थिए ।२० औं शताब्दिमा नागरिक आन्दोलनका बेला पनि यो झण्डा प्रयोग गरिएको थियो ।हालै सन् २०१५ मा २१ वर्षका एक गोरा नौजवानले साउथ क्यारोलाइनाको चार्ल्सटनमा रहेको एक चर्चमा गोलीबारी गरेर ९ अश्वेतको हत्या गरेका थिए ।ती व्यक्तिले दक्षिणी संघीय झण्डा लिएको एक तस्बिर निकै भाइरल भएको थियो ।