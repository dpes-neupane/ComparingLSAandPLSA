 स्पेनका प्रधानमन्त्री पेड्रो सान्चेजले आइतबार देशमा वेश्यावृत्तिलाई अपराधको श्रेणीमा राख्ने घोषणा गरेका छन् । उनले वेलेन्सियामा आफ्नो सत्तारुढ सोसलिस्ट वर्कर्स पार्टीको तीन दिवसीय सम्मेलनमा बोल्दै वेश्यावृत्तिमाथि रोक लगाउने घोषणा गरे । सान्चेजले वेश्यावृत्तिलाई महिलालाई गुलाम बनाउने प्रथा बताउँदै यसलाई महिलाविरुद्ध हिंसाको सबैभन्दा खराब रुप ठानेका छन् ।अर्बौंको कारोबारःसन् १९९५ मा स्पेनमा वेश्यावृत्तिलाई अपराधको दायराबाट बाहिर निकालिएको थियो । सन् २०१६ मा संयुक्त राष्ट्रको अनुमान अनुसार स्पेनमा वेश्यावृत्तिको कारोबार ४.२ मिलियन डलर अर्थात् करिब ४.२ अर्ब डलरभन्दा पनि बढीको थियो । सन् २००९ को एक सर्वेक्षणको रिपोर्टले बताए अनुसार स्पेनमा हरेक तेस्रो व्यक्ति यौनका लागि पैसा तिर्ने गर्छन् ।यद्यपि, सन् २००९ मा नै प्रकाशित एक अन्य रिपोर्टका अनुसार यो आँकडा ३९ प्रतिशतसम्म बढेको हुनसक्ने अनुमान गरेको छ । सन् २०११ मा संयुक्त राष्ट्रले स्पेनलाई वेश्यावृत्तिको दुनियाँमा तेस्रो सबैभन्दा ठूलो केन्द्र मानेको थियो । यो मामिलामा स्पेन अघि थाइल्याण्ड र पुर्टो रिको मात्रै थिए ।वेश्यावृत्तिको दलदलमा ३ लाख महिलाःस्पेनमा पैसाको बदलामा यौन सेवा लिनेहरुका लागि कुनै सजाय तोकिएको छैन जबसम्म कि यस्तो कुनै सार्वजनिक स्थलमा गरिएको नहोस् । यद्यपि, वेश्यावृत्तिमा दलाली वा कुनै यौनकर्मी र ग्राहकबीच प्रतिनिधिको रुपमा काम गर्नु स्पेनमा गैर–कानूनी छ । स्पेनमा वेश्यावृत्ति वैध घोषणा गरेपछि यो उद्योग तीब्र रुपमा फस्टाएको छ । स्पेनमा करिब तीन लाख महिला वेश्यावृत्तिको व्यवसायमा संलग्न छन् ।सन् २०१९ मा स्पेनको प्रहरीले ८९६ महिलालाई वेश्यावृत्तिको दलदलबाट मुक्त पारेको थियो । रिपोर्टका अनुसार यौनकर्मीको रुपमा काम गर्ने यिनिहरुमध्ये ८० प्रतिशतभन्दा बढी महिला माफीयाको नियन्त्रणमा थिए । यौन शोषणलाई रोक्नका लागि अभियान चलाउने एप्राम्प नामको एक संस्थाले वेश्यावृत्ति महिलाको यौन स्वतन्त्रताको अभिव्यक्ति नभएको बताएको छ । संस्थाका अनुसार हिंसा, अधिकारको हनन, आर्थिक चुनौती र लैङ्गिकवादी पितृसत्तात्मक संस्कृतिसँग यो सम्बन्धित छ ।दक्षिण पूर्वी स्पेनमा यौनकर्मीलाई समर्थन गर्ने एक संस्था क्याट्सका अनुसार यस्ता योजनाले यौनकर्मीको उन्मूलन सम्भव छैन । संथाले भनेको छ, ‘यदि तपाईं यसमा संलग्न मानिसहलाई उनीहरुले काम गर्ने स्थान वा फ्ल्याटबाट बाहिर निकाल्नुहुन्छ भने उनीहरु सडकमा यस्तो काम गर्नका लागि बाध्य हुनेछन् । यस्तो स्थितिमा यौनकर्मीलाई माफियाको खतरा थप बढ्ने गर्छ ।’बीबीसी 