भारतको अयोध्याका सन्त परमहंस दासले राष्ट्रपति रामनाथ कोविन्दलाई शबनमको मृत्युदण्डको सजाय माफ गरिदिने अपिल गरेका छन् । यदि शबनमलाई मृत्युदण्ड दिइयो भने स्वतन्त्रतापछि कुनै महिलालाई मृत्युदण्ड दिएको पहिलो घटना हुनेछ ।सन्त परमहंस दासले एक भारतीय सञ्चार माध्यमसँगको कुराकानीमा भने, ‘हिन्दू शास्त्रमा महिलाको स्थान पुरुषभन्दा निकै माथि छ । एक महिलालाई मृत्युदण्ड दिँदा समाजको भलो हुँदैन । यसले त दुर्भाग्य र समस्या निम्त्याउँछ । उनको अपराध माफी दिन लायक छैन, यो साँचो हो तर उनलाई महिला भएको नाताले माफी दिनुपर्छ ।’‘महिलाको मृत्युदण्डले दुर्भाग्य निम्त्याउने’महन्तले थपे, ‘हिन्दू धर्मको गुरु भएको नाताले म राष्ट्रपतिलाई शबनमको दया याचिका स्विकार गर्न अपिल गर्छु । उनले जेलमा आफ्नो अपराधको प्रायश्चित गरिसकेकी छिन् । उनलाई मृत्युदण्ड दिइएको खण्डमा यो इतिहासको सबैभन्दा दुर्भाग्यपूर्ण अध्याय हुनेछ । हाम्रो संविधानले राष्ट्रपतिलाई असाधारण शक्ति दिन्छ, उनले यी शक्तिको प्रयोग क्षमा दिएर गर्नुपर्छ ।’परिवारका ७ सदस्यको हत्याःभारतको अमरोहा जिल्लाको बाबनखेडी गाउँमा १४–१५ अप्रिल २००८ को राती प्रेमीसँग मिलेर आफ्नो परिवारका सात सदस्यको हत्या गर्ने शबनम र उनका प्रेमी सलिमलाई मृत्युदण्ड दिइनेछ । शबनम जुलाई २०१९ देखि रामपुर जेलमा छिन् ।यो पनि:भारतमा मृत्युदण्ड पाएकी पहिलो महिला शबनमका आफन्तले शव नबुझ्नेः भने, ‘उसको यहाँ केही छैन, उसको छोरा पनि नाजायज हो’भारतमा मृत्युदण्ड पाएकी शबनमले बारम्बार चुमिन् छोराको अनुहार, अँगालोमा बाँधेर धेरै बेर रोइन्भारतमा पहिलो पटक महिलालाई मृत्युदण्ड दिने तयारी, यस्तो छ यी महिलाको कसुर  #death penalty#india