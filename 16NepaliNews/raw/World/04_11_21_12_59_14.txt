ट्वीटरका सिइओ ज्याक डोर्सीले आफ्नो पहिलो ट्वीटको एक डिजिटल भर्सन करिब ३३ करोडमा बेचिदिएका छन् । डोर्सीले दुई हप्ता अघि पोस्टको डिजिटल लिलामीको घोषणा गरेका थिए ।उनले ट्वीटरमा पहिलो ट्वीट मार्च सन् २००६ मा गरेका थिए । जसमा लेखिएको थियो, ‘म आफ्नो ट्वीटरको सुरुवात गर्दैछु ।’https://t.co/xCnWG9EqgD— jack (@jack) March 6, 2021भ्यालुएबल्स बाई सेन्टका अनुसार यो ट्वीटलाई ब्रिज ओरेकलका सिइओ सीना एस्टेवीले खरिद गरेका हुन् । भ्यालुएबल्स बाय सेन्ट एक डिजिटल प्लेटफर्म हो जहाँ ट्वीटको लीलामी भएको थियो ।१५ वर्ष पुरानो पोस्टलाई एनएफटी अर्थात् नन फंजीबल टोकनको रुपमा बेचिएको हो । एनएफटी एक डिजिटल प्रमाणपत्र हो जसले चीज असली हो भनेर पुष्टि गर्छ ।डोर्सीले यो महिनाको सुरुवातमा ट्वीट बेचेर पाएको पैसा गैर लाभकारी अफ्रीकी संस्था गिव डायरेक्टलीलाई दिइने घोषणा गरेका थिए । यो च्यारिटी संस्था कोरोना भाइरस महामारीका कारण आर्थिक मुश्किल झेलिरहेका अफ्रिकी परिवारका लागि पैसा जम्मा गरिरहेको छ ।just setting up my twttr— jack (@jack) March 21, 2006भ्यालुएबल्सका अनुसार ९५ प्रतिशत रकम ट्वीट गर्नेलाई दिइनेछ र ५ प्रतिशत रकम प्लेटफर्मले पाउनेछ ।डोर्सीले सोमबार बिटक्वाइनको रसिद ट्वीट गर्दै फन्ड च्यारिटीलाई पठाइने जानकारी दिए ।