एजेन्सी । पाँच महिनाकी बालिका तिरालाई बचाउने आशा बढेको छ । यी बालिका एसएमए टाइप १ नामक रोगबाट ग्रस्त छिन्, जसको उपचार अमेरिकाबाट आउने जोलजिन्स्मा इन्जेक्सनबाट मात्रै सम्भव छ । यो इन्जेक्सनको झन्डै १६ करोड भारतीय रुपैयाँ लाग्छ । यसका लागि ६ करोड ५० लाख रुपैयाँ कर अलग्गै तिर्नुपर्ने हुन्छ । कर जोड्दा यसको रकम २२ करोड ५० लाख भारु पुग्छ । तर,महाराष्ट्रका मुख्यमन्त्री देवेन्द्र फडणविसले चिट्ठी लेखेपछि भारतीय प्रधानमन्त्री नरेन्द्र मोदीले कर छुट गरिदिएका छन् । इन्जेक्सन लगाउन नपाउने हो भने मुस्किलले १३ महिनामात्रै यी बालिका जीवित रहन सक्छिन् ।  तिरा कामतलाई १३ जनवरीमा मुम्बईको सिआरसीसी चिल्ड्रेन अस्पतालमा भर्ती गरिएको थियो । उनको एउटा फोक्सोले काम गर्न छाडेको थियो, त्यसपछि उनलाई भेन्टिलेटरमा राखिएको थियो । क्राउड फन्डिङबाट जम्मा गरियो १६ करोड भारु इक्जेक्सन यति महङ्गो भएकाले सर्वसाधारणलाई यो खरिद गर्न मुस्किल छ । तिराको परिवारका लागि पनि यो मुस्किल निकै ठूलो थियो । उनका पिता मिहिर आईटी कम्पनीका काम गर्छन् । आमा प्रियंका इलेस्ट्रेटर हुन् । यी आमा–बाबुले फेसबुकमा एउटा पेज बनाएर रकम संकलन अभियान थालेका थिए । त्यसपछि, १६ करोड भारु जम्मा भयो । अब चाडैं इक्जेक्सन खरिद गर्न सकिने आशा छ । एसएमए रोग के हो ?स्पाइनल मस्क्युलर अट्रफी (एसएमए) रोग भएकाहरुको शरीरमा प्रोटिन बनाउने जीन हुँदैन । जसकारण, मांशपेशीय र तन्त्रिकाहरु खतम हुन थाल्छन् । दिमागको मांसपेशीको गतिविधि पनि कम हुन थाल्छ । मस्तिष्कबाटै सबै मांसपेशीहरु सञ्चालित हुने भएकाले सास लिन र भोजन चपाउन पनि समस्या हुन थाल्छ । एसएमए धेरै खाले हुन्छन्, त्यसमध्ये टाइप १ सबैभन्दा गम्भिर हो । स्तनपान गर्दा पनि समस्या मिहिरका अनुसार तिराको जन्म अस्पतालमै भएको थियो । उनी घर आउँदासम्म सबै ठिक थियो, तर चाडैं स्थिति फेरिन थाल्यो । आमाको दूध पिउँदा तिरालाई समस्या हुन्थ्यों । शरीरमा पानीको कमी हुन थाल्थ्यो । एकपटक त केही सेकेन्डका लागि उनको सास नै रोकिएको थियो । पोलियो भ्याक्सिन खुवाउँदा पनि उनको सास केही सेकेन्ड रोकियो । डाक्टरको सल्लाहमा न्युरोलोजिस्टलाई देखाएपछि रोग पहिचान भयो ।    #तिरा