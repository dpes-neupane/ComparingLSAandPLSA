अमेरिकाको राष्ट्रपति बनेपछि जो बाइडेनले बिहिबार पहिलो आधिकारिक पत्रकार सम्मेलनमा विभिन्न विषयमा आफ्नो धारणा राखेका छन् ।चीनबारे कुरा गर्दै बाइडेनले आफ्नो चीनसँग संघर्ष गर्ने कुनै सोच नभएको बताएका छन् तर उनले चीनका राष्ट्रपति शी जिनपिङको आलोचना पनि गरेका छन् ।आफूले चिनियाँ नेतालाई बराक ओबामासँग उप–राष्ट्रपतिको हैसियतले काम गरिरहेका बेलादेखि नै चिनेको बताएका छन् ।बाइडेनले भनेका थिए, ‘शी जिनपिङको शरीरमा एउटा पनि लोकतान्त्रिक हड्डी छैन तर उनी एक स्मार्ट व्यक्ति हुन् ।’बाइडेनले थपे, ‘चीन संसारको सर्वाधिक शक्तिशाली र सबैभन्दा धनी देश बन्न चाहन्छ तर हामी यसो हुन दिँँदैनौं किनभने अमेरिका पनि यो दिशामा अघि बढ्दै जानेछ र प्रगति पनि गर्दै जानेछ ।’बाइडेनले अमेरिका र चीनमा एउटै मात्र कुराको प्रतिस्पर्धा भइरहेको बताएका छन् । उनका अनुसार यी दुई देश लोकतन्त्र र तानाशाहबीच प्रतिस्पर्धा गरिरहेका छन् ।#joe biden#Xi Jinping