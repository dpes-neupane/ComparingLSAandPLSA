 चीनले चिनियाँ जनयुद्धको ७६ औं वर्षका अवसरमा जापानसँगको युद्धबारे भनेको छ, ‘त्यो जित फासीवादी शक्तिविरुद्धको थियो ।’ इतिहासमा चीन र रुस दुबैले जापानको आक्रामकताको सामना गर्नुपरेको थियो ।चिनियाँ विदेश मन्त्रालयले आयोजना गरेको शुक्रबारको दैनिक पत्रकार सम्मेलनमा जापानसँगको युद्धबारे सोधिएको थियो । ‘त्यो जीत चीन र रुस दुबैका लागि महत्वपूर्ण थियो । एकपटक फेरि केही मानिसहरु इतिहास भुलाउन लागेका छन्, तर चीनले यस्तो हुन दिनेछैन,’ चिनियाँ विदेशमन्त्री वांग यीले जवाफमा भने ।चीन र जापानको शत्रुताको कहानीजब–जब जापान र चीनको दुश्मनीयुक्त सम्बन्ध र इतिहासको कुरा हुन्छ, तब १९३७ मा चिनियाँ शहर नान्जिङमा भएको हत्याकाण्ड याद गरिन्छ ।जापानी सैनिकहरुले नान्जिङ शहरलाई आफ्नो नियन्त्रणमा राखेर हत्या, बलात्कार र लुटपाट गरेका थिए । यो कत्लेआम १९३७ को डिसेम्बर महिनामा सुरु भएको थियो र १९३८ को मार्च महिनासम्म चल्यो ।नान्जिङका त्यतिबेलाका इतिहासकारहरु तथा समाजसेवी संगठनहरुको अनुमानअनुसार साढे दुईदेखि तीन लाख मानिस मारिएका थिए । यसमध्ये अधिकांश महिला र बालबच्चा थिए ।ठूलो संख्यामा महिलाहरुको बलात्कार पनि भएको थियो । यद्यपी, जापानका धेरैजसो इतिहासकारहरु यति ठूला संख्यामा हत्या भएको स्विकार्न तयार छैनन् । उनीहरुले हत्या र बलात्कार भएको स्विकारेका छन् । तर यति ठूलो संख्या थिएन भन्ने उनीहरुको दाबी छ । र, यो सबै युद्धका क्रममा भएको उनीहरु बताउँछन् ।चीन र जापानको युद्धसन् १९३१ मा जापानले चीनको मञ्चुरियामा आक्रमण ग¥यो । जापानको नियन्त्रणमा रहेको रेलवे लाइन नजिकै बम बिस्फोट भएपछि यो आक्रमण सुरु भएको थियो ।  यसदौरान जापानी सैनिकहरुको प्रतिस्पर्धा चिनियाँ सैनिकले गर्न सकेन र जापानले धेरै चिनियाँ इलाकाहरु आफ्नो कब्जामा लियो । जापानले त्यतिबेला चीनमाथि आफ्नो पकड मजबुत बनायो, जतिबेला चिनियाँ कम्युनिस्ट र राष्ट्रवादीहरु अन्तरसंघर्षमा थिए । चीनका राष्ट्रवादी नेता च्यांग काई शेकले नान्जिङलाई राष्ट्रिय राजधानी घोषणा गरेका थिए ।चीनले आफ्नो पाठ्यपुस्तमा जापानको ज्यादतीलाई बढाई–चढाई प्रस्तुत गरेजस्तो कतिपय जापानीहरुलाई लाग्छ । तर, १९३१ मा जापनले क्रुर रुपमा मन्चूरियामाथि कब्जा जमाएको तथ्य इतिहासमा दर्ज छ ।यसैको परिणामस्वरुप १९३७ मा एउटा व्यापक युद्ध सुरु भएको थियो र लाखौं चिनियाँहरुको मृत्यु तथा १९४५ मा दोस्रो विश्वयुद्धको समाप्तीसँगै यसको अन्त्य भयो ।दोस्रो विश्वयुद्धमा पूर्वी एशिया लडाँइको मैदान बनेको थियो । यस इलाकामा राष्ट्रवादलाई केन्द्रमा ल्याउनका लागि दोस्रो विश्वयुद्धको भूमिका सबैभन्दा बढी रह्यो । आजको मितिमा आर्थिक र सैन्य शक्तिमा चीन निकै अगाडि छ , तर यस यात्रामा आइपुग्न उसको अतितको भूमिका पनि ठूलो रह्यो ।पाठ्य पुस्तकहरुमा अपमानको इतिहासचीनले आफ्नो अपमानजनक इतिहासलाई पाठ्यपुस्तकको हिस्सा बनायो र आफ्नो मुलुकले कति धेरै अपमान सहेको थियो भनेर नयाँ पिढींलाई बुझायो । १८३९ को पहिलो अफि युद्धदेखि दोस्रो विश्वयुद्धसम्म कस्तो अपराध सहनुपरेको थियो भनेर चीनले आफ्ना नागरिकहरुलाई याद दिलाइरहन्छ ।जापान र पश्चिमा उपनिवेशवादीहरुले कसरी अपमान गरेका थिए भनेर चीनले नागरिकहरुलाई भुल्न दिदैंन । नान्जिङमा मारिएका मानिसहरुको यादमा हरेक वर्ष १३ डिसेम्बरमा छुट्टी दिने घोषणा २०१४ मा चीनले गरेको थियो । नान्जिङ  नरसंहारका लागि जापानले माफी माग्नुपर्ने माग पनि उसले गर्दै आएको छ ।सिन्जो अबेले नान्जिङ स्मृति भवनमा आएर माफी माग्नुपर्ने चीनको माग थियो । जब युनेस्कोले नान्जिङ  नरसंहारसँग जोडिउका दस्तावेजहरुलाई विश्व रेकर्डका रुपमा सुरक्षित राख्ने फैसला ग¥यो, तब जापानले कडा आपत्तिमात्रै जनाएन, युनेस्कोलाई दिइने आर्थिक सहयोग पनि बन्द ग¥यो ।कटुतापूर्ण सम्बन्धप्यू रिसर्चका अनुसार जापान र चीनका नागरिकबीच पनि निकै कटुता छ, प्यु रिसर्चका अनुसार केवल ११ प्रतिशत जापानीले मात्रै चीनबारे सराकात्मक राय राख्छन् । त्यसैगरी १४ प्रतिशत चिनियाँले मात्रै जापानका विषयमा सही राय राख्छन् ।भनिन्छ, माओको कार्यकालका दौरान (१९४९–१९७६) नान्जिङमा भएको हत्याकाण्डलाई खासै वास्ता गरिएको थिएन । यसको मुख्यकारण चीनमा कम्युनिष्ट र राष्ट्रवादीबीचको गृहयुद्ध हो ।राष्ट्रवादीहरुले नान्जिङलाई राष्ट्रिय राजधानी घोषित गरेका थिए र १९३० को दकश निकै कम कम्युनिष्ट यस शहरमा बस्थें । चीनमा राष्ट्रवादीहरुको हारपछि १९४९ मा मात्रै एकिकरण अभियान सुरु भएको थियो । र, माओलाई यो मुद्दा चर्को रुपमा उठाउन मन लागेन । १९८२ अघि चीनले नान्जिङ नरसंहारलाई लिएर कुनै पनि दस्तावेज प्रकाशित गरेको थिएन ।जुलाई १९८२ मा जापानका शिक्षा मन्त्रीले एउटा शैक्षिक पुस्तक छपाए र उनले दोस्रो विश्वयुद्धमा जापानको भूमिकालाई बढाई चढाई गरे ।नागरिकस्तरमा पनि समस्यायदि जापानले आफ्नो भूमिका भुलिरहेको छ भने पनि भुल्न दिन हुन्न ः चीनलाई यस्तै लाग्यो । जापानले पाठ्यपुस्तक ल्याएको केही हप्ताभित्रै चीनले यस नरसंहारसँग सम्बन्धित एउटा संग्राहालय खोल्यो । चीन र जापान दुनियाँका दोस्रो र तेस्रो ठूलो अर्थव्यवस्था हुन् । दुबै देशबीचको समस्या केवल राजनीतिक स्तरमा मात्रै होेइन, नागरिकको स्तरमा पनि छ । भर्खरैमात्र दुई देशबीच साना टापुहरुलाई लिएर विवाद भउको थियो । यसमध्ये सेनकाकु टापु जापानमा छ भने दिओयु चीनमा छ । दुबै देशले यहाँ आ–आफ्ना जलसेनाहरुको गस्ती बढाएका थिए ।दुई देशबीच जब कुनै विवाद हुन्छ, तब इतिहासको तिक्तता फेरि बाहिर आउँछ । दोस्रोतर्फ, सम्बन्ध राम्रो बनाउने कोसिस हुदाँ पनि अतितलाई याद गरिन्छ ।‘१५ सय वर्षमा कहिल्यै सम्बन्ध ठीक रहेन’जापानको उपप्रधानमन्त्री छँदा तारो असोले २००६ मा भारत भ्रमण गरेका थिए । यस समय उनले भनेका थिए,‘विगतका १५ सय वर्षमा त्यस्तो कुनै क्षण आएन, जब चीन र हाम्रो सम्बन्ध ठीक भएको होस् ।’ १९७२ मा जापानी प्रधानमन्त्री काकुई तानका चीनको भ्रमण गएका थिए । त्यसक्रममा उनले चीनसँग सम्बन्ध सुधार्ने कोसिस गरेका थिए ।जुन जापानले १९३० देखि ४० को दशकमा चीनमाथि सैन्य आक्रामकता देखाएको थियो, त्यही जापानका प्रधानमन्त्रीलाई उक्त समय चीनका नायक माओले आतिथ्यता गरेका थिए ।जापानी प्रधानमन्त्री काकुईले माफी माग्नुपर्ने विषयले यतिबेला पनि चर्चा पाएको थियो । जब यो कुरा माओसँग सोधियो तब उनले माफी माग्नुपर्ने जरुरी नरहेको प्रतिक्रिया दिएका थिए । ‘जापानी आक्रमण बिना चीनमा कम्युनिष्ट क्रान्ति संभव हुने थिएन,’ उनले जवाफ फर्काएका थिए ।दुश्मनको दुश्मन : मित्र ?आज पनि चीनमा कम्युनिष्ट पार्टीको शासन छ र सी जिनपिङले माओ समान दर्जा पाएका छन् । माओले जापानको अतीतको हमलालाई भुलेको भएपनि सी जिनपिङले त्यसलाई फेरि ताजा गरेका छन् । ईस्ट चाइना सीलाई लिएर दुबै देशबीच तनाव भएको जगजाहेरै छ । साउथ चाइना सीमा पनि ताइवान, अमेरिका र मलेसियाको साथमा जापान छ ।भारतसँगको जापानको बढ्दो सम्बन्ध देखेर पनि चीन हैरान छ । जापानको सहयोगमा भारतले चीनसँगको सीमामा विभिन्न संरचनाहरु विकास गरेको छ । दोस्रोतर्फ, जापानका लागि खतरा बनेर उत्तर कोरिया उभिएको छ ।उत्तर कोरिया र चीनबीच राम्रो सम्बन्ध छ भन्ने विषय लुकेको छैन । यदी चीन र जापानबीच शत्रुतापूर्ण इतिहास छ भने भारत र चीनबीच पनि यस्तै छ । यस्तोमा भारत र जापानको मित्रता सम्झन धेरै कठिन पर्दैन ।#जापान#चीन