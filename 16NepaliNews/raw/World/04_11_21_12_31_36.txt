  अरविन्द गुप्ता निर्देशक, विवेकानन्द इन्टरनेशनल फाउन्डेसनअफगानिस्तान आज जुन सङ्कटबाट गुज्रिरहेको छ, त्यो अमेरिका र तालिवानबीचको दोहा सम्झौताको असफलताको नतिजा हो । तालिवानले कहिल्यै सङ्घर्ष विराम नै गरेन, न त सत्ता साझेदारी गर्ने मनसाय नै उसको रह्यो । नतिजा, अफगानिस्तानबाट अमेरिका फौज निस्कन थाल्नासाथ उसले हिंसा मच्चाउन थाल्यो । अफगानिस्तानका झन्डै १ सय ५० जिल्ला अहिले तालिवानको कब्जा गरेको ठानिएको छ र उसले आफ्नो प्रभाव थप बढाउने उद्देश्य राखेको छ । यसका बाबजुद पनि अफगानिस्तानको नागरिक सरकार बेअसर हुनेछ र पुरै देश तालिवानले कब्जामा लिनेछ भन्नु गलत हुनेछ । यसको सबैभन्दा ठुलो कारण अफगानी सुरक्षा बल हो । वर्षौँदेखि तालिवानसँग अफगानी सेना लडिरहेको छ । नाटो फौजबाट प्रशिक्षित यी सैनिकहरू आफ्ना दुस्मनलाई हवाई हमलाबाट समाप्त गर्न माहिर छन् । झन्डै ४० हजारदेखि ५० हजारको विशेष कमान्डो अफगानी सेनामा छ । तालिवानी लडाकुहरूले उनीहरूको सामना गर्न सक्दैनन् । त्यसै कारण तालिवानका लागि अफगानिस्तानका प्रमुख सहर कब्जा गर्न सहज हुनेछैन । खासमा तालिवानले कब्जामा लिएको भनिएका १ सय ५० जिल्लाहरू निकै साना जिल्ला हुन् । केहीमा त केवल १० घर छन्, केही जिल्लामा एक देखि दुई हजारसम्म जनसङ्ख्या छ । अफगानी सेनाको पुरै ध्यान ठुला जनसङ्ख्या रहेका महत्त्वपूर्ण इलाकामा छ, त्यसैले यी साना जिल्लामा तालिवान सहज रूपमा कब्जा जमाउन सफल भइरहेको छ । अमेरिका–तालिवानबीचको सम्झौतामा तालिवानले अमेरिकी सैनिकलाई निशाना बनाउने छैन र वासिङ्टनलाई असर गर्ने कुनै काम गर्ने छैन भनेर लेखिएको थियो ।  यो शर्त तालिवानको अनुकूल थियो, किनकि फेरि अमेरिकी सेना अफगानिस्तान आओस् भनेर उसले चाहेको थिएन ।तर अफगान सुरक्षा बलमाथि भने उनले निरन्तर निशाना साँधिरहेको छ, जसको जवाफ अफगानी सैनिकले पनि दिइरहेका छन् । यसको अर्थ पछिल्लो समय यहाँ लडाइँको मैदानमा अमेरिकी सैनिक थिएनन्, बरु उनीहरूले अफगान सुरक्षा बललाई प्रशिक्षण दिइरहेका थिए भन्ने हो । उनीहरूले गोप्य सूचनाको आदान–प्रदान र अफगान वायु सेनाको रेखदेख गरिरहेका थिए भन्ने हो । अर्थात्, अफगानी सुरक्षा बलले एक्लै भिडन्त गरिरहेको छ । त्यसो भए ठुलो चुनौती के छ ?जवाफ : तालिवानले छेडेको दोहोरो युद्ध हो । उसले अफगानी सेनामाथि हमला गर्ने मात्र होइन, सेनाभित्र फुट ल्याउने कोसिस पनि गरिरहेको छ । अफगानिस्तान फौजमा क्षमतावान् युवा मात्रै होइन मूल अफगानी, ताजाक र पस्तुन मूलका सैनिकहरू पनि छन् । तालिवानले उनीहरूमा दरार पैदा गर्ने कोसिस गरिरहेको छ । जुलाईको सुरुवाती साता सयौँ अफगानी सैनिकहरू भागेर ताजकिस्तान गएको घटनालाई तालिवानको सफलता मान्न सकिन्छ । तेस्रो, चुनौती सत्तारुढ मोर्चामा छ । अफगानिस्तानको राजनीतिक नेतृत्व आज पनि एकजुट देखिएको छैन । त्यहाँ नेताहरूले आपसी दरारले सुरक्षा बलको मनोबल गिर्न सक्छ भनेर बुझ्नुपर्छ, यो स्थिति यस पुरै क्षेत्रका लागि सुखद होइन । तर, विशेष गरी भारत सावधान रहनुपर्छ । त्यहाँ भारतले केवल सञ्चार लाइन बिछ्याउने सडक बनाउने, बाँध, पुल आदि निर्माण गर्ने मात्र होइन, धेरै संरचनात्मक परियोजनाहरूका लागि पनि आर्थिक सहयोग गरेको छ । यी तमाम निर्माण कार्यको सुरक्षा ठुलो विषय हो । किनकि, भारतले कुनै पनि देशको आन्तरिक मामिलामा हस्तक्षेप गर्ने नीति अपनाउँदैन, त्यसै कारण स्थानीय जनताले नै यी परियोजनाहरूको रक्षा गर्नुपर्ने हुन्छ । तर, यी पूर्वाधारहरू हरेक शासकलाई पक्कै जरुरी पर्छन्, त्यसैले तत्कालै तालिवानले सायदै यसमा क्षति पु¥याउला । विश्व समुदायसँग आफ्नो सम्बन्ध सुधार्नका लागि तालिवानले अलग–अलग देशहरूसँग कूटनीतिक सम्बन्ध बनाउने प्रयास गर्नसक्छ । अहिलेसम्म भने ऊ पहिलेजस्तै कट्टर र बर्बर छ ।आफ्नो कब्जामा रहेका इलाकामा सरीयत कानुन लागू गर्ने, युवतीहरूलाई बाहिर निकाल्ने, पुरुषहरूलाई दाह्री राख्न बाध्य बनाउनेलगायत कामहरू उसले गरिरहेको छ । अन्य अतिवादी दस्ताहरूसँग आफ्नो सम्बन्ध नतोड्ने घोषणा पनि उसले गरिसकेको छ । उसले आगामी दिनमा चीनसँग धेरै सम्झौता गर्ने सम्भावना पनि छ । पाकिस्तानसँग पनि उसले आफ्नो सम्बन्ध बलियो बनाउन सक्छ । किनकि, तालिवानीहरुले इस्लामवादबाट सहयोग पाइरहेका छन्, अफगान सुरक्षा बलको हातबाट मारिएका तालिवानी लडाकुहरूसँग पाकिस्तानी नागरिकता रहेको प्रमाण भेटिएको छ । यसका बाबजुद पनि १९९० र आजको दिनमा अफगानिस्तानमा धेरै फरक छ । नयाँ अफगानिस्तानमा अब लाखौँ युवा–युवती शिक्षित र व्यावसायिक छन् । उनीहरूले राजनीतिक स्वतन्त्रता र लोकतन्त्रको महत्त्व राम्रोसँग बुझेका छन् । उनीहरूले तालिवानको कट्टर सोचलाई सहजै स्विकार्दैनन् ।यहाँ तालिवानविरुद्ध दोस्रोपटक प्रतिरोध सुरु हुनसक्छ, त्यसको कमाण्ड नयाँ पिँढीले लिनसक्छ । भारतले यहाँ खासै धेरै गर्न सक्दैन । र पनि नयाँ दिल्लीले सबैभन्दा पहिले अफगानिस्तानमा भारत हा¥यो भनेर पाकिस्तानले गरिरहेको दुष्प्रचार रोक्नुपर्ने हुन्छ । अफगानिस्तानमा छद्म तरिकाले पाकिस्तानले भारतसँग लडिरहेको थियो भन्ने सङ्केत यो दुष्प्रचारले गर्छ । र, अब तालिवानको बढ्दो प्रभावले यस लडाइँमा पाकिस्तान विजयी भएको प्रमाणित हुन्छ । यर्थाथमा, भारत त्यहाँ कुनै युद्धका लागि होइन । विकास –निर्माणमा जुटेको थियो, यस कार्यलाई अफगानिस्तानको सत्ता र जनताले निकै रुचाएका छन् । अन्तर्राष्ट्रिय समुदायलाई सक्रिय बनाउने, युद्ध विराममा तत्काल सहमति गर्ने, आसन्न राजनीति सम्झौतामार्फत मानवअधिकारको रक्षा, शिक्षालगायत पछिल्ला दुई दशकका उपलब्धिहरू सुनिश्चित गर्नेलगायत विषयमा अहिले भारतले जोड दिइरहेको छ । भारतका विदेश मन्त्री एस जयशंकर यस विषयमा ईरान, रुस र चीनजस्ता देशसँग लगातार सम्पर्कमा छन् । अर्थात्, भारतले कूटनीतिक रूपमा अवस्थालाई सामान्य बनाउने कोसिस गरिरहेको छ, भारतको यो कोसिसले सफलता हासिल गर्छ भनेर अहिल्यै ठोकुवा गर्न सकिँदैन । संयुक्त राष्ट्रसङ्घले यस मामिलामा हस्तक्षेप गरेर अफगानिस्तानमा बदलिदों घटनाक्रमको संज्ञान लिदैं सबै पक्षलाई वार्ताको टेबुलमा ल्याउनु सबैभन्दा राम्रो हुन्छ । यद्यपि, यो सबैका लागि हिंसा तत्काल रोक्नुपर्छ, जसका लागि तालिवान अझै राजी भएको देखिदैंन । (यो लेख लाईभ हिन्दूस्तान डटकमबाट साभार गरिएको हो ।)