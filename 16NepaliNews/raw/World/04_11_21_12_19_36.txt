रुसका इमर्जेन्सी मन्त्रीको बुधबार एक दुर्घटनामा परी निधन भएको छ ।रसियन इमर्जेन्सी सिचुएसन्स मिनिस्टर येभजेनी जिनिचेभको ५५ वर्षको उमेरमा आर्कटिकमा रणनीतिक नागरिक रक्षा तथा सैन्य अभ्यासका बेला भएको मन्त्रालयले एक वक्तव्य जारी गर्दै जानकारी दिइएको छ ।‘जिनिचेभले आफ्नो आधिकारिक कर्तव्य पालना गर्दै गर्दा कसैको ज्यान बचाउने प्रयासमा उनको दुःखद अन्त्य भएको छ । यो बताउँदा हामी असाध्यै मर्माहत भएका छौं ।’राज्यद्वारा सञ्चालित आरटी न्यूज ब्रोडकास्टरकी सह–सम्पादक मार्गरिटा सिमोन्यानले जिनिचेभको चिप्लिएर पानीमा खसेका क्यामराम्यानलाई जोगाउने प्रयासमा निधन भएको हो ।‘त्यहाँ धेरै जनाको उपस्थिति थियो तर पानीमा ती व्यक्ति खस्ने बित्तिकै जिनिचेभ पनि किन एक्कासी हाम फाले भन्नेर कसैले ठम्याउन सकेनन् । जिनिचेभ ढुङ्गामा बजारिएका थिए,’ उनले भनिन् । सिमोन्यानले ती क्यामराम्यान आरटीका कर्मचारी हुन् कि होइनन् भन्ने स्पष्ट जानकारी दिइनन् ।उक्त दुर्घटनामा ती क्यामराम्यानको पनि मृत्यु भएको बताइएको छ ।