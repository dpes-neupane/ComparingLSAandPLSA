भारतका प्रधानमन्त्री नरेन्द्र मोदी अमेरिकाको यात्रामा छन् । आफ्नो भ्रमणमा उनी संयुक्त राष्ट्र महासभालाई सम्बोधन गर्नेछन् । त्यसअघि उनले अमेरिकाका केही अन्य देशका राष्ट्राध्यक्ष तथा कम्पनीका प्रमुखसँग पनि भेट्नेछन् ।नरेन्द्र मोदीको यो भ्रमणको विषयमा भारतमा सोसल मिडियामा रोचक चर्चा भइरहेको देख्न सकिन्छ । कोभिड संक्रमणबाट बच्नका लागि उनले पूर्ण रुपमा भारतमा बनेको कोभ्याक्सिनको खोप लगाएका छन् ।विश्व स्वास्थ्य संगठन अर्थात् डब्ल्यूएचओले हालसम्म कोभ्याक्सिनलाई मान्यता दिएको छैन । अमेरिकाको फूड एण्ड ड्रग एडमिनिस्ट्रेशन (एफडीए) ले पनि यसलाई मान्यता दिएको छैन ।यसकारण हज्जारौं भारतीय कोभ्याक्सिनको दुबै डोज लगाएपछि पनि विदेश जान सकिरहेका छैनन् । तर भारतका प्रधानमन्त्री नरेन्द्र मोदीलाई भने अमेरिका जाने अनुमति कसरी दिइयो, यो विषयमा सोसल मिडियामा असाध्यै धेरै प्रश्न तेर्सिएका छन् ।मोदीले एक मार्चमा नयाँ दिल्लीको अखिल भारतीय आयुर्विज्ञान संस्थान (एम्स) मा कोरोना भ्याक्सिनको पहिलो डोज लिएका थिए ।त्यसपछि उनले अप्रिल महिनामा यो भ्याक्सिनको दोस्रो डोज लिएका थिए ।सोसल मिडियामा प्रश्नःभारतीय प्रधानमन्त्रीले जुन कोरोना भ्याक्सिन लगाएका छन्, त्यसको अमेरिकामा मान्यता नभएका कारण उनको विदेश यात्रामाथि मानिसहरुले प्रश्न उठाइरहेका छन् ।चर्चित रियालिटी टिभी शो इन्डियन आइडलका निर्माता निखिल अल्वाले ट्वीट गरेर नरेन्द्र मोदीले कुन चाहिँ भ्याक्सिन लगाएका छन् भनेर प्रश्न सोधिरहेका छन् ।उनले ट्वीट गरे, ‘प्रधानमन्त्री मोदीले झैं मैले पनि ‘आत्मनिर्भर कोभ्याक्सिन लगाएको थिएँ । इरान, नेपाल र केही सिमित देशलाई बिर्सिने हो भने म कुनै अर्को देशको यात्रा गर्न सक्दिनँ । प्रधानमन्त्री अमेरिका यात्रामा जाँदै छन् भन्ने सुन्दा म अचम्मित थिएँ । अमेरिकामा कोभ्याक्सिनको मान्यतासमेत छैन । त्यसैले उनले साँच्चै कुन चाहिँ भ्याक्सिन लगाएका थिए ?’PM @narendramodi takes #COVAXIN as nationwide drive to cover senior citizen begins. PM hails doctors and scientists for their remarkable role in the fight against #COVID19, appeals to all eligible to take the #vaccine#LargestVaccineDrive#IndiaFightsCOVID19 #united2fightcorona pic.twitter.com/47tNuXg5UX— DD News (@DDNewslive) March 1, 2021कांग्रेस पार्टीका सोसल मिडिया कोओर्डिनेटर विनय कुमार ढोकनियाले पनि कोभ्याक्सिन लगाएका मोदीजी अमेरिका कसरी जाँदैछन् भनेर प्रश्न उठाएका छन् । उनले निखिल अल्वाको ट्वीटमा नै लेखेका छन्, ‘प्रधानमन्त्रीले अमेरिका जाने अनुमति कसरी पाए ? त्यो पनि त्यतिबेला जब उनले जुन कोभ्याक्सिन लगाएका छन्, जुन अमेरिकामा मान्य छैन ।’Like our PM, I too got jabbed with our Atamnirbhar COVAXIN. Now other than Iran & Nepal and a handful more, I can’t travel anywhere in the world. Which is why I’m perplexed to hear that our PM is off to the USA, that doesn’t recognise COVAXIN. So which vaccine did he really take? pic.twitter.com/6Y1JpRuraR— Nikhil Alva (@njalva) September 22, 2021राजनीतिक पत्रकार स्वाति चतुर्वेदीले पनि ट्वीट गर्दै सोधेकी छिन्, ‘कोभ्याक्सिनलाई अमेरिकामा मान्यता छैन । यस्तोमा भारतका प्रधानमन्त्री मोदीले अमेरिका जाने अनुमति कसरी पाए ?’मोदीलाई अनुमति किन चाहियो ?यस्तोमा प्रश्न यो उठ्छ कि अमेरिकाले कोभ्याक्सिनको डोज लगाएका भारतीय प्रधानमन्त्रीलाई आफ्नो देशमा आउने अनुमति कसरी दिइयो होला ?यो प्रश्नको जवाफमा अन्तरराष्ट्रिय मामिलाका जानकार शैलेन्द्र देवलाङ्करले भने, ‘भ्याक्सिनको मामिला भारतसँग मात्रै जोडिएको होइन, यो दुनियाँका विभिन्न देशसँग जोडिएको छ । सबै देशमा यो भ्याक्सिन उपलब्ध हुन सक्दैन जसलाई अमेरिकाले मान्यता दिएको छ । यस्तोमा प्रावधानमा छुट दिने गरिन्छ ।’भारतीय प्रधानमन्त्री अमेरिकी यात्रामा शनिबार संयुक्त राष्ट्र महासभाको ७६ औं सत्रलाई सम्बोधन गर्नेछन् । यसमा संसारभरीका १९३ देशका शासन प्रमुख समावेश हुनेछन् ।शैलेन्द्र भन्छन्, ‘जतिबेला पनि कूटनीतिक सम्बन्धको कुरा आउँछ, कूटनीतिज्ञलाई विशेष छुट दिइन्छ । यस्तै छुट यसपटक पनि दिइएको होला ।’बीबीसी मराठीसँग कुराकानी गर्दै थुप्रै देशमा भारतका कूटनीतिज्ञ रहेका अनिल त्रिगुणयतले भने, ‘कोरोना संकटको समय हरेकका लागि नयाँ अनुभव हो । राजनीतिक संवादका लागि आयोजक देशले नियममा छुट दिन सक्छन् । यो संयुक्त राष्ट्रको बैठकका लागि पनि सम्भव छ । ’मोदी अमेरिका जान सक्छन् तर तपाई....मुम्बईकी नीता परब (परिवर्तित नाम) ले अमेरिकाको वासिङ्टनबाट उच्च शिक्षा हासिल गर्नु छ । उनले यसका लागि कोर्स पनि पाएकी थिइन् । तर उनले कोभ्याक्सिनको दुई डोज लगाएकी थिइन् ।उनले भनिन्, ‘मैले कोभ्याक्सिनको दुई डोज लगाएकी थिएँ । यो भ्याक्सिनलाई न त विश्व स्वास्थ्य संगठनले मान्यता दिएको छ न नै अमेरिकाले । अब अहिले एउटै चिन्ता छ कि यो भ्याक्सिनलाई अमेरिकाले अनुमति देला त ?’भारतमा निता परबजस्ता हज्जारौं मानिसहरु छन् जसले कोभ्याक्सिनको दुई डोज दिएका कारण आफ्नो गन्तव्यसम्म पुग्न सकिरहेका छैनन् ।बीबीसी #visit#america#narendra modi