एजेन्सी । बंगलादेशमा सोमबार राती संसारकै सबैभन्दा ठूलो रोहिंग्या मुसलमानको बस्तीमा भीषण आगलागी हुँदा हज्जारौं अस्थायी घर जलेर नष्ट भएका छन् । काँकस बजार इलाकाको बालुखाली शिविरमा भीषण आगलागी भएको हो । केहीबेरमा सो आगलागी निकै ठूलो क्षेत्रमा फैलिएको थियो । आगलागीमा परेर कम्तिमा १५ जनाको मृत्यु भएको छ भने ४ सयभन्दा बढी व्यक्ति बेपत्ता भएका छन् ।शरणार्थी शिविरका अस्थायी आवास टेन्ट, प्लाष्टिक र मोटा पोलिथिन शीटबाट निर्माण भएका थिए । प्लाष्टिकका सामानबाट अस्थायी आवास बनेकोले पनि आगलागी फैलिन सहयोग पुगेको अन्तर्राष्ट्रिय सञ्चारमाध्यामहरुले जनाएका छन् ।संयुक्त राष्ट्रसंघका शरणार्थी एजेन्सीका प्रवक्ता लुइस डोनोवानका अनुसार भीषण आगलागीको खबर पाउने वित्तिकै उद्धारकर्मीहरुको ठूलो पंक्ति सक्रिय भएको थियो र उनीहरुले धेरैजनाको ज्यान बचाउन सफल भएका छन् । प्रत्यक्षदर्शीहरुका अनुसार आगलागीमा परेर कयौं शरणार्थीहरु जलेर मारिएको आशंका गरिएको छ । #fire#bangaldesh