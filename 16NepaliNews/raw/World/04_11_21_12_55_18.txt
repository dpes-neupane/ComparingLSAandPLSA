नोआह वाल केवल दुई प्रतिशत मस्तिष्कसहित जन्मेका थिए । उनको अवस्थाले डाक्टरलाई अचम्भित त बनायो नै दु:खीसमेत बनायो । आखिर यो बच्चाले कसरी जीवनयापन गर्छ ? डाक्टर चिन्तित थिए  किनकि बच्चालाई दुई प्रकारको गम्भिर जेनेटिक रोग लागेको थियो । डाक्टरले नोआहका अभिभावकलाई उनी हिँड्न, डुल्न, खान केही पनि आफैँ गर्न नसक्ने बताए ।  बच्चाको अन्तिम संस्कारको तयारी पनि शुरु गरिएको थियो । यहाँसम्म कि कफिनसमेत खरिद गरी सकिएको थियो ।  तर, आज त्यही बालक नौ वर्षको भएका छन् । उनी अन्तरीक्षयात्री बन्न चाहन्छ । हाल उनको मस्तिष्कमा धेरै नै परिवर्तन आइसकेको छ ।  नोआह गर्भमा हुँदा नै उनलाई स्पाइना बिफिडा (Spina Bifida) नामक रोग लागेको डाक्टरले अभिभावकलाई बताएका थिए । बच्चाको जन्म पछि उनको मेरुदण्ड पूर्ण विकसित नहुने भएकेले बच्चाको टाउकोभन्दा मुनिको भाग नचल्न पनि सक्ने डाक्टरले चेतावनी दिएका थिए ।  उनको गर्भभित्रै मस्तिष्कको स्क्यानिङ गरियो । त्यसबेला नोआहको मस्तिष्कको अधिकांश भाग गायब भएको थाहा भयो ।  नोआहको मस्तिष्क केवल दुई प्रतिशत मात्र विकसित भएको थियो । उनको दिमागमा भएको पोरिनसेफेलिक सिस्ट (Porencephalic Cyst) का कारण मस्तिष्कको ठूलो अंश नष्ट भइरहेको थियो । तर कुरो यतिमा मात्रै सीमित थिएन । डाक्टरलाई लाग्यो कि बच्चामा एडवर्ड सिन्ड्रोम (Edward Syndrome)  र पटाऊ सिन्ड्रोम (Patau Syndrome) समेत विकसित भएको छ । यी दुई जेनेटिक रोग भएका बालकको बाँच्ने सम्भावना धेरै कम भएको डाक्टरले बताए ।​एडवर्ड सिन्ड्रोमलाई ट्राइसोमी १८ (Trisomy 18) समेत भनिन्छ । सामान्यतया, स्वस्थ मानिसमा क्रोमोजम १८ को दुई जोडा हुन्छ । तर, ट्राइसोमीमा यो जोडा बढेर तीनवटा हुन्छन्  । यदि यो रोगसहित सय बच्चा जन्मिए, तीमध्य केवल १३ मात्र जीवित रहन्छन् । अधिकांशको मृत्यु एकवर्ष अघि नै हुन्छ ।  त्यस्तै पटाउ सिंड्रोममा क्रोमोजमको १३ को अतिरिक्त जोडी बन्छ । यो एक अत्यन्तै दुर्लभ जेनेटिक रोग हो ।बेलायतको कम्ब्रियामा जन्मेका नोआहको आमाले आफूहरुले बच्चाको अन्तिम संस्कार तथा कफिनको समेत तयारी गरिसकेको बताएकी छिन् । तर, जब नोआह जन्मँदा जसरी चिच्याए त्यसले डाक्टर पनि अचम्ममा परे र त्यो जिन्दगिको चित्कार थियो । किनकि डाक्टरले पनि यति सक्रिय बच्चाको आशा नै गरेका थिएनन् ।  बच्चाको तत्काल एमआरआइ गरियो । उनको स्थितिलाई हाइड्रोसिफैलस (Hydrocephalus) भनिन्छ । यसका कारण मस्तिष्कमा एक विशेष प्रकारको तरल पदार्थ जम्मा हुन्छ ।  नोआह आज नौ वर्ष पुगेका छन् । उनमा चामत्कारिक विकास देखिएको छ । उनी अहिले पढ्दैछन् । उनको मनपर्ने विषय विज्ञान हो । उनी खगोलविद् बन्न चाहन्छन् । नोआहलाई उनका अभिभावकले घरमै पढाएका हुन् ।  नोआह निको हुने क्रम जन्मेको सात हप्ता पछि शुरु भएको हो । डाक्टरले उनको टाउकोमा एक स्टण्ट तथा नरम ट्युब लगाइदिएका छन् । यसमार्फत् हाइड्रोसिफेलसका कारण मस्तिष्कमा भरिने तरल पदार्थ निकाल्नमा सहयोगी सहयोग गर्छ । यसका कारण उनको दिमाग भित्र उपयुक्त स्थान बन्न थाल्यो । र दिमागले काम गर्न थाल्यो । जसले दिमागको खाली भाग भरिन थाल्यो । अहिले पनि नोआहको दिमाग विस्तार भइरहेको छ ।  तर, दुर्भाग्यको कुरा उनको दिमाग तथा मेरुदण्डको हड्डीको संयोजन भएको छैन । अहिले उनी नौ वर्षको जस्तो देखिएका पनि छन् । उनकी आमा मिशेल छोरा स्मार्ट भइरहेको बताउँछिन् ।  हरेक दिन उनी यस्तो हर्कत गर्छन् जसले उनकी आमालाई प्रभावित बनाउँछ । अब नोआह दौडन चाहन्छन् । र उनकी आमालाई छोरा दौडिएको हेर्ने उत्कट चाहना छ ।स्रोत: बीबीसी