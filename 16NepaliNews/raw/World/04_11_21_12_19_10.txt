अफगानिस्तानमा पत्रकारविरुद्ध हिंसामा भएको वृद्धिसँगै रिपोर्टर्स विदआउट बोर्डर्स (आरएसएफ) ले चिन्ता व्यक्त गरेको छ । बिहिबार नीजि समाचार च्यानल टोलो न्यूजले पत्रकार र संवाददातामाथि अफगानिस्तानमा तालिबानले कुटपिट गरेको बताएको छ ।आरएसएफका अफगानिस्तान डेस्कका प्रमुख रेजा मोइनीले ७ र ९ सेप्टेम्बरको ४८ घण्टाका बेला तालिबानले २४ जना पत्रकारलाई हिरासतमा लिएका थिए जसलाई पछि रिहा गरियो ।तालिबानका सदस्य अनामुल्लाह समानगनीले तालिबान भविष्यमा यस्तो प्रकारको घटनाबाट बच्ने बताएका छन् ।उनले भने, ‘पछिल्ला केही दिनमा पत्रकार पीडित भएका छन् यसका लागि हामी लज्जित छौं । हामी उहाँहरुको चुनौती सुल्झाउने कोसिस गरिरहेका छौं । हामीले यसमाथि काम गर्नेछौं र उनीहरुसँग सही तरिकाले व्यवहार गर्ने कोसिस गर्नेछौं ।’८ सेप्टेम्बरमा नीजि पत्रिका एतिलात–ए–रोजले आफ्ना पाँच रिपोर्टरलाई तालिबानले अफगानिस्तानको राजधानी काबुलमा महिलाको प्रदर्शनबारे समाचार संकलन गर्दा हिरासतमा लिएको बताएको छ । आफ्ना दुई पत्रकारलाई तालिबानले निर्घात कुटपिट गरेको यसमा दाबी गरिएको थियो ।यो पनिःविरोध प्रदर्शनको समाचार संकलन गरिरहेका दुई पत्रकारमाथि तालिबानको कोर्रा  अफगानिस्तानका केही पत्रकारले तालिबानले उनीहरुको काममाथि प्रतिबन्ध लगाइदिएको बताएका छन् ।च्यानलले ८ सेप्टेम्बरमा हेरात शहरमा हालै तालिबानको गोलीबारीकोम शिकार भएका मानिसहरुका परिवार न्यायका लागि प्रदर्शन गरिरहेका छन् ।