म्यानमारमा सैन्य कूविरुद्ध मानिसहरुको विरोध प्रदर्शन जारी छ ।समाचार एजेन्सी रोयटर्सले एक संगठनलाई उद्धृत गर्दै १ फेब्रुअरीदेखि हालसम्म विरोध प्रदर्शनमा ज्यान गुमाउनेको संख्या ५०० पुगिसकेको जानकारी दिएको छ ।यसैबीच एजेन्सीले मंगलबारदेखि मानिसहरुले एक सविनय अवज्ञा आन्दोलनको सुरुवात गरेका छन् जसमा उनीरुले सडकमा फोहोर फ्याँक्नेछन् ।असिस्टेन्ट असोसिएशन फर पोलिटिकल प्रिजनर्स (एएपीपी) नामक संगठनले सोमबार म्यानमारमा १४ नागरिकको मृत्यु भएको जसमा कम्तीमा आठजनाको यंगूनको दक्षिणी ड्यागन जिल्लामा ज्यान गएको हो ।प्रत्यक्षदर्शीका अनुसार सुरक्षाबललले ब्यारिकेड बनाएर राखिएको बालुवाको बोरा हटाउनका लागि हाई क्यालिबरको हतियार प्रयोग गरे । यो कस्तो प्रकारको हतियार थिए, त्यो अहिलेसम्म स्पष्ट हुन सकेको छैन ।यस्तै सरकारी टिभीका अनुसार सुरक्षाबलले रोयट विपनको प्रयोग गरेका छन् । यसमार्फत् उनीहरु हिंस्रक उग्रवादी मानिसहरुलाई तितरबितर बनाउन चाहन्छन् । प्रहरी र सैन्य शासनका प्रवक्ताले अहिलेसम्म कुनै टिप्पणी गरेका छैनन् ।संयुक्त राष्ट महासचिव एन्टोनियो गुटेरेसले म्यानमारका सैन्य प्रमुखलाई प्रदर्शन नदबाउन भनेका छन् ।