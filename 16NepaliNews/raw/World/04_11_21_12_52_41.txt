सबै अमेरिकी सेनालाई ११ सेप्टेम्बरसम्म अफगानिस्तानबाट घर फर्काउने घोषणा गत बुधबार अमेरिकी राष्ट्रपति जो बाइडेनले गरे । ११ सेप्टेम्बर २००१ मा न्युर्योक र वासिङटनमा हमला भएपछि अमेरिकाको नेतृत्वमा अफगानिस्तानसहितका देशमा सैन्य हस्तक्षेप सुरु गरेको थियो, त्यसैको बिसौं वर्षगाँठ पारेर सेना फिर्ता गर्न लागिएको हो । तर, यो घोषणा अमेरिकी कूटनीतिक वृत्तमा विवादास्पद साबित भएको छ । आंतकवादविरुद्ध पर्याप्त सुरक्षा छ भन्ने सुनिश्चितता  र अफगान सरकार तथा तालिवानबीचको शान्ति प्रक्रिया टुंगोमा पुग्ने विषयले अमेरिकी सेना फर्कने कुरा निर्धारण गर्ने केहीको तर्क  छ ।पछिल्लो महिना अमेरिकी गुप्तचर एजेन्सीको प्रतिवेदनले अन्तर अफगान शान्ति सम्झौता बिना नै सेना फर्काउँदा केही वर्षभित्र काबुलको सरकार गिर्नसक्ने र संभावित रुपमा फेरि देशमा अल कायदा उदाउन सक्ने देखाएको थियो ।यद्यपी, धेरै अघिदेखि ‘सधैं युद्ध’ को नीतिविपरीत देखिएका बाइडेनले सेना बर्हिगमनको समयसीमा लम्ब्याउन इच्छा देखाएका छैनन्, उनको प्रशासनले पूर्वी एशियामा बढ्दो सुरक्षा चुनौतीतर्फ आफ्नो ध्यान सिफ्ट गर्दैछ । अमेरिकाका पूर्वराष्ट्रपति डोनाल्ड ट्रम्पको समयमा तालिवानसँग भएको सहमतिअनुसार १ मे २०२१ सम्म सेना फर्काउनुपर्ने भएकाले बाइडेनसँग कारबाहीका लागि छोटो समय छ । यस अवधिभित्र सेना फिर्ता नगरिए युद्ध सुरु हुन पनि सक्ने चेतावनी तालिवानले बारम्बार दिएको छ ।यदि तालिवानले बाइडेनको घोषणाको तर्कसंगत जवाफ दिने,  शान्ति वार्तामा अफगान सरकार एकिकृत रुपमा आउन सक्षम हुने र अन्तर्राष्ट्रिय समुदायले दुबै पक्षलाई आवश्यक राजनीतिक सुनिश्चितता दिने हो भने विध्वंशलाई अझै पनि रोक्न सकिन्छ ।ट्रान्स एटलान्टिक बहिर्गमनट्रम्प प्रशासनले अफगान रणनीतिमा सिर्जना गरेको क्षतिलाई उल्ट्याउने मनसाय बाइडेनको नयाँ घोषणाले गरेको छ । २०२० को शान्तिवार्ताको कमजोर सिलसिलालाई काउन्टर गर्नका लागि थप समय मिलाउने प्रयासका रुपमा यसलाई हेरिएको छ । तर, यो ढिलाईको पहिलो र प्राथमिक लक्ष्य ट्रम्प प्रशासनमा बिग्रिएको नेटोसँगको सम्बन्धलाई पुनर्निर्माण गर्नु हो । नेटो सदस्यहरुले गठबन्धनलाई वक्यौता रकम नतिरेको ट्रम्पको आरोप र जर्मनीमाथि प्रतिबन्ध लगाउने चेतावनीपछि ट्रान्स एटलान्टिक सम्बन्ध बिग्रिएको थियो, अफगानिस्तानमा अमेरिकापछि जर्मनी सबैभन्दा धेरै योगदान गर्ने देश हो । नेटो सदस्यहरुका आवश्यकतालाई नै पर्याप्त ध्यानमा नराखी गत वर्ष तालिवानसँग सैनिक फिर्ता गर्ने सम्झौता भएको थियो, जबकी नेटो सदस्यहरु एयरलिफ्ट सर्पोटका लागि अमेरिकी सेनामै निर्भर छन् ।त्यसैकारण ११ सेप्टेम्बरमा सेना बहिगर्मन हुने मिति रोज्नु जति व्यवहारिक छ, त्यति नै सांकेतिक पनि छ । नेटो सदस्यहरुलाई अफगानिस्तानबाट निस्कनुअघि अमेरिकासँग सहकार्य गर्ने पर्यापत समय मिलोस् भनेर यस्तो डिजाईन गरिएको छ । बाइडेनले घोषणा गरेसँगै नेटोले विज्ञप्ति जारी गर्दै यही मितिमा आफ्नो सेनाले पनि अफगानिस्तान छाड्ने जनाएको छ ।अमेरिकी विदेश नीतिलाई फेरि बहुपक्षीयतातर्फ फर्काउनका लागि गरिएको प्रयाससँग जोडेर यस कदमलाई हेर्नुपर्छ ।चीनको उदय र जलवायु परिर्वतनजस्ता वैश्विक चुनौती सामना गर्नका लागि अमेरिकालाई स्रोत–सम्पन्न बनाउने आवश्यक कदमका रुपमा नेटो र अन्य साझेदारहरुसँगको सम्बन्ध पुनर्निर्माणलाई लिइएको छ । सेना बर्हिगमनको समयसीमाको घोषणाले संयुक्त राष्ट्रसंघको सहयोगमा टर्कीको इस्तानवुलमा हुने अन्तर अफगान कन्फ्रेन्समा नेटो र अमेरिकाको एउटै स्वर आउने संकेत गरेको छ । (१४ अप्रिलका लागि तय भएको यो कन्फ्रेन्स अहिले सरेको छ ।)अन्तर–अफगान वार्ताबाइडेन प्रशासनले गत महिना जारी गरेको फास्ट–ट्रयाक कुटनीतिको मुख्य विषय हो, इस्तानवुल सम्मेलन, मे १ अघि समाधान खोज्ने प्रयासमा यस्तो गरिएको थियो । अमेरिकाले सेना फिर्ता गर्नुअघि क्षेत्रीय शक्तिहरुलाई समावेश गरेर शान्तिवार्ताको मार्ग प्रशस्त गर्ने योजना थियो । तर, १४ अप्रिलमा तय प्रस्ताव गरिएको यो मितिमा तालिवान सहमत नभएपछि यसलाई २४ अप्रिलमा सारियो । तर मिति सार्नुका बाबजुद यो असान्दर्भिक हुनसक्छ किनकी तालिवानले सहभागिता जनाउँछ भन्ने अहिलेसम्म पनि कुनै ग्यारेन्टी छैन । एकैलौटी रुपमा सेना फिर्ता गर्ने निर्णय गर्दा सम्झौताको उल्लंघन हुने र तालिवानलाई पनि आवश्यक काउन्टर–कदम उठाउन अनुमति मिल्ने भन्दै तालिवानका प्रवक्ताले विज्ञप्ति जारी गरेका छन् । त्यसैकारण, इस्तानवुल सम्मेलनमा तालिवानी नेताहरुको सहभागिता सुनिश्चित हुन जरुरी छ ।बन्दीलाई रिहा गर्नुपर्ने, संयुक्त राष्ट्रसंघ सुरक्षा काउन्सिलले लगाएका प्रतिबन्ध हट्नुपर्ने, र पूर्व अफगानी उपराष्ट्रपति अब्दूल रसिद दोस्तमलाई टर्कीले दिदैं आएको सैन्य सहयोग घटाउनुपर्नेलगायत तालिवानीका माग सम्बोधन हुन जरुरी छ ।यस अनिश्चितताबीच अफगान सरकार पक्ष र अन्य धेरै अन्तर्राष्ट्रिय सरोकारवालाहरुले दोहामा भएको सहमतिलाई छाडेर इस्तानबुलतर्फ छलाङ हान्न खोजेजस्तो देखिन्छ, शान्ति प्रक्रियाका लागि यो प्रवृत्ति घातक छ । युद्धको स्पष्ट अन्त्यप्रतिको प्रतिवद्धता बिना मध्यस्थकर्ता फेरिरहनुले समयमात्रै गुज्रन्छ ।अफगान सरकारभित्रको विभाजन, अफगानी राष्ट्रपति असरफ घानी तथा अमेरिकाको चुनौतीपूर्ण शान्ति प्रस्तावले पनि प्रक्रियालाई थप जटिल बनाएको छ । सरकारी मध्यस्थकर्ताहरु चुस्त र एकिकृत निर्णय लिन असक्षम छन् भन्नेमा तालिवानलाई यसले थप आस्वश्त बनाएको छ ।इस्तानवुल सम्मेलन जेसुकै होस्, राष्ट्रिय मेलमिलापका लागि उच्च आयोगले नेतृत्व गरेको अफगान सरकार एकिकृत धारणाका साथ आउनुपर्छ र दुबै पक्षले आगामी वार्ताका लागि मार्गदर्शक सिद्धान्तको औपचारिक घोषणा गर्ने लक्ष्य राख्नुपर्छ ।शान्तितर्फको अबको बाटोअमेरिका र विश्वले नै अफगानिस्तानमा आफ्नो चासो कम भइरहेको संकेत गरिरहेका बेला अफगानीहरुले वार्ताको अगुवाइ गर्ने र स्थायी युद्धविराम र शान्तिका लागि सहमत हुने समय आएको छ ।युद्धले थाकेका अफगानी जनतालाई शासन गर्नसक्ने नेतृत्वदायी भूमिका तालिवान र अफगान सरकारले देखाउनसक्छन् वा सक्दैंनन् भन्ने निर्धारण गर्नका लागि आगामी केही महिना महत्वपूर्ण हुनेछन् । तालिवानी नेताहरुसमक्ष पनि अफगानी जनता र विश्वलाई आफ्नो राजनीतिक दूरदर्शिता देखाउने अवसर छ ।यसअघि विगतमा सम्झौतालाई लम्ब्याउने धेरैजसो प्रमुख गतिरोधहरु हटिसकेका छन् । राष्ट्रपति घानीले सेना फिर्ता स्विकारिसकेका छन् ।  तालिवानले युद्धविराम गरेमा आफ्नो कार्यकाल सकिनुअघि नै राष्ट्रपतीय निर्वाचन  गराउन उनी तयार छन् ।त्यस्तै, शान्ति प्रक्रियामा सहाभागी हुनका लागि अफगानिस्तानका धेरै राजनीतिक समूहहरुले इच्छा देखाएका छन्, दोहामा सम्पन्न वार्तामा संलग्न समूहका सदस्यहरुबीच बलियो स्तरको विश्वास निर्माण भएको छ र यसले सिद्धान्तहरुमा सहमतिका लागि बाटो खोलेको छ । अब, अफगान नेतृत्वका लागि आगामी बाटो स्पष्ट छ । भविष्यको प्रक्रियामा सफलता वा असफलताको जिम्मेवारी अफगानीहरुले लिनैपर्छ । 