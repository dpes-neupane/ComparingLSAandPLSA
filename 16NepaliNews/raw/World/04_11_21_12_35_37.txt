चिनियाँ कम्युनिष्ट पार्टीको शताब्दी समारोहमा राष्ट्रपति शी जिनपिङले आफ्ना विरोधीलाई कडा शब्दमा चेतावनी दिएका छन् ।बिहिबार आयोजित भव्य समारोहमा जिनपिङले भने, ‘चीन अब कसैबाट पनि दबिने छैन । चीन अब कुनै पनि विदेशी शक्तिलाई हामीमाथि दबाब बनाउन र हामीलाई अधिनमा राख्न कुनै पनि प्रयास गर्न दिनेछैन ।’करिब ७० हजार दर्शकको उपस्थितिमा जिनपिङले सो कुरा बताएका हुन् । उनको यस्तो भनाई पछि समारोह स्थल तालीले गुञ्जायमान भएको थियो ।राष्ट्रपति शी चिनफिङको यो बयानलाई अमेरिका र चीनको हालको तनावसँग जोडेर हेरिएको छ ।यद्यपि, अमेरिकामात्रै होइन संसारका थुप्रै अन्य देशले हङ्गकङको मामिलामा चीनको व्यवहारको आलोचना गरेका थिए ।  त्यतिबेला चीनले हङ्गकङलाई आफ्नो आन्तरिक मामिला बताउँदै त्यसको खण्डन गरेको थियो ।जुलाई महिनाको १ तारिखमा चीन कम्युनिष्ट पार्टी (सीसीपी) आफ्नो स्थापनाको सय वर्ष मनाइरहेको छ ।यो अवसरमा बोल्दै चिनियाँ राष्ट्रपति शीले भने, ‘कसैलाई पनि चिनियाँ जनताको बलियो इच्छाशक्ति, उद्देश्य र बेजोड शक्तिलाई कम आँक्न अधिकार छैन । यदि कुनै विदेशी शक्तिले यस्तो गर्ने प्रयास गर्छ भने चीनका १.४ अर्ब जनताको एकीकृत शक्तिसँग उसले जुध्नुपर्ने हुन्छ ।’चिनफिङले आफूले कसैलाई पनि नदबाएको, न नै कुनै अन्य देशका नागरिकलाई आफ्नो अधिनमा राख्ने प्रयास गरेको बताए । उनले भविष्यमा पनि यस्तो कदापी नगर्ने स्पष्टिकरण दिए ।माओ त्सेतुङपछि चीनका सबैभन्दा शक्तिशाली नेताको रुपमा उभिएका राष्ट्रपति शी जिनपिङले सधैं शान्ति, विश्वव्यापी विकास र अन्तर्राष्ट्रिय व्यवस्थालाई सुरक्षित राख्नका लागि काम गर्दै आएको बताए ।यो समारोहमा चिनियाँ जेट विमानले फ्लाइपास्ट गरे । राष्ट्रपतिलाई तोपको सलामी दिए र थुप्रै राष्ट्रवादी गीत बजाए ।शीन चिनफिङले साम्यवादले नै चीनलाई बचाउन सक्ने र साम्यवादी चिनियाँ जनताले नै देशको विकास गर्न सक्ने बताए ।पछिल्ला केही वर्षमा चीनले थुप्रै पटक अमेरिकामाथि उसको आर्थिक वृद्धिमा बाधा बनेको भन्दै आरोप लगाइसकेको छ ।बीबीसीका शंघाई संवाददाता रोबिन ब्रेन्टले शी जिनपिङ माओ झैं तयार भएर आएको बताए । उनका अनुसार उनले माओको जस्तै कपडा लगाएका थिए । उनले आफ्नो भाषणमा चिनियाँ जनताको असाध्यै तारिफ गरे ।उनले भने, ‘यदि चिनियाँ कम्युनिष्ट पार्टी नभएको भए जुन नयाँ दुनियाँमा आज चिनियाँ जनता बाँचिरहेका छन्, त्यो उनीहरुले पाउने थिएनन् ।’उनले चिनियाँ सेनालाई थप बलियो बनाउने बताए । शी जिनपिङले चीन आफ्नो सेनाको निर्माण आफ्नो सम्प्रभुताको रक्षा, सुरक्षा र विकासका लागि गर्ने र यसलाई विश्वस्तरीय बनाउने बताएका छन् ।बीबीसी