बीबीसीमा प्रसारण भएको बेलायतकी राजकुमारी डायनाको अन्तरवार्ताको विषयमा भएको अनुसन्धानमा अन्तरवार्ता पाउनका लागि पत्रकार मार्टिन बशीरले गलत तरिका प्रयोग गरेको बताइएको छ ।अनुसन्धान रिपोर्टका अनुसार सन् १९९५ मा राजकुमारीको अन्तरवार्ता पाउनका लागि मार्टिन बशीरले जुन तरिकाको प्रयोग गरेका थिए त्यसलाई बीबीसीले लुकाएको थियो ।अब एक स्वतन्त्र अनुसन्धान रिपोर्ट उक्त अन्तरवार्ता कसरी प्राप्त गरिएको थियो भन्ने बारे पूरा जानकारी छापिएको छ ।अनुसन्धान टिमको अध्यक्षता गर्ने अवकाशप्राप्त न्यायाधीस लर्ड डायसनले भनेका छन्, ‘अन्तरवार्ता हासिल गर्नका लागि जुन तरिका प्रयोग गरियो त्यो बीबीसीको पहिचान बनेको इमानदारी र पारदर्शिताजस्ता विशेषता भन्दा भिन्न थियो ।’अन्तरवार्ताका लागि गर्व छः मार्टिन बशीररिपोर्टका अनुसार बशीरले डायनालाई भेट्नका लागि उनका भाइ अर्ल स्पेन्सरको विश्वास हासिल गरेको र यसका लागि बशीरले उनलाई नक्कली दस्तावेज देखाए ।रिपोर्टमा बताइए अनुसार बशीरले बीबीसीमा आफ्ना म्यानेजरलाई उनले कसैलाई पनि नक्कली दस्तावेज नदेखाएको भन्दै झुटो बोले । तर अनुसन्धान रिपोर्टमा सन् १९९५ मा बशीरले जे भने त्यसको केही हिस्सा विश्वास गर्न योग्य नभएको र केही मामिलामा बेइमान बताइएको छ ।मार्टिन बशीरले एक बयान जारी गर्दै ती दस्तावेजका लागि माफी मागेका छन् र राजकुमारी डायनाको अन्तरवार्ताका लागि आफू अत्यधिक गौरवान्वित महसुस गर्ने गरेको बताएका छन् ।उनले भने, ‘अन्तरवार्ता दिने राजकुमारीको नीजि निर्णय थियो र यसको बैंकको दस्तावेजसँग कुनै लेनदेन थिएन ।’अन्तरवार्ताका लागि किन विवाद ?रिपोर्टमा बीबीसीले आफू आफ्नो मापदण्डमा खरो उत्रिनमा स्पष्ट रुपमा असफल रहेको र यसका लागि दुःखी भएको बताएको छ ।बीबीसीका डायरेक्टर जनरल टिम डेवीले भनेका छन्, ‘रिपोर्टमा भनिएको छ कि प्रिन्सेस अफ वेल्स डायना बीबीसीसँग अन्तरवार्ताको आइडियाका लागि उत्साहित थिइन् तर यो स्पष्ट छ कि यो अन्तरवार्ता हासिल गर्ने प्रक्रिया बीबीसीबाट दर्शकको आशा अनुसार थिएन । हामीलाई यो कुराको खेद छ । लर्ड डायसनले यी कमजोरीलाई स्पष्ट रुपमा बताएका छन् ।’उनले  भने, ‘त्यतिबेलाको तुलनामा आजको समयमा बीबीसीमा निकै राम्रो प्रक्रिया छन् । त्यतिबेला अन्तरवार्ता हासिल गर्ने तरिकालाई राम्रो बनाउन सकिन्थ्यो ।’‘त्यतिबेला यसबारे पत्ता लगाउनका लागि बीबीसीले थप कोसिस गरेर यो मामिलाको गहिराइसम्म पुग्नु पर्ने थियो र उसँग जुन जानकारी छ त्यसबारे थप पारदर्शी हुनुपर्ने थियो ।’‘शताब्दिको एक चौथाई हिस्सा बितिसकेपछि बीबीसी पछि फर्कन त सक्दैन तर बिना शर्त माफी माग्न सक्छ । र आज बीबीसीले यहि गरिरहेको छ ।’राजकुमारी डायनाका भाइको विश्वास जित्नका लागि  बैंकको नक्कली दस्तावेज देखाइएकाे एक तस्बिर अन्तरवार्तामा राजकुमारी डायनोल के–के बताएकी थिइन् ?बीबीसी प्यानारोमामा प्रसारित भएको यो अन्तरवार्तामा उनले त्यतिबेला राजघराना, आफ्ना श्रीमान् राजकुमार चार्ल्ससँग आफ्नो विवाह र राजकुमारको क्यामिला पार्करसँग सम्बन्धबारे खुलेर कुरा गरेकी थिइन् ।बीबीसीका लागि अन्तरवार्ता निकै महत्वपूर्ण साबित भएको थियो । यसअघि कुनै टेलिभिजनमा राजपरिवारका कुनै पनि सदस्यले परिवारबारे यसरी कुरा गरेका थिएनन् । राजकुमारी डायनाको पत्र जुन उनले सन् 1995 मा मार्टिनलाई लेखेकी  थिइन्उक्त अन्तरवार्ताका विशेष कुराःअन्तरवार्तामा राजकुमारीले आफ्नो अफेयरको कुरा स्वीकार गरिन्उनले उनका श्रीमान् राजकुमार चार्ल्सको अफेयर क्यामिला पार्कर–बोवल्स (हाल राजकुमारकी श्रीमती र डचेज अफ कर्नवेल) सँग भएको र उनले यसलाई असहज महसुस गराउने बताएकी थिइन् ।आफ्नो विवाहबारे उनले भनेकी थिइन्, ‘यो विवाहमा तीनजना समावेश छन् ।’उनले आफूलाई बुलिमिया भएको बताएकी थिइन् । यो एक प्रकारको भावनात्मक समस्या हो जसमा व्यक्तिलाई आफ्नो तौल घटाउने तीब्र इच्छा हुन्छ । त्यस्ता व्यक्तिलाई कहिलेकाँही असाध्यै धेरै खाने इच्छा हुन्छ त कहिले भोको बस्ने त कहिलेकाँही बान्ता गर्ने ।उनले राजा बनेको खण्डमा सायद राजकुमार चार्ल्सले जिम्मेवारी सम्हाल्न नसक्लान् कि भन्ने कुरामा पनि इशारा गरेकी थिइन् ।उनले राजकुमार चार्ल्सका स्टाफले उनीविरुद्ध एक प्रकारको अभियान सुरु गरेको पनि बताएकी थिइन् ।आजभन्दा २७ वर्षअघि सन् १९९५ मा लिइएको यो अन्तरवार्तालाई २.३ करोडले हेरेका थिए ।त्यतिबेला उनको यो अन्तरवार्ताको विषयमा ठूलो विवाद निम्तिएको थियो । अन्तरवार्ता प्रासारित भएको केही समयपछि महारानीले राजकुमार चार्ल्स र राजकुमारी डायनालाई पत्र लेखेर सम्बन्धविच्छेद गर्न भनिन् ।३१ अगस्ट सन् १९९७ मा राजकुमारी डायनाको एक कार दुर्घटनामा मृत्यु भएको थियो ।लर्ड डायसनराजकुमारी डायनाका भाइले लगाएका थिए आरोपःडायनाका भाइ अर्ल स्पेन्सरले सन् १९९५ मा बीबीसीका पत्रकार मार्टिन बशीरले डायनालाई अन्तरवार्ताका लागि राजी गराउन बैंकको नक्कली स्टेटमेन्ट प्रयोग गरिएको आरोप लगाएका थिए ।अर्ल स्पेन्सरले सन् २०२० मा यो विषयमा स्वतन्त्र अनुसन्धान गराउन माग गर्दै अन्तरवार्ता पाउनका लागि बेइमानीको सहारा लिइएको बताए ।डेली मेलललाई दिएको अर्को एउटा अर्ल स्पेन्सरले भनेका थिए, ‘मार्टिन बशीरले भेटघाटको क्रममा शाही घरानाका थुप्रै मानिसहरुविरुद्ध झुटो र मानहानीयुक्त दाबी गरे ताकि उनी डायनासम्म पुग्न सकून् र मेरो विश्वास हासिल गर्न सकून् ।’बीबीसीका अध्यक्ष रिचर्ड शार्पले अनुसन्धानमा जे जति जानकारी सार्वजनिक भएको छ, त्यो बीबीसीले स्वीकार गरेको बताएका छन् ।उनले भने, ‘बीबीसीले लर्ड डायसनले  रिपोर्ट छापेको कुरालाई स्वागत गर्छ र यसमा छापिएको जानकारी खुल्ला रुपमा स्वीकार गर्छ । हामी यो कुरा मान्छौं कि यस्ता विफलता रहे जसलाई स्वीकार गर्न सकिँदैन थियो । हामी यो पनि मान्छौं कि यी ऐतिहासिक गल्ती थिए ।’रिपोर्ट छाप्नुअघि अर्ल स्पेन्सरले सोसल मिडियामा आफ्नो र राजकुमारी डायनाको एउटा तस्बिर पोस्ट गर्दै लेखे, ‘केही सम्बन्ध लामो समयसम्म चलिरहन्छ ।’बीबीसी 