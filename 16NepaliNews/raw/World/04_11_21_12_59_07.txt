भारतमा सोमबार ४०,६११ नयाँ कोरोना संक्रमितको पहिचान भएको छ । यस्तै २९,७३५ जना निको भएका छन् भने १९७ संक्रमितको मृत्यु भएको छ ।यस्तै, आइतबार मात्रै ४७,००९ जना संक्रमित भेटिएका थिए । पछिल्लो एक हप्तामा पहिलो पटक नयाँ संक्रमितमा गिरावट आएको छ । यसअघि १४ मार्चमा २६,४१३  संक्रमित फेला परेका थिए र त्यसको भोलिपल्ट २४,४३७ बिरामी संक्रमित पाइएका थिए । १५ मार्च पछि संक्रमितको संख्यामा लगातार वृद्धि भइरहेको थियो ।पछिल्लो २४ घण्टामा सक्रिय संक्रमित अर्थात् उपचार गराइरहेका बिरामीको संख्यामा १०,६७६ वृद्धि भएको छ । हाल ३ लाख ४२ हजार ३४४ बिरामीको उपचार भइरहेको छ । भारतमा हालसम्म १ करोड १६ लाख ८६ हजार ३३० मानिस यो महामारीको चपेटमा आइसकेका छन् । यीमध्ये १ करोड ११ लाख ७९ हजार ५९ बिरामी निको भइसकेका छन् जबकी १.६० लाखले ज्यान गुमाएका छन् ।पछिल्लो १५ दिनमा भारतमा साढे एक लाखभन्दा बढी सक्रिय संक्रमितको वृद्धि भएको छ ।– कोरोनाको बढ्दो संक्रमणका कारण भारतको यूपी सरकारले १ देखि ८ कक्षासम्मको स्कूल २४ देखि १ मार्चसम्म बन्द राख्ने निर्णय गरेको छ । ९ देखि १२ कक्षासम्मका स्कू्ल २५ देखि ३१ मार्चसम्म बन्द रहनेछन् । पञ्चायत चुनावमा सावधानी अपनाउन निर्देशन दिइएको छ । मुख्यमन्त्री योगी आदित्यनाथले हरेक जिल्लामा कम्तीमा १–१ कोभिड अस्पताल हुनुपर्ने आदेश दिएका छन् ।– बनारस हिन्दु युनिभर्सिटीका होस्टल र अस्पतालमा कोरोनाको बढ्दो संक्रमणका कारण प्रशासनले सबै अफलाइन कक्षा बन्द गर्ने निर्णय गरेको छ । विद्यार्थीलाई होस्टल खाली गर्न भनिएको छ । युनिभर्सिटीमा मंगलबारदेखि नै होलीको बिदा दिइएको घोषणा गरिएको छ ।– पञ्जाबको एसएएस नागरमा लागू गरिएको प्रतिबन्ध बढाइएको छ । यहाँ पुनः नाइट करफ्यू लगाइएको छ । सांस्कृतिक वा सामाजिक कार्यक्रममा २० भन्दा बढी मानिसहरु समावेश हुन अनुमति छैन ।#india