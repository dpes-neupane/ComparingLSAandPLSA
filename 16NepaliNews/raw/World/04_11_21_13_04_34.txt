भारतको तेलंगानामा अवैध भालेजुधाइ खेलका लागि एक भालेको खुट्टामा चक्कू बाँधिएको थियो । यो भालेले आफ्नै मालिकको ज्यान लिएको छ ।भालेले भाग्ने कोसिस गरेको थियो र त्यतिबेला उसको खुट्टामा बाँधिएको चक्कूले उनका मालिकलाई गम्भीर चोट लाग्यो । यी व्यक्तिलाई अस्पताल लगियो जहाँ उनको अत्यधिक रक्तश्रावका कारण उनको मृत्यु भयो ।उक्त कार्यक्रममा भाग लिएका अन्य १५ जनाको प्रहरीले खोजी गरिरहेको छ । भाले जुधाइ तेलङ्गना राज्यको लोथुनुर गाउँमा आयोजना भएको थियो ।यी व्यक्तिको मृत्युपछि भालेलाई प्रहरी स्टेशन लगिएको थियो । त्यहाँबाट भालेलाई फार्ममा पठाइएको छ ।प्रहरीका अनुसार भालेलाई जुधाउनका लागि तयार गरिँदै थियो र त्यति नै बेला उसले भाग्ने कोसिस गरेको थियो ।भाग्न लागेका कारण मालिकले भालेलाई समात्ने कोसिस गरेका थिए । दुई बीचको संघर्षमा भालेको खुट्टामा बाँधिएको ७ सेन्टिमिटर (३ इन्च) लामो चक्कूले मालिकलाई चोट लाग्यो ।एएफपी न्यूज एजेन्सीको रिपोर्ट अनुसार उक्त कार्यक्रममा संलग्न मानिसहरुमाथि हत्या, अवैध सट्टेबानी र भाले जुधाइ आयोजना गरेका आरोप लगाइएको छ ।स्थानीय प्रहरी अधिकारी बी जीवनलाई उद्धृत गर्र्दै   द न्यू इन्डियन एक्सप्रेसले दिएको जानकारी अनुसार भालेलाई अदालतमा पेश गरिनेछ ।भातमा भाले जुधाइमाथि सन् १९६० मा रोक लगाइएको थियो तर तेलंगानाको ग्रामीण इलाकासमेत केही स्थानमा यस्ता लडाईं अहिले पनि आयोजना गरिन्छ ।बीबीसी