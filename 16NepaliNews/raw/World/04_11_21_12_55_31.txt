जोर्डनमा खिँचातानीको स्थिति बनेको छ । पूर्व युवराज हमजा बिन हुसैन नजरबन्दमा छन् । राजा अब्दुल्लाका सौतेनी भाइ युवराज हमजाले देशका नेतामाथि भ्रष्टाचार, अक्षमता र उत्पीडनको आरोप लगाएका छन् । जसका कारण उनीमाथि सरकार र राजा अब्दुल्लाविरुद्ध षड्यन्त्र रचेको आरोप छ । तर युवराज हमजाले यी आरोप अस्वीकार गरेका छन् ।जोर्डनको सरकारले अघिल्लो शनिबार एक पूर्वमन्त्री र शाही परिवारका एक अन्य सदस्यसहित ‘जोर्डनलाई सुरक्षा र स्थिरता’ का लागि भन्दै अन्य थुप्रै हाई प्रोफाइल व्यक्तिहरुलाई पक्राउ गरेको छ । यो सबै त्यो जोर्डनमा भइरहेको छ जसलाई अरबमा सबैभन्दा स्थिर देश मानिन्छ । जोर्डनमा कुनै प्रकारको गतिरोध निकै मुश्किलले नै देख्न पाइन्छ । त्यसैले नयाँ घटनाक्रमले धेरैको नजर जोर्डनमाथि आकृष्ट गरेको छ ।पेगम्बर मोहम्मदसँग सम्बन्ध भएको बताउने जोर्डनको शाही परिवारको शासन सन् १९९९ देखि चलिरहेको छ । यसको कमान ५९ वर्षका अब्दुल्ला क्ष्क्ष् सँग छ । उनी दिवंगत राजा हुसैनका जेठो छोरा हुन् । उनकी आमा बेलायतमा जन्मिएकी रानी मूना हुन् ।यस्तै हमजा, राजा हुसैनकी चौथी श्रीमती अमेरिकामा जन्मिएकी रानी नूरका छोरा हुन् । चार विवाहमार्फत् जन्मिएका ११ सन्तानमा राजकुमार हमजालाई दिवंगत राजा हुसैनका सबैभन्दा नजिकका मानिन्थ्यो । हमजालाई सन् १९९९ मा जोर्डनका युवराज घोषणा गरिएको थियो । त्यसै वर्ष राजा हुसैनको निधन भएको थियो । त्यतिबेला हमजालाई हुसैनका उत्तराधिकारीको रुपमा हेरिएको थियो । यद्यपि, अब्दुल्लाले गद्दी सम्हाले । अब्दुल्लाले सन् २००४ मा हमजाबाट युवराजको  दर्जा फिर्ता लिएर र त्यो आफ्नो छोरालाई प्रदान गरे । यसलाई रानी नूरका लागि एक झट्काको रुपमा हेरियो जो आफ्ना छोरा राजा बनेको हेर्न चाहन्थिन् ।यति हुँदा हुँदै पनि २९ मार्च सन् १९८० मा जन्मिएका हमजा जोर्डनको शाही परिवारको एक लोकप्रिय व्यक्तित्व बनिरहे । उनी आफ्ना पिता प्रति अगाध सम्मान राख्छन् । उनलाई धार्मिक दृष्टिकोणले पनि हेरिन्छ । वासिङ्टन पोस्टको रिपोर्ट अनुसार युवराज नहुँदा पनि हमजाले देशको सेनामा ब्रिगेडियरको पदका साथै अन्य पद पनि सम्हालिरहेका थिए । राजकुमार हमजा बेलायतको ह्यारो स्कूल र रोयल मिलिट्री एकेडेमी, सेन्डहर्टका ग्रेजुएट हुन् । उनले अमेरिकाको हार्वर्ड युनिभर्सिटीबाट पढाई गरेका हुन् ।एक कबाइली नेता र राजकुमार हमजासँग भएको भेटघाटपछि यो घटनाक्रम सार्वजनिक भएको छ । प्रिन्स हमजाले कबाइली नेताको समर्थन हासिल गरेका छन् । यद्यपि, दुबै सौतेनी भाइबीच खुल्ला प्रतिद्वन्द्वीको कुनै संकेत देखिएको थिएन । हमजाले सन् २०१८ मा सरकारको नीतिको आलोचना गरेका थिए र अधिकारीमाथि आयकर कानूनको मञ्जुरी पछि ‘विफल म्यानेजमेन्ट’ को आरोप लगाएका थिए ।बीबीसीद्वारा जारी भिडियोमा राजकुमार हमजाले कुनै प्रकारको षड्यन्त्र को कुरा अस्विकार गरेका छन् । उनले शासनमा टुटफुट, भ्रष्टाचार र अक्षमताका लागि आफू जिम्मेवार नभएको बताएका छन् । उनी भन्छन्, ‘यो सबै शासन तन्त्रमा पछिल्लो १५–२० वर्षदेखि चलिरहेको छ र असाध्यै खराब हुँदै गइरहेको छ । उनको संस्थानमा मानिसहरुको आस्था कम हुनका लागि म जिम्मेवार छैन । ’हमजाले उनका सबै कर्मचारीलाई पक्राउ गरिएको र उनको परिवारलाई अम्मान बाहिर राखिएको आरोप लगाए । साथै, उनको इन्टरनेट र फोन कनेक्सन पनि काटिएको उनले जानकारी दिएका छन् । प्रश्न यो उठ्छ कि यो पूरा घटनाक्रमलाई सहयोगी देशले कसरी हेरिरहेका छन् ? जोर्डनको पारम्परिक सहयोगी जसमा अमेरिका, साउदी अरब र इजिप्ट समावेश छन्, ले राजा अब्दुल्लाप्रति समर्थन जताएका छन् । जोर्डनको अमेरिकासँग निकै बलियो सम्बन्ध छ । इराक युद्धका बेला र इस्लामिक स्टेटविरुद्ध दुबै साथ काम गरिरहेका थिए । यद्यपि, मूल रुपमा इजराइल र जोर्डन प्रमुख प्रतिद्वन्द्वी देश हुन् तर सन् १९९४ मा दुबै देशले एक शान्ति सन्धिमा हस्ताक्षर गरेका थिए । 