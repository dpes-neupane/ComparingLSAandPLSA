 फ्रान्सको समाचार वेबसाइट मिडिया पार्टले एक पटक फेरि राफेल लडाकू विमान खरिद सम्झौतामा भ्रष्टाचारको आशंका साथ प्रश्न उठाएको छ । फ्रेन्च भ्रष्टाचार निरोधक एजेन्सी एएफएको जाँच रिपार्टलाई उद्धृत गर्दै प्रकाशित समाचारका अनुसार दासो एभिएसनले केही शंकास्पद भुक्तानी गरेको छ । कम्पनीले सन् २०१७ को खाताको अडिटमा ५ लाख ८ हजार यूरो क्लान्इट गिफ्टको नाममा खर्च देखिएको छ । तर, यत्रो ठूलो धनराशीबाट ठोस स्पष्टिकरण दिइएको छैन । मोडल बनाउने कम्पनीको मार्च २०१७ को मात्र एक बिल उपलब्ध गराइएको छ ।एफएलाई स्पष्टीकरण पनि दिइएन । मोडल बनाउने कम्पनीबारे सोध्दा दासो एभिएसनले राफेल विमानको ५० वटा मोडल एक भारतीय कम्पनीबाट बनाएको जानकारी दिएको छ । यसका लागि २० हजार युरो प्रति मोडलको हिसाबले भुक्तानी गरिएको भनिएकाे छ । यद्यपि, अहिलेसम्म उक्त मोडल कसरी र कहाँ प्रयोग गरियो भन्ने कुनै प्रमाण दिइएको छैन ।मिडिया रिपोर्टका अनुसार सो मोडल भारतको कम्पनी डिफ्सीसी सोलुसन्सले तयार गरेको थियो । यो दासोको भारतमा सब कन्ट्राक्टर कम्पनी हो । यसको स्वामित्व रहेको परिवारसँग जोडिएका सुषेण गुप्ता रक्षा सम्झौताहरुमा बिचौलियाको काम गर्दै आएका छन् भने उनी दासोको एजेन्ट पनि हुन् । सन् २०१९ मा अगस्ता वेस्टल्याण्ड हेलिकप्टर खरिद घोटालाको जाँचको क्रममा उनलाई पक्राउ पनि गरिएको थियो । समाचारमा सुषेण गुप्ताले नै दासो एभिएसनलाई मार्च २०१७ मा राफेलको मोडल बनाएको बिल दिएको थियो ।पछिल्लो लोकसभा चुनावको दौरान काँग्रेस नेता राहुल गान्धीले राफेल सम्झौतामा भएको अनियमिततालाई भ्रष्टाचारको ठूलो मुद्दा बनाएका थिए । अहिले पाँच राज्यमा विधानसभा चुनावको तेस्रो चराण्को मतदान हुन लागेको छ । अब फेरि यो मुद्दा उठाइने अनुमान गरिएको छ ।काँग्रेसले यूपीए सरकारले ५२६ करोड रुपैयाँ लिएको विमानलाई एनडीए सरकारले १६७० करोड प्रति विमान खर्च गरेको आरोप लगाएको थियो । यस सम्झौतामा सरकारी एरोस्पेस कम्पनी हिन्दुस्तान एरोनोटिक्स लिमिटेडलाई सामेल नगराएकोमा पनि काँग्रेसले प्रश्न उठाएको थियो ।दैनिक भास्कर