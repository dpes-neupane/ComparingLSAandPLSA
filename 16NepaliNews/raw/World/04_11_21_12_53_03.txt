 राजकुमार फिलिपको अन्तिम संस्कार शनिबार बेलायतको विन्डसर क्यासलस्थित सेन्ट जर्ज च्यापलमा हुँदैछ । अन्तिम संस्कारका लागि शवयात्रा शुरु भइसकेको छ । शवयात्राका दौरान ड्यूक अफ एडिनबरा प्रिन्स फिलिपका छोराछोरी शववाहनको पछि–पछि हिँडेका थिए । कोरोना भाइरसको प्रतिबन्धका कारण अन्तिम संस्कारमा सिमित संख्यामा मात्र परिवारका सदस्यहरु उपस्थित रहेका थिए ।बकिंघम प्यालेसले एक वक्तव्यमा महारानी एलिजावेथलाई शोकाकुलको अन्तिम सूची तयार गर्न निकै कठिन फैसला लिनु परेको जनाएको थियो ।शुरुवातमा ८ सय जनालाई अन्तिम संस्कार कार्यक्रममा सहभागी गरिने बताए पनि अन्तिममा ३० जनालाई मात्र सामेल गराइयो । महारानी राजकुमार फिलिपको परिवारका सबै सदस्यलाई यसमा सहभागी गराउन चाहन्थिन् ।