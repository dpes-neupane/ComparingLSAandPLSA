अमेरिकी राष्ट्रपति जो बाइडेनले अफगानिस्तानको पछिल्लो अवस्थाको जिम्मेवार अफगानी सरकार र त्यहाँको सुरक्षा संयन्त्र भएको दाबी गरेका छन् ।राष्ट्रपति बाइडेनले आफ्ना पछिल्ला निर्णयहरूको बचाउ गर्दै अफगानिस्तानको राजनीतिक संकटको पछाडि त्यहाँको सरकार र सुरक्षा संयन्त्र भएको बताएका हुन् ।बुधबार एबीसी न्यूजलाई दिएको अन्तरवार्तामा राष्ट्रपति बाइडेनले तालिबानले यति छिट्टै सत्ता कब्जा गर्नु अपेक्षा विपरित भएको बताए । उनले भने,‘अफगानिस्तानमा तालिबानको सरकार बन्न सक्ने आशंका गरिएको थियो तर यसको लागि अझै समय लाग्ने विश्वास गरिएको थियो ।’उनले गोप्य सूत्रलाई उद्धृत गर्दै वर्षको अन्यतिर तालिबान सत्ता आउने सम्भावना थियो । उनले गत जुलाईमा अफगानिस्तानमा तालिबान सत्तामा आउने सम्भावना लगभग असम्भव भएको बताएका थिए । अफगानिस्तानको पछिल्लो अवस्थाबारे बाइडेनले भने,‘जसरी स्थितीलाई नियन्त्रणमा लिइयो । मलाई लाग्दैन कि योभन्दा उत्तम उपाय थियो । यदि पछाडि फर्केर हेर्ने हो भने यो स्थिती आउने कुनै पनि सम्भावना देखिएको थिएन । तर कसरी यो सम्भव भयो र यो स्थिती आउने अर्को तरिका के थियो मलाई थाहा छैन ।’बाइडेनले यो फैसलाको कुनै न कुनै मूल्य चुकाउनुपर्ने बताएका छन् । 