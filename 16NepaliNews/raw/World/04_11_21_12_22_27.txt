 अफगानिस्तानको काबुलस्थित हमिद कारजाई अन्तर्राष्ट्रिय विमानस्थलमा भएको बमविस्फोटमा मर्नेको संख्या १ सय नाघेकोे छ । झन्डै ९० जना सर्वसाधारण र १३ जना अमेरिकी सैनिक यस घटनामा मारिएका छन् । इस्लामिक स्टेट समूहले गरेको यस आतंकी हमलामा १ सय ५० जना घाइते भएका थिए । बिस्फोटपछि विमानस्थलमा जताततै रगत देखिएको थियो । मानिसका जुत्ता, ब्याग र पानीका बोतलहरु घटनास्थलमा देखिएका छन् । यी मानिसहरु अफगानिस्तान छाड्ने तयारीसहित विमानस्थल आएका थिए । उनीहरु कुनै विमानले उद्धार गरिदेला भन्ने आशामा थिए । घटनास्थललाई अहिले तालिबानी लडाकुहरुले निगरानी गरिरहेका छन् । त्यसैगरी अमेरिकी सेनाले पनि अफगानिस्तानबाट मानिसहरुलाई निकाल्ने काम फेरि सुरु गरेको छ । 