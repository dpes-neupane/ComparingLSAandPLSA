आन्द्रेस बुमेल​ अमेरिकास्थित स्वतन्त्र थिंक ट्यांक संस्था फ्रिडम हाउसको पछिल्लो वार्षिक रिपोर्टअनुसार विश्वभर प्रजातन्त्र दबाबमा छ । निरङ्कुशताको पक्षमा थप लहर बढ्दो छ । रिपोर्टअनुसार विगत १५ वर्षदेखि विश्वव्यापी स्वतन्त्रता निरन्तर घट्दो छ । यो भयावह तस्विरलाई अन्य अध्ययनहरुले पनि पुष्टि गरेका छन् । २०२० को संस्करणमा इकोनोमिस्ट इन्टेलिजेन्स युनिटले विश्वव्यापी प्रजातन्त्रको खराब चित्र देखाएको थियो, यस पत्रिकाले सन् २००६ मा डेमोक्रेटिक इन्डेक्स प्रकाशित गर्न थालेयता सूचकाङ्क यति तल कहिल्यै थिएन ।अर्को चर्चित अनुसन्धान परियोजना भी–डेमका अनुसार २०२० मा निरङ्कुशता फक्रिएर विश्वभर भाइरल भयो । भी–डेको अध्ययनले –डेको अध्ययनले ‘विश्वका औसत नागरिकले भोगिरहेको प्रजातन्त्रको अवस्था झन्डै १९९० को दशककै अवस्थामा झरेको’ औँल्याएको छ । गत वर्ष यस संस्थाका अनुसन्धानकर्ताहरुले ‘सन् २००१ यता पहिलोपटक विश्वका बहुमत देशहरुमा प्रजातान्त्रिक शासन’ नरहेको निष्कर्ष निकालेका थिए ।निरङ्कुश सरकारहरुले कोभिड–१९ संकटलाई सत्तामा आफ्नो पकड बलियो बनाउन र प्रजातन्त्रलाई कमजोर पार्न प्रयोग गरेका छन् । उनीहरुले घरभित्र विपक्षीलाई कमजोर पार्नेमात्र होइन, सीमाबाहिर पनि हस्तक्षेप बढाएका छन् ।अमेरिकामा डोनाल्ड ट्रम्पको राष्ट्रपतीय कार्यकाल प्रजातन्त्र विरोधी र राष्ट्रवादी लोकप्रियतावादीको एक अति खराब अभिव्यक्ति थियो । ट्रम्पको ‘अमेरिका फस्र्ट’ सिद्धान्त, प्रजातन्त्रप्रतिको असम्मान, निरङ्कुश शासकप्रति उनको आकर्षण र राष्ट्रपतीय निर्वाचनको नतिजा उल्ट्याउने उनको प्रयासले ठूलो विध्वंश निम्त्यायो ।संयुक्त राष्ट्रसंघको गैर–सरकारी संस्था हेर्ने कमिटीमा बसेर निरङ्कुश सत्ताका प्रतिनिधिहरुले नागरिक समाजको प्रतिनिधित्वलाई कमजोर पार्दै छन्, र उनीहरु मानवअधिकार हननबारेको आलोचनालाई मत्थर पार्न मानव अधिकार नियोगमा बस्छन् । मानव अधिकार उल्लङ्घन गर्ने देशका सरकारलाई जोगाउन सुरक्षा काउन्सिलमा चीन र रुसले भिटोको दुरुपयोग गरिरहेका छन्, सिरिया यसको कुख्यात उदाहरण हो । जहाँ, सामुहिक हत्या र युद्ध अपराधका धेरै प्रमाणहरु भेटिइसकेका छन् । भेनेजुयलामा भएको अपराध र रोहिंग्या मुस्लिममाथि म्यानमारमा भएको जघन्य अपराधमा पनि सरकारलाई जोगाउन केही देशहरुको समूह लागिरहेको थियो ।वास्तवमा विगत धेरै वर्षदेखि प्रजातन्त्र अन्तर्राष्ट्रिय एजेन्डा बन्न सकेको छैन । प्रजातन्त्र कमजोर हुने र निरङ्कुशताको प्रभाव बढ्ने विश्वव्यापी लहरले पनि काउन्टर–रणनीति अत्यावश्यक छ भन्ने स्पष्ट पार्छ । सिद्धान्ततः प्रजातान्त्रिक देशहरुले मिलेर काम गर्दा महत्त्वपूर्ण आर्थिक तथा राजनीतिक लाभ लिन सक्छन् ।तर २०२० मा चीनको विश्वभर बढ्दो प्रभावको प्रतिक्रियामा तत्कालीन अमेरिकी विदेशमन्त्री माइक पोम्पेओले ‘प्रजातान्त्रिक देशहरुको नयाँ गठबन्धन’ योजना ल्याएका थिए, तर यसले कमैको ध्यान खिच्यो । यतिबेला ट्रम्प प्रशासनको विश्वसनीयता न्यून बिन्दुमा पुगिसकेको थियो ।अमेरिकामा डोनाल्ड ट्रम्पको राष्ट्रपतीय कार्यकाल प्रजातन्त्र विरोधी र राष्ट्रवादी लोकप्रियतावादीको एक अति खराब अभिव्यक्ति थियो । ट्रम्पको ‘अमेरिका फस्र्ट’ सिद्धान्त, प्रजातन्त्रप्रतिको असम्मान, निरङ्कुश शासकप्रति उनको आकर्षण र राष्ट्रपतीय निर्वाचनको नतिजा उल्ट्याउने उनको प्रयासले ठूलो विध्वंश निम्त्यायो ।६ जनवरीमा अमेरिकी संसद् भवनमा भएको आक्रमणले अमेरिकी प्रणालीलाई कमजोर बनाएर असफलतातर्फ लग्यो ।अहिले अवसरको नयाँ झ्याल खुल्न लागेजस्तो देखिन्छ । राष्ट्रपति जो बाइडेनले आफ्नो चुनावी अभियन्ताका कार्यकालको पहिलो वर्ष अमेरिकाले ‘प्रजातन्त्रका लागि विश्वव्यापी  सम्मेलन’ गर्ने वाचा गरेका थिए, स्वतन्त्र विश्वका देशहरूका साझा उद्देश्य र भावनालाई नवीकरण गर्नका लागि यस्तो गरिने उनको वाचा छ ।मार्च ३ मा प्रकाशित अन्तरिम राष्ट्रिय सुरक्षा रणनीतिक निर्देशिकामा विश्वको प्रजातन्त्र विरोधी लहरलाई उल्टाउनु अमेरिकाको राष्ट्रिय सुरक्षाका लागि अत्यावश्यक रहेको उल्लेख थियो ।यसैगरी युरोपेली युनियन (ईयु)का परराष्ट्र मामिला प्रतिनिधि जोसेफ बोरेलले निरङ्कुशताको उदयलाई काउन्टर गर्नका लागि ईयुले अन्य प्रजातान्त्रिक देशसँग आफ्नो सहकार्य गहिरो बनाउनुपर्ने बताएका थिए । गत नोभेम्बरमा अघि सारिएको नयाँ कार्ययोजनाले प्रजातन्त्रको प्रबर्द्धनलाई उच्च प्राथमिकतामा राखेको छ ।बेलायतले ग्रुप अफ सेभेन (जी७) देशको सदस्यता बढाएर अस्ट्रेलिया, भारत र दक्षिण कोरियालाई यसमा समावेश गर्दै ‘डी १०’ नामक प्रजातान्त्रिक देशहरुको समूह बनाउनुपर्ने योजना अघि सारेको छ ।बेलायतको दृष्टिमा यो समूहले चिनियाँ प्रविधिप्रतिको निर्भरता कम गर्नका लागि सहयोग गर्छ । यस वर्षको जी ७ सम्मेलनको आयोजक बेलायतले सम्मेलनमा यी तीन नयाँ साझेदारहरुलाई पूर्ण पहुँच दिने योजना पनि बनाइसकेको छ । बाइडेनले जोड दिएअनुसार प्रजातन्त्रको प्रवर्द्धनका रुपमा विदेशमा विश्वास जित्नका लागि घरमा प्रजातन्त्र नवीकरण हुनु पूर्वशर्त हो । आफुलाई प्रजातान्त्रिक ठान्ने सबै देशहरुमा यो लागु हुन्छ ।खासमा प्रजातान्त्रिक देशहरुको क्लबले साझा समस्या पहिचान गर्न र समाधान निकाल्न सहयोग गर्नसक्छ । धेरै सवालहरूको क्रस–बोर्डर आयामिकता हुन्छ, यसका लागि एउटा अन्तर्राष्ट्रिय दृष्टिकोण महत्त्वपूर्ण हुन सक्छ ।सर्वेक्षणहरुले देखाएअनुसार विश्वका सबै क्षेत्रका बहुमत मानिसहरुले प्रजातन्त्रमा विश्वास गर्न छाडेका छैनन् । तर, यो व्यवहारमा कसरी लागु हुन्छ भन्ने विषयमा बलियो असन्तुष्टी छ । भ्रस्टाचार, असमानता, आम मानिसका आधारभूत आवश्यकता, जलवायु परिवर्तनलगायत प्रमुख मुद्दाहरु हल गर्नका लागि सरकारहरु असफल भइरहेको देखिन्छ ।अमेरिकी संसद् भवनको हमलापछि जर्मन विदेशमन्त्री हेइको मास प्रजातन्त्रका लागि संयुक्त मार्सल योजनाको माग गर्न बाध्य भए । ‘हाम्रा देशहरुमा विद्यमान सामाजिक विभाजनको जरालाई हेर्नु जरुरी छ,’ उनको प्रतिक्रिया थियो ।खासमा प्रजातान्त्रिक देशहरुको क्लबले साझा समस्या पहिचान गर्न र समाधान निकाल्न सहयोग गर्नसक्छ । धेरै सवालहरूको क्रस–बोर्डर आयामिकता हुन्छ, यसका लागि एउटा अन्तर्राष्ट्रिय दृष्टिकोण महत्त्वपूर्ण हुन सक्छ ।यस्तो क्लबमा सदस्यता महत्त्वपूर्ण प्रश्न हो । प्रजातान्त्रिक देशहरुको समूह जी–७ देश अर्थात् क्यानेडा, फ्रान्स, जर्मनी, इटली जापान, बेलायत र अमेरिका वा (थप भारत, अस्ट्रेलिया र दक्षिण कोरिया) मै किन सिमित राख्ने भन्ने पनि स्पष्ट छैन ।फ्रिडम हाउसको नयाँ रिपोर्टमा भारत तल झरेर ‘आंशिक स्वतन्त्र’ देश बनेको छ । द इकोनोमिस्ट इन्टेलिजेन्स युनिटले प्रकाशित गरेको सूचकांकमा फ्रान्स, इटली र अमेरिका ‘कमजोर प्रजातन्त्र’ का रुपमा चित्रित छन् । प्रजातान्त्रिक प्रस्तुतिका आधारमा यो क्लब यस्तै वा योभन्दा उत्कृष्ट प्रजातन्त्र भएका दर्जनौँ देशहरुका लागि खुला हुनुपर्छ । पूर्णतः निरङ्कुश र स्वतन्त्रता नभएका देशहरूलाई ध्यानमा राखेर एउटा रेडलाईन भने कोर्नुपर्छ । यो बिर्सन हुन्न कि जी–७ समूहको विगतमा ठूलो आलोचना भएको थियो, कम से कम वैधताको कमी र पारदर्शीताले यस्तो भएको थिएन ।जी–७ फरम्याट सुरुवातको सही बिन्दु होइन । यसमा स्थायी सचिवालय र औपचारिक संरचनाको कमी छ । प्रजातान्त्रिक समूहका लागि फरक दृष्टिकोण ल्याउनुपर्छ ।बरु, विद्यमान कम्युनिटी अफ डेमोक्रेसीज (सिओडी) लाई सक्रिय बनाउने कुरा ध्यानमा राख्न सकिन्छ, २० सदस्य राष्ट्रसहितको यो समूह सन् २००० देखि विद्यमान छ । अस्ट्रेलिया, जर्मनी र फ्रान्सबाहेक सिओडीमा डी–१० देशका सबै सदस्यहरु अटाएका छन् ।प्रजातन्त्रको कसरी प्रबद्र्धन गर्ने र रक्षा गर्ने भन्ने इमान्दार कार्य कुटनीतिज्ञ र राजनीतिक नेतृत्वले एक्लै गर्न सक्दैनन् । अमेरिकाले आयोजना गर्ने सम्मेलनमा प्रजातन्त्रको रक्षार्थ फ्रन्टलाईनमा उभिएका नागरिक समाजका प्रतिनिधिहरूलाई निमन्त्रणा गरिने बाइडेनले बताएका थिए । यो उर्जासहित नागरिक समाजका संस्थाहरुलाई क्लबसँग कनेक्टेड गर्नुपर्छ ।त्यस्तै, निर्वाचित प्रतिनिधिहरूलाई संलग्न गराउनु पनि निकै महत्वपूर्ण छ । यो क्लबले लोकतन्त्र पक्षधर पार्टीहरूका सांसदहरुको स्थायी विश्वव्यापी नेटवर्क आयोजना गर्नुपर्छ । अन्तर संसदीय स्तर र संयुक्त राष्ट्रसंघमा भइरहेको लोकतन्त्रको पक्षमा भइरहेका प्रयासमा यो जोडिनसक्छ ।अन्तर्राष्ट्रिय नागरिकहरुको महासभा बोलाएर प्रजातन्त्रलाई कसरी बलियो बनाउने भन्ने विषयमा सुझाव संकलन गर्ने काममा पनि क्लबले ध्यान दिनुपर्छ । राष्ट्रिय स्तरमा यस्तो फरम्याट सफल भएका राम्रा उदाहरणहरु छन् ।क्लब र यसका सदस्य सरकारहरुले यस्ता गतिविधिमा लगानी गर्ने प्रतिबद्धता व्यक्त गर्नुपर्छ र बृहद समझदारी समेट्ने प्रस्तावहरूलाई लागु गर्नुपर्छ ।विदेश सम्बन्ध र बहुराष्ट्रिय कदमबाट अलग भएको टावर जसरी यो क्लब सञ्चालन हुनुहुँदैन । यो केवल प्रजातन्त्रको प्रबर्द्धनका लागि संयोजन गर्नमात्रै होइन बरु साझा–मान्यतामा आधारित नीतिहरूलाई स्थापित गर्ने र संयोजित गर्ने प्लेटफर्म हुनुपर्छ । मानव अधिकार हनन गर्नेहरु विरुद्ध यसले संयुक्त स्मार्ट प्रतिबन्ध लगाउन सक्नुपर्छ ।यो क्लबले विश्वव्यापी सुशासनका विद्यमान संयन्त्रहरु सँग प्रतिस्पर्धा गर्ने वा त्यसलाई विस्थापित गर्ने काम भने गर्दैन । तथापि, स्वतन्त्रता सुनिश्चित नभएका देशहरुसँग पनि ठूला वैश्विक समस्याको समाधानका लागि सहकार्य गर्नु आवश्यक छ । सबैसँग सहकार्य गर्नुपर्ने तत्कालको आवश्यकता र प्रजातन्त्र तथा मानवअधिकारको प्रबर्द्धन गर्ने कार्यबीच सन्तुलन बनाइराख्नु चुनौतीपूर्ण छ र हुनेछ । अन्तर सरकारी संस्थाहरु, विशेषगरी संयुक्त राष्ट्रसंघमा साझा नीति बनाउने कार्य यस क्लबको प्रारम्भिक लक्ष्य हुनुपर्छ ।यदी राजनीतिक इच्छाशक्ति भयो भने धेरै गर्न सकिन्छ भन्ने कुरा यसअघिका अनुसन्धानहरूले देखाइसकेका छन् ।निरङ्कुशताको प्रभुत्वलाई पछाडि धकेल्न र प्रजातान्त्रिक सहयोगका लागि संयुक्त राष्ट्रसंघलाई अघि बढाउन यो समूहले संयुक्त राष्ट्रसंघ प्रजातान्त्रिक खेमासँग सहकार्य गर्नुपर्छ । अन्त्यमा, विश्वव्यापीकरणले वैश्विक सहकार्य र निर्णय क्षमताको आवश्यकता बढाइरहेका बेला वैश्विक इन्स्टिच्युसनहरुमा प्रजातन्त्र बिस्तार गर्नुपर्ने आवश्यकता छ । यसबारेका अग्रणी प्रस्तावहरूमा संयुक्त राष्ट्रसंघ संसदीय सभा, राष्ट्रसंघ विश्व नागरिक इनिसियटिभ र राष्ट्रसंघ नागरिक समाज दूत गठनलगायतका विषय छन् । सारमा – जब प्रजातन्त्रवादीहरुको क्लबले प्रजातन्त्र प्रबर्द्धनमा यो स्तरको सहयोग गर्छ, तबमात्र यो क्लब विश्वसनीय हुनेछ ।(आन्द्रेस बुमेल सन् २०१८ मा प्रकाशित पुस्तक ‘अ वल्र्ड पार्लियामेन्ट– गर्भनेन्स एन्ड डेमोक्रेसी इन द २१ फस्ट सेन्चुरी’ का सहलेखक हुन् ।)अलजजिराबाट