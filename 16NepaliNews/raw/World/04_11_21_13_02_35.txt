बेलायती शाही परिवार ड्युक अफ ससेक्स प्रिन्स ह्यारी र डचेज अफ ससेक्स मेगन मर्केलले ओप्रा विनफ्रीलाई जुन सनसनीपूर्ण अन्तरवार्ता दिएका छन्, त्यो साँच्चै नै विशेष छ । यीमध्ये एउटा कारण हो प्रिन्स ह्यारीले आफ्नी आमा राजकुमारी डायनाको बारम्बार नाम लिनु पनि हो ।मेगन मर्केलले शाही परिवारमा समावेश हुनुको दबाब बुझ्नका लागि उनले राजकुमारी डायनाका एक साथीसँग कुरा गरिन् । उनी भन्छिन्, ‘किनभने... भित्रै बस्नुको पीडा वास्तवमा कस्तो हुन्छ भनेर अरु कसले बुझ्न सक्छ ?’यी दुबै महिलाले शाही परिवारको सदस्य बनेर जुन अनुभव गरे त्यसमा समानता देखिएको छ ।राजकुमार ह्यारीले शाही जिम्मेवारी छोड्नुअघि ‘इतिहासले आफूलाई दोहोराइरहेको छ’ भन्ने कुराको चिन्ताले सताइरहेको बताएका थिए ।उनले बेलायती टेबलोयड प्रेसमा आफ्नी श्रीमतीसँग सम्बन्धित प्रकाशित समाचारको तुलना आफ्नी आमामाथि गरिएको व्यवहारसँग तुलना गरेको यो पहिलो घटना होइन ।प्रेस कभरेजका दुई पाटोःराजकुमारी डायनालाई संसारको सबैभन्दा चर्चित महिलाको रुपमा चिनिन्छ । उनीबारे पत्रिकामा धेरैजसो लेख छापिने गर्दथ्यो । यी लेखमध्ये केही उनले गरेको कामसँग सम्बन्धित हुन्थे भने केही उनका नीजि जीवनबारे हुन्थे ।बीबीसी रेडियो वान न्यूजबीटसँग कुरा गर्दै शाही परिवारबारे लेख्ने केटी निकोल भन्छिन्, ‘डायना एक यस्ती शाही व्यक्तित्व बनेकी थिइन् जो कोही थिएन । उनले विश्वव्यापी पहिचान र अन्तर्राष्ट्रिय ख्याति हासिल गरेकी थिइन् ।’केटीका अनुसार डायनाबारे जुन समाचार प्रकाशित हुन्थे ती सधैं सकारात्मक हुँदैनथे ।उनी भन्छिन्, ‘डायनाको प्रेसमा आलोचना गरिएको थियो । उनी संसारभरी सबैभन्दा धेरै चर्चित हस्ती थिइन् । र प्रिन्स विलियम्स र ह्यारीको जीवनमा पपाराजी (तस्बिर खिच्ने टेबलोयड पत्रकार) सधैं अघि पछि भइरहन्थे । ’पत्रकार जेम्स ब्रुक्स यो कुरा स्विकार गर्छन् ।उनी भन्छन्, ‘कुनै बेला उनीहरुको मिडियासँगको सम्बन्ध निकै राम्रो हुने गर्दथ्यो ।  मिडियाले डायनाको समर्थन गर्ने गर्दथे । कहिले उनले (डायना) मिडियामाथि हस्तक्षेप गरेको आरोप लगाउँथिन् । यस्तोमा यो एक मिश्रित सम्बन्ध थियो ।’पछिका वर्षमा डायनाले नीजि रुपमा प्रेसलाई अन्तरवार्ता दिइन् जसका कारण धेरै मानिसहरुले ‘डायनाले मिडियालाई आफूलाई ध्यान देउ’ भनेर प्रोत्साहित गरिरहेको आरोप पनि लगाए ।मेगनले शाही परिवारमा समावेश भएपछि आफ्नो नीजि ब्लग बन्द गरेकी छिन् । र यसअघिका सबै अन्तरवार्ता उनको सामाजिक कार्यसँग सम्बन्धित थिए ।यद्यपि, केटीले केही मानिसहरुले मेगन र ह्यारीका कुरा विरोधाभासी देखिएको बारे कुरा गरिरहेको बारे ध्यानाकर्षक गराएकी छिन् ।शान्त जीवनमा ठूला प्रश्नःसन् २०२० को जनवरीमा मिडियाको क्यामरा र माइकसँग संघर्ष गरेपछि ह्यारीले आफूहरु शाही जिम्मेवारी छोड्न लागेको घोषणा गरेका थिए । त्यसपछि उनीहरु क्यानडा गए र अब उनीहरु क्यालिफोर्नियामा बसिरहेका छन् ।उनीहरुले हालै आफूहरु शाही परिवारको सक्रिय सदस्यको रुपमा बेलायत नफर्कने घोषणा गरेका छन् ।केटी भन्छिन्, ‘जब उनीहरु बेलायतमा थिए, त्यसको तुलनामा अब (अमेरिका पुगेपछि देखि) उनीहरुले आफ्नो जीवनबारे धेरै कुरा उजागर गरेका छन् ।’शाही जिम्मेवारी त्यागेपछि ह्यारी र मेगनले स्पटीफाईमा पोडकास्ट सुरु गरेका छन् । उनीहरुले नेटफ्लिक्ससँग एक सम्झौता गरेका छन् । यसका साथै जेम्स कार्डन र ओप्रो विनफ्रीलाई अन्तरवार्ता दिएका छन् ।उनी भन्छिन्, ‘मानिसहरु अब यो जोडी (प्रिन्स ह्यारी र मेगन) माथि प्रश्न उठाइरहेका छन् जसले एक शान्त जीवनको चाहनामा राजदरबार त्यागेका थिए । मानिसहरुले सोधिरहेका छन् कि अब उनीहरुले जेम्स कोर्डन र ओप्रा विनफ्रीलाई किन अन्तरवार्ता दिइरहेका छन्, आफ्ना छोराबारे किन जानकारी दिइरहेका छन् ?’‘उनीहरुले राजदरबार छोड्नुको कारण मिडियाको स्पटलाइट बताएका छन् । यो कुरा पत्यार लाग्दो छैन । किनभने मानिसहरुले मेगन र ह्यारीलाई बेलायतमा हुँदा जति देखिरहेका थिए, त्यो भन्दा बढी अमेरिकामा हुँदा देखिरहेका छन् ।’ह्यारीले ओप्रालाई नेटफ्लिक्स र स्पटीफाई डील कुनै योजनाको हिस्सा नभएको बताएका छन् । तर उनको परिवारले सन् २०२० को सुरुवातमा नै उनीहरुलाई आर्थिक रुपमा मद्दत गर्न बन्द गरेका छन् ।डायनाको मृत्यु र पपाराजीःजेम्स ब्रुक्स भन्छन्, ‘उनी जहाँ पनि जान्थिन् त्यहाँ पत्रकार र फोटोग्राफरको ओइरो लाग्ने गर्दथ्यो ।’जेम्सका अनुसार राजकुमारी डायनाको मृत्युपछि प्रिन्स ह्यारीमा मिडियाप्रति नकारात्मक सोच विकास भएको हो ।उनी भन्छन्, ‘ह्यारी र विलियमको नजरमा मिडियाको छवी उनकी आमाको मृत्युपछि खराब भएको हो किनभने उनीहरुका अनुसार उनकी आमालाई पपाराजीले पिछा गरिरहेका थिए ।’राजकुमारी डायनाको मृत्यु सन् १९९७ मा अगस्ट ३१ मा पेरिसमा एक सडक दुर्घटनामा भएको थियो । त्यतिबेला राजकुमार ह्यारी १२ वर्षका थिए । डायनाका ड्राइभर हेनरी पालले रक्सी पिइरहेका थिए र पपाराजीले मोटरसाइकलमा बसेर कारको पिछा गरिरहेका थिए ।यस विषयमा गरिएको अनुसन्धानपश्चात् डायनाको मृत्युको कारण ड्राइभर तथा पपाराजीद्वारा गरिएको घनघोर लापरवाही जिम्मेवार भएको बताइयो ।सन् २०१७ मा बीबीसी डक्यूमेन्ट्रीमा राजकुमार ह्यारीले आफ्नी आमाको मृत्यु र पपाराजीको भूमिकाबारे कुरा गरेका थिए ।उनले भनेका थिए, ‘मलाई लाग्छ कि यो कुरा स्विकार गर्न सबैभन्दा बढी मुश्किल छ । जसले उनको सुरुङमा पिछा गरे उनीहरुले नै कारको पछाडि सीटमा उनको मृत्यु भएको तस्बिर खिचे ।’नकारात्मक खबरःअक्टोबर सन् २०१९ मा प्रिन्स ह्यारीको बयान सार्वजनिक भएपछि पनि  केटी मान्छिन् कि ‘पपाराजीले मेगनको त्यसरी पिछा गरेको छैन जसरी उनीहरुले डायनाको गरेका थिए ।’यद्यपि, उनलाई लाग्छ कि राजकुमार ह्यारी निश्चित रुपमा नै यस्ता कहानीबाट वाक्क भइसकेका छन् जसले मेगनको आलोचना गर्ने गर्छन् ।उनी भन्छिन्, ‘उनले ती पत्रकारमाथि हमला गरिरहेका छन् जसबारे उनलाई लाग्छ कि उनीहरुले उनकी श्रीमतीबारे नकारात्मक अभियान चलाइरहेका छन् । थुप्रै यस्ता नकारात्मक कहानी जुन खर्चसँग जोडिएका छन् । यसमा उनीहरुको घरको मर्मत गर्नु पनि समावशे छन् जसमा करदाताको पैसा लागेका छ ।’त्यसपछि यो जोडीले ३३ लाख अमेरिकी डलर फिर्ता गरेका थिए ।उनी भन्छिन्, ‘यसका साथै डचेज अफ ससेक्सको कपडाको मूल्यको विषयमा पनि समस्या छ जसको मूल्य पनि लाखौं डलरको हुने गर्छ । विवाहको विषयमा विभिन्न प्रकारको खबर थिए । मेगन सेन्ट जर्ज चेपलमा हावा सफा गर्ने उपकरण लगाउन चाहन्थिन् भन्ने अफवाह थियो । ताजको विषयमा पनि निकै हंगामा भएको खबर थियो । प्रिन्सेस शार्लेटको ब्राइड्समेड फिटिङको मौकामा मेगन र केटबीच झगडा भएको अफवाह पनि थियो ।’मेगनले ओप्रासँगको कुराकानीमा उनको विवाह अघिको ड्रेस फिटिङको विषयमा जुन अफवाह थियो त्यसमा केटले उनलाई रुवाएको बताइन् ।मेगन भन्छिन्, ‘विवाहको केही दिन अघि केट फ्लावर गर्ल ड्रेसको विषयमा रिसाएकी थिइन् । र यसका कारण मलाई रुन मन लाग्यो ।’यद्यपि, मेगनका अनुसार केटले त्यसपछि माफी माग्दै एउटा नोट र फूल लिएर आइन् ।उनी भन्छिन्, ‘केट निकै राम्रो व्यक्ति हुन् । म आशा गर्छु कि हाम्रो बारे चलिरहेको अफवाहलाई उनले स्पष्ट गर्न चाहन्छिन् ।’सार्वजनिक समीक्षाको अभ्यस्तःपत्रकारले आफ्नो निगरानी गर्ने कुरामा मेगन तयार हुनुपर्दथ्यो भनेर धेरैले भनिरहेका छन् किनभने उनी विवाह अघि पनि एक सेलिब्रिटी थिइन् । जबकि डायनासँग यो कुरा लागू हुँदैनथ्यो ।केटीको यो कुरामा विमती छ ।उनी भन्छिन्, ‘उनी पहिला पनि सेलिब्रिटी थिइन्, यो कुरा साँचो हो । तर तर मलाई लाग्दैन कि त्यसको तुलना शाही परिवारको सदस्य भएपछिको स्थितीसँग गर्न मिल्छ । हो, उनी असाध्यै चर्चित थिइन् । तर उनी पहिलो पंक्तिकी नायिका थिइनन् । जस्तै एन्जेलिना जोली वा निकोल किडम्यान । यो कुरा उनी आफैंले भनेकी छिन् कि उनले यसअघि यस्तो स्तरको सार्वजनिक समीक्षाको अनुभव गरेकी छैनन् ।’‘मलाई लाग्छ कि मेगनको पनि त्यति नै समीक्षा गरिँदै छ जति शाही परिवारका अन्य सदस्यको समीक्षा गरिएको छ । मानिसहरुलाई पुराना कुरा याद रहँदैन । डचेज अफ केम्ब्रिजले पनि टेबलोइडको सामना गर्नुपरेको थियो ।’केटीका अनुसार यो जोडीमाथि रिपोर्टिङ गर्नुमा सार्वजनिक हित जोडिएको छ । तर यति हुँदाहुँदै पनि केही कुरा स्विकार्य हुन्छन् भने केही हुँदैनन् ।उनी भन्छिन्, ‘शाही परिवारको रिपोर्टिङ गर्नु मिडियाको काम हो । तर यो निष्पक्ष र उचित हुनुपर्छ ।’बीबीसी 