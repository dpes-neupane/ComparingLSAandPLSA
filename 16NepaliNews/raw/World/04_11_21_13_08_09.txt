अष्ट्रेलियाको सर्वाधिक विषालु सर्पबाट दुई बच्चालाई जोगाउने क्रममा एक घरपालुवा बिरालोको मृत्यु भएको छ ।अष्ट्रेलियाको क्विन्स्ल्याण्डस्थित आफ्नो घरको पछाडि पट्टी खेलिरहेका बेला इस्टर्न ब्राउन प्रजातिको सर्प ती बच्चा नजिकै पुग्यो ।‘इस्टर्न ब्राउन’ प्रजातिको सर्प अत्यधिक रिसाहा, तीब्र गतिको र नराम्रो बानीका कारण चर्चित छ । यो प्रजातिको सर्पको विष संसारकै दोस्रो विषालू मानिन्छ ।आर्थर नामको उक्त बिरालोले बच्चातिर लम्किरहेको सर्पलाई देखिहाल्यो र हर्कतमा आइहाल्यो ।बिरालो उक्त सर्पसँग लड्यो, मार्यो पनि ।दुर्भाग्यवश, त्यो क्रममा सर्पले बिरालोलाई टोक्यो ।उक्त बिरालो ढल्यो तर केही नभए जसरी पुनः तङ्ग्रियो ।यद्यपि, त्यसको भोलिपल्ट बिहान विषका कारण आर्थर ढल्यो ।परिवारले बिरालो ढलेको अवस्थामा भेटे र तानाह्वा अस्पताल पुर्याए तर त्यतिबेलासम्म ढिलो भइसकेको थियो ।