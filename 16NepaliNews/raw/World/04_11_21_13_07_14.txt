म्यानमारमा सैन्य कूको विरोधमा सडकमा उत्रिँदा टाउकोमा गोली खाएकी युवतीको मृत्यु भएको छ ।२० वर्षीया ती युवती प्रर्दशनमा भाग लिँदा ज्यान गुमाउने पहिलो व्यक्ति हुन् ।म्या थ्यू खाइङ्गलाई अघिल्लो हप्ता टाउकोमा गोली लागेपछि गम्भीर चोट लागेको थियो ।आङ सान सूकीको सरकार ढालेर सैन्य कू गरेको विरोधमा थुप्रै दिनदेखि सडकमा उत्रिएका प्रदर्शनकारीमध्ये उनी पनि एक थिइन् ।राजधानीस्थित अस्पताल न्या पि तले उनको मृत्यु स्थानीय समयानुसार शुक्रबार बिहान ११ बजे भएको पुष्टि गरेको छ ।अस्पतालका डाक्टरले एएफपी न्यूज एजेन्सीलाई भने, ‘हामी न्यायको माग गर्दै अघि बढ्नेछौं । उनलाई अस्पतालको आइसीयूमा भर्ना गरेलगत्तै अस्पतालका कर्मचारीमाथि अत्यधिक दबाब बनेको थियो । ’अधिकारीले यस घटनाबारे अनुसन्धान हुने जानकारी दिएका छन् ।फेब्रुअरी ९ मा अस्पतालमा पुर्याएपछि नै म्या थ्यूलाई लाइफ सपोर्ट (भेन्टिलेटर) मा राखिएको थियो ।म्या थ्यूका पूरा परिवार आङ सान सूकीका समर्थक हुन् ।उनका दाइका अनुसार म्या थ्यूले पहिलो पटक गत नोभेम्बरमो आम निर्वाचनमा मतदान गरेकी थिइन् ।#myanmar