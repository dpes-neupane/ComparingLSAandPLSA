तालिबानले सर्वसाधारण कुनै डर बिना सुरक्षासहित काबुल विमानस्थलसम्म जान सक्ने बचन दिएको ह्वाइट हाउसले मंगलबार जानकारी दिएको समाचार एजेन्सी एएफपीले  बताएको छ । अमेरिकी सरकारका अनुसार अफगानिस्तानमा हाल करिब ११,००० अमेरिकी नागरिक छन् जसमा कूटनीतिज्ञ र कन्ट्र्याक्टर समावेश छन् । अमेरिकी अधिकारीका अनुसार काबुलको हामिद करजई एयरपोर्टमा हमला नहोस् र अफगानिस्तानबाट निस्किरहेका मानिसहरु सुरक्षित हवाई अड्डासम्म पुग्न सकून् भनेर लगातार तालिबानको कमान्डरसँग सम्पर्कमा छन् ।  यद्यपि, काबुल हवाई अड्डामा प्रवेश गर्ने कोसिस गरिरहेका अफगान नागरिकलाई तालिबान लडाकूको हातबाट हिंसाको सामना गर्नुपरेको भन्ने खबर पनि आइरहेको छ । मंगलबार मिडियामा यस्ता तस्बिर देखिएको छ जसमा एयरपोर्ट वरिपरि मानिस र बच्चाको अनुहार रगतले लत्पत्तिएको थियो । क्यानाडेली सशस्त्र सेनाका प्रवक्तालाई उद्धृत गर्दै समाचार एजेन्सी रोयटर्ससँगको कुराकानीमा क्यानडा अफगानिस्तानमा फसेका यस्ता सर्वसाधारणलाई निकाल्नका लागि सैन्ड उडान जारी राख्ने जो क्यानडासँग नजिकको सम्बन्धका कारण खतरामा हुनसक्छन् । यसअघि अमेरिकाले अफगानिस्तानमा भएका र काबुल विमानस्थल आइरहेका आफ्नो नागरिकको रक्षाको जिम्मेवारी लिन नसक्ने बताएको थियो । अमेरिकी मिडियाका अनुसार अमेरिकी नागरिकलाई एउटा इमेल पठाइएको छ जस अनुसार उनीहरुलाई समयमा काबुल एयरपोर्ट पुग्नका लागि भनिएको छ र यात्राको क्रममा उनीहरुको सुरक्षाको जिम्मेवारी उनीहरु आफ्नैको हुने बताएका थिए । इमेलमा भनिएको छ, ‘अमेरिकी सरकार छिटोभन्दा छिटो त्यहाँबाट थुप्रै उडान सुरु गर्दैछ ।’ Some 10,000 Americans remain in Afghanistan, in need of evacuation.  They received this notice from the State Dept today. pic.twitter.com/vAtH0zFDkU— ian bremmer (@ianbremmer) August 17, 2021  