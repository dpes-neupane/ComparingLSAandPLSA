हाइटीका राष्ट्रपति जोवेनेल मोइजको हत्या विदेशी हमलाकर्ताका एउटा टोलीले गरेको त्यहाँका प्रहरीले जानकारी दिएका छन् । यो टोलीमा धेरैजसो कोलम्बियाका पूर्व सैनिक थिए ।प्रहरी प्रमुख लियोन चार्ल्सले दिएको जानकारी अनुसार यो टोलीमा २६ कोलम्बियाली र हाइटी मूलका दुई अमेरिकी हमलाकर्ता समावेश छन् ।आठ संदिग्ध अहिले पनि फरार छन् जबकी दुई अमेरिकीसमेत १७ जनालाई पक्राउ गरिसकिएको छ रअन्य संदिग्धलाई प्रहरीले राजधानी पोर्ट ओ प्रिन्समा मुठभेडमा मारेका थिए ।बिहिबार हाइटी पुलिसले केही संदिग्धलाई मिडियासामू सार्वजनिक गरेका थिए । उनीहरुको अगाडि हतियार, कोलम्बियाली पासपोर्ट र अन्य प्रमाण राखिएको थियो ।प्रहरीले प्रमुखले भने, ‘राष्ट्रपतिलाई मार्न हाम्रो देशमा विदेशी आए ।’कोलम्बियाली सरकारका अनुसार यो टोलीमा उनीहरुको सेनाका अवकाशप्राप्त ६ सैनिक पनि समावेश भएको हुनसक्छन् । उसले  अनुसन्धानका लागि हाइटीलाई पूरा सहयोग गर्ने बताएको छ ।अमेरिकी विदेश मन्त्रालयले हालसम्म कुनै नागरिक हिरासतमा भएको पुष्टि गरेको छैन ।यस हप्ता बुधबार बिहान केही बन्दुकधारीले ५३ वर्षका राष्ट्रपति मोइजलाई उनकै निवासमा छिरेर गाली चलाउन सुरु गरे । अधिकारीका अनुसार राष्ट्रपतिको पिठ्यँमा १२ वटा गोली लागेको थियो र उनको घटनास्थलमा नै मृत्यु भएको थियो । उनकी श्रीमती मार्टिन घाइते भएकी छिन् । उनलाई उपचारका लागि अमेरिकाको फ्लोरिडा राज्यमा लगिएको छ जहाँ उनको स्थिति स्थिर बताइएको छ ।यद्यपि, हमलाको योजना कसले बनाए वा यसको उद्देश्य के थियो भन्नेबारे केही स्पष्ट जानकारी प्राप्त हुन सकेको छैन ।यद्यपि, हाइटीका अन्तरिक प्रधानमन्त्री क्लड जोसेफले बीबीसीसँगको कुराकानीमा राष्ट्रपति देशमा प्रभाव राख्ने केही ठूला वर्गसँग लडिरहेका कारण उनलाई निशाना बनाएको हुनसक्ने बताएका थिए ।बीबीसी