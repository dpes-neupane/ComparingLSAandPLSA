अष्ट्रेलियाकी एक पूर्व सांसद जुलिया बेङ्क्सले सन् २०१७ मा संसद भवनमा एक वर्तमान क्याबिनेट मन्त्रीले उनलाई गलत तरिकाले छोएको आरोप लगाएकी छिन् ।बेङ्क्सले आफूमाथि भएको उक्त घटना स्मरण गर्दै संसदीय भोट सत्रमा सहभागि हुनु अघि ती पुरुष सांसदले उनको तिघ्रा सुम्सुमाएको बताइन् ।यो आरोप सार्वजनिक भएपछि प्रधानमन्त्री स्कट मोरिसनको कार्यालयले एक बयान जारी गर्दै यसअघि आफूहरु यो घटनाबारे अनभिज्ञ भएको बताए ।प्रधानमन्त्री कार्यालयको तर्फबाट जारी बयानमा यस्तो व्यवहार ‘पूर्ण रुपमा गलत’ भएको बताइएको छ ।बेङ्क्सले ती व्यक्तिको पहिचान उजागर गरेकी छैनन् । उनले ती व्यक्ति अहिले पनि मन्त्रीमण्डलमा नै भएको बताएकी छिन् ।के भएको थियो ?उक्त घटना स्मरण गर्दै उनले भनेकी छिन्, ‘मलगायत अन्य थुप्रै सांसद त्यतिबेला रातीको समयमा संसदमा मतदानका लागि प्रतीक्षा गरिरहेका थियौं । त्यतिबेला ती मन्त्री आए र मेरो नजिकै बसे ।’बेङ्क्सका अनुसार उनले आफ्नो हात उनको तिघ्रामाथि राखे र बिस्तारै आफ्नो हात अघि बढाइरहे । त्यसपछि उनले बेङ्क्सको खुट्टामा पनि हात राखेको आरोप लगाएकी छिन् ।उनी भन्छिन्, ‘एक मन्त्री जो प्रधानमन्त्रीको मन्त्रीमण्डलको हिस्सा हुन्, यस्तो समयमा जब पूरा हल सांसदले खचाखच भरिएको छ र यतिबेला उनले यस्तो व्यवहार गर्छन् भने निश्चित रुपमा यसका लागि लाजै पचेको हुनुपर्छ ।’बेङ्क्सले आफूमाथि यस्तो घटना भइरहेका बेला आफूलाई साँच्चै नै यस्तो भइरहेको छ भनेर विश्वासै गर्न गाह्रो भएको बताइन् ।बेङ्क्सको आरोपले मोरिसनको रुढिवादी सरकार र अष्ट्रेलियाली राजनीतिमा महिलामाथि हुने व्यवहारलाई एकपटक पुनः प्रश्नको घेरामा उभ्याएको छ ।बीबीसीयाे पनि:अष्ट्रेलियाः संसद् भवनमा रेकर्ड भएका अश्लील भिडियो सार्वजनिक, सांसदका लागि यौनकर्मीसमेत आएको खुलासाअष्ट्रेलियाका ४० शहरमा यौनहिंसा विरुद्ध ८५ हजार महिलाको ‘मार्च फर जस्टिस’संसद् भवन भित्र बलात्कारको मामिलामा अष्ट्रेलियाका प्रमले श्रीमतीको कुरा कोट्याएपछि...अष्ट्रेलियाको संसद भवनभित्रै युवतीमाथि बलात्कारः प्रधानमन्त्रीले माफी मागे  #australia