कोरोनाभाइरसको बढ्दो प्रकोपलाई रोक्नका लागि अष्ट्रेलियाको भिक्टोरियामा लकडाउनको अवधि बढाइएको छ ।अष्ट्रेलियामा स्वास्थ्य अधिकारीले मेलबर्नमा B.1.617.1​ भेरियन्टका असाध्यै धेरै संक्रमित भेटिएको बताउँदै सतर्कता अपनाउँदै लकडाउन बढाउने निर्णय गरिएको जानकारी दिए ।यो भेरियन्टलाई अब गामा भेरियन्टको नाम दिइएको छ ।अष्ट्रेलियाको दोस्रो सबैभन्दा धेरै जनसंख्या भएको राज्य अब १० जूनसम्म लकडाउनमा रहनेछ । यहाँ चौथोपटक लकडाउन बढाइएको हो ।बुधबार यहाँ ६ स्थानीय संक्रमित भेटिएका थिए ।कार्यवाहक प्रिमियर जेम्स मर्लिनोले भने, ‘मलाई थाहा छ कि कसैले पनि यस्ते खबर सुन्न चाहँदैन तर कोरोनाका संक्रमित जसरी भेटिएका छन् त्यो देखेपछि सरकारसँग कुनै पनि विकल्प थिएन ।’‘यदि हामीले लकडाउन गर्दैनौं भने स्थिति थप तनावग्रस्त हुनेछ । स्थिति अनियन्त्रित हुनेछ र मानिसहरु मर्न थाल्नेछन् ।’