एन्टिलिया बाहिर बिहिबार संदिग्ध कारमा विस्फोटक भेटिएपछि रिलायन्स इन्डष्ट्रिजका अध्यक्ष मुकेश अम्बानी निशानामा छन् भनेर आशंका गरिएको छ । प्रहरी अनुसन्धानमा बिस्फोटक राख्नेहरुले एक महिनासम्म एन्टिलियाको निगरानी गरेको तथ्य फेला परेको भारतीय सञ्चार माध्यमले बताएका छन् । यतिमात्रै होइन, उनीहरुले थुप्रै पटक मुकेश अम्बानीको कार्केडको पिछा पनि गरे । सीसीटिभी फुटेजमा कारमा बसेका व्यक्ति पनि देखिएका छन् ।मुम्बइको अपराध महाशाखा यसबारे अनुसन्धान गर्न जुटेको छ ।चिठ्ठीमा लेखियो – यो त ट्रेलर हो, पूरा बन्दोबस्त मिलिसक्योएन्टिलिया बाहिर जुन संदिग्ध कार भेटिएको छ, त्यसमा एउटा चिठ्ठी पनि भेटिएको छ । रिपोर्टका अनुसार चिट्ठी कम्प्युटरमार्फत् टाइप गरिएको छ । जुन ब्यागमा चिठ्ठी भेटिएको छ, त्यसमा मुम्बई इन्डियन्स लेखिएको छ । पत्रमा लेखिएको छ, ‘मुकेश दाइ, निता भाउजु, यो त ट्रेलर मात्रै थियो, पूरा बन्दोबस्त मिलिसक्यो । परिवारलाई उडाउने बन्दोबस्त भइसक्यो । सम्हालिएर बस्नुहोस् । शुभरात्री ।’यद्यपि, यो चिट्ठीबारे प्रहरीले अहिलेसम्म आधिकारिक रुपमा केही पनि बताएको छैन ।२० वटा नम्बर प्लेट भेटियो, थुप्रै नम्बर रिलायन्स स्टाफको गाडीसँग मेल खायोःप्रहरीले यस विषयको अनुसन्धानका लागि १० टिम बनाएका ेछ । एटीएस र मुम्बई क्राइम ब्रान्चका टिमलाई भिन्न भिन्न टास्क दिइएको छ । अनुसन्धानको क्रममा कारमा २० वटा नम्बर प्लेट भेटिएको छ । थुप्रै नम्बर यस्ता छन्, जुन मुकेश अम्बानीका कर्मचारीद्वारा प्रयोग गरिने कारसँग मेल खान्छन् । प्रहरीका अनुसार नम्बर प्लेटबाट अन्दाज लगाउन सकिन्छ कि संदिग्धले मुकेश अम्बानीको कार्केड पिछा गरेको हुनसक्छ नभए कारको नम्बर म्याच गर्न सहज छैन ।मुकेश अम्बानीको घरको सुरक्षा बढाइयोःघटनापछि मुम्बई प्रहरीले मुकेश अम्बानीको घर आसपासको सुरक्षा कडा गरेको छ । मुकेश अम्बानीसँग पहिले देखि नै जेडप्लस सुरक्षा छ । उनको सुरक्षको जिम्मेवारी सेन्ट्रल रिजर्भ पुलिस फोर्सलाई सुम्पिएको छ । यसबाहेक मुकेश अम्बानीकी श्रीमती निता अम्बानीलाई वाई श्रेणीको सुरक्षा प्रदान गरिएको छ ।#nita ambani#mukesh ambani