‘जुन दिन बच्चा जन्मन्छ, त्यस दिन बच्चाका साथै आमाको पनि जन्म हुन्छ ।’त्यसो भए मेरो गर्भबाट निस्किएको बच्चा अब यो दुनियाँमा छैन भने के त ? तर म पनि त एउटी आमा नै हुँ । आफ्नो कोखमा मैले उसलाई ४० हप्तासम्म राख्न पाइनँ त के ?के बच्चालाई २० हप्ता गर्भमा राख्ने आमा, आमा हुँदिनन् ? ’एक नीजि कम्पनीमा आफ्नी एचआरसँग फोनमा झगडा गर्दैगर्दा भारतकी प्रिया (परिवर्तिन नाम) ले कुराकानी समाप्त हुनु अघि नै रिसले फोन काटिदिन्छिन् । उनका आँखाबाट अनायासै आँसु बग्न थाल्छन् । नजिकै उभिएका रवि (उनका श्रीमान्) ती आँसु रोक्न कोसिससमेत गर्दैनन् ।काँधमा हात राखेर भन्छन्, ‘केही दिन अफिस नजाउ । तिम्रो स्वास्थ्य मेरा लागि तिम्रो जागिरभन्दा बढी महत्वपूर्ण छ ।’भारतमा ६ हप्ताको छुट्टीःतर प्रियाले फोन काटेको केही समयपछि नै उनको फोनमा एउटा मेसेज आयो । मेसेज उनको कम्पनीकी एचआरकै थियो ।‘तपाईं ६ हप्ता घरमा बस्न सक्नुहुन्छ । यो दुःखको घडीमा तपाईंको कम्पनी तपाईंको साथमा छ ।’प्रियालाई यस्तो प्रकारको कुनै छुट्टीबारे जानकारी थिएन । कम्पनीले उनलाई काम गर्न आउनका लागि यसबारे सोधिरहेको थियो भन्ने उनले ठानेकी थिइन् ।तर प्रियासँगै बसेका रवि अहिले पनि उदास नै थिए । उनी यो दुःखको घडीमा प्रियासँग बस्न चाहन्थे । तर भारतको श्रम कानूनमा यस्तो प्रकारको छुट्टीको प्रावधान पार्टनरका लागि छैन ।यद्यपि, रविले आफ्नो वार्षिक छुट्टी लिएर यसो गर्न सक्दथे । उनले यस्तै गरे पनि ।प्रिया पछिल्लो पाँच महिनादेखि गर्भवती थिइन् । एकदिन सुतिरहेका बेला उनलाई अचानक ओछ्यान भिजेको जस्तो लाग्यो । अस्पताल पुगिन् त्यसपछि थाहा भयो कि उनको गर्भपतन भयो ।उनले त बच्चालाई देख्नसमेत पाइनन् । बारम्बार रविलाई सोधिरहेकी थिइन् कि उनको अनुहार कोसँग मिल्थ्यो ? केही त भन । छोरी थिइन् नि, मजस्तै !!! रवि उनको अगाडि निःशब्द उभिएका थिए ।त्यो शनिबारको दिन थियो । त्यसको ४८ घण्टा दुबैले एक–अर्कालाई हेरे मात्रै । उनीहरुबीच कुनै कुराकानी भएन । सोमबार जब उनी कार्यालय गइनन् तब मंगलबार एचआर आफैंले फोन गरिन् ।यी दुई यति दुःखी थिए कि उनीहरुले न त कार्यालय न घरका सदस्यलाई यसबारे केही बताए । आफूलाई सम्हाल्ने मौका नै पाएनन् ।दिल्लीमा प्रियाले आफूलाई घरमा ६ हप्तासम्म एक्लै सम्हालिन् र रवि कार्यालयमा आफ्नो पीडालाई खुसीले ढाक्ने कोसिससहित पहिले झैं काम गर्न थाले ।यी दुई यदि न्यूजिल्याण्डमा भएको भए सायद रवि प्रियासँग थप केही दिन बस्न सक्दथे ।न्यूजिल्याण्डको सरकारले बुधबार एक ऐतिहासिक निर्णय गर्यो, न्यूजिल्याण्डले गर्भपतन र स्टिलबर्थ (गर्भभित्रै मृत्यु भएको बच्चा जन्मिएको) भएको छ भने जोडीलाई तीन दिनको तलबी बिदाको अनुमति दियो । न्यूजिल्याण्ड यस्तो गर्ने सम्भवतः संसारको पहिलो देश हो ।भारतमा कस्तो छ गर्भपतनको कानूनःभारतमा गर्भपतनका लागि छुट्टै बिदाको प्रावधान छ तर महिलाका पार्टनरका लागि यस्तो कुनै प्रावधान छैन ।त्यसैले रवि प्रियासँग छुट्टीमा घरमा बस्न सकेनन् । रवि भन्छन्, ‘ती २० हप्तामा मैले पूरा २० वर्षको सोचिसकेको थिएँ । उसको नाम, उसको पहिलो लुगा, उसको लालनपालन, डिजानर जुत्ता, यहाँसम्म कि उसको कोठाका भित्ताका रङसमेतबारे सोचिसकेको थिएँ । आखिर किन सरकारले बच्चालाई आमासँग मात्रै जोडेर हेर्छ ? पिताको पनि बच्चामाथि त्यति नै अधिकार हुन्छ ।’प्रियाजस्ता थुप्रै महिला छन् जसलाई यो थाहा छैन कि श्रम कानूनमा महिलाका लागि यस्तो प्रकारको छुट्टीको प्रावधान वर्षौं अघिदेखि छ ।भारतमा मेटरनिटी बेनिफिट एक्ट सन् १९६१ अन्तर्गत गर्भपतन पछि तलबसहित छ हप्ताको छुट्टी दिनु अनिवार्य छ । महिला छ हप्तासम्म न त काममा फिर्ता हुन सक्छन् न नै कम्पनीले उनलाई यस्तो गर्नका लागि बाध्य बनाउन सक्छ ।यसका लागि महिलाले डाक्टरको सर्टिफिकेट देखाउन आवश्यक छ । यो कानूनलाई सन् २०१७ मा संशोधन गरियो तर  गर्भपतनसँग जोडिएको प्रावधान अहिले पनि छ ।यो कानून भारतको हरेक कारखाना, खानी, बगान, पसल वा संस्था जहाँ १०भन्दा बढी महिला कर्मचारी काम गर्छन्, त्यहाँ लागू हुन्छ । यद्यपि, वास्तविकता यो पनि हो कि थुप्रै नीजि संस्थामा यो कानून लागू गरिँदैन । कतिपटक त महिला आफैं पनि यसबारे कुरा गर्न रुचाउँदैनन् त्यसैले चुपचाप केही दिनको बिरामी बिदा लिएर काममा फर्कने गर्छन् ।Proud to say NDTV has for long had 6 weeks paid leave after miscarriage! @PrannoyRoyNDTV @soniandtv @Suparna_Singh https://t.co/YgPPHWDGMa— Sonal MehrotraKapoor (@Sonal_MK) March 25, 2021Final reading of my Bereavement Leave for Miscarriage Bill. This is a Bill about workers’ rights and fairness. I hope it gives people time to grieve and promotes greater openness about miscarriage. We should not be fearful of our bodies. pic.twitter.com/dwUWINVjLm— Ginny Andersen (@ginnyandersen) March 24, 2021न्यूजिल्याण्डको कानून ऐतिहासिक किन छ ?न्यूजिल्याण्डमा यो बिल पेश गर्दै एक सांसदले भनिन्, ‘गर्भपतन कुनै प्रकारको रोग होइन कि यसका लागि बिरामी बिदा दिन आवश्यक परोस् । यो एक प्रकारको अपूरणीय क्षती हो, यसबाट बाहिर निस्कन सबैले मौका पाउन आवश्यक छ ।’यसैकारण न्यूजिल्याण्ड सरकारले दुबै पार्टनरका लागि ‘मिसक्यारिज लिभ’ को प्रावधान राखेको छ ।गर्भपतनपश्चात् पुरुष पार्टनरका लागि यस्तो प्रकारको तलबी बिदाको प्रावधान गर्ने न्यूजिल्याण्ड सम्भवतः पहिलो देश हो ।यो प्रावधान स्टिलबर्थका लागि पनि लागू हुनेछ । यतिमात्रै होइन, सरोगेसीमार्फत् बच्चा जन्माउने क्रममा गर्भपतन हुन्छ भने पनि दुबै पार्टनरमाथि यो कानून लागू गर्नुपर्नेछ ।न्यूजिल्याण्डमा गर्भपतन कति साधारण छ, यसको अन्दाज आँकडामार्फत् लगाउन सकिन्छ ।बिल पेश गर्नेबेला सांसद जिनी एन्डरसनले त्यहाा हरेक चारमध्ये एक महिलाले जीवनमा गर्भपतनको सामना गरेको जानकारी दिइन् ।अमेरिकन सोसाइटी फर रिप्रोडक्टिव हेल्थको एक रिपोर्ट अनुसार संसारभरी कम्पतीमा ३० प्रतिशत गर्भ मिसक्यारिजका कारण नष्ट हुने गर्छ ।नेशनल लाइब्रेरी अफ मेडिसिनका अनुसार भारतमा यो आँकडा १५ प्रतिशत छ ।मेडिकल साइन्सको भाषामा यसलाई स्पोन्टेनस अबोर्सन वा प्रेग्नेन्सी लस पनि भनिन्छ ।न्यूजिल्याण्डमा महिलाका लागि अधिकारःमहिलाको हितका लागि कानून बनाउन न्यूजिल्याण्ड सधै अग्रपंक्तिमा आउँछ ।घरेलु हिंसाबाट प्रभावित महिलाका लागि त्यहाँ १० दिनको वार्षिक अतिरिक्त छुट्टीको प्रावधान छ । फिलिपिन्सपछि यस्तो गर्ने यो दोस्रो देश हो ।४० वर्षसम्म त्यहाँ अबोर्सनलाई अपराधको श्रेणीमा राखिएको थियो । यसलाई अघिल्लो वर्ष मात्रै हटाइयो । अब यसलाई स्वास्थ्य अवस्था मान्दै यस्तो निर्णय लिने अनुमति दिइएको छ ।यस्ता धेरैजसो कानूनको श्रेय न्यूजिल्याण्डकी प्रधानमन्त्री जेसिन्डा आर्डनलाई जान्छ । सन् २०१६ मा जब जेसिन्डालाई प्रधानमन्त्री छानियो तब उनी देशकी सबैभन्दा युवा प्रधानमन्त्री बनिन् ।प्रधानमन्त्री पदमा रहँदै गर्दा उनले सन् २०१८ मा छोरी जन्माइन् । यस्तो गर्ने उनी संसारभकी दोस्री नेता थिइन् । त्यसै वर्ष उनी आफ्नी छोरीसँग संयुक्त राष्ट्र महासभामा पनि पुगिन् । कोरोना महामारीका बेला पनि उनले राम्रो काम गरिन् । यसको विश्वव्यापी रुपमा प्रशंसा भयो ।बीबीसी #new zealand