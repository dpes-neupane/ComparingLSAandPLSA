काबुल विमानस्थलमा भएको बम बिस्फोटमा तालिबानका कम्तीमा २८ सदस्य मारिएका छन् । यो खबर समाचार एजेन्सी रोयटर्सले दिएको छ । तालिबानका एक अधिकारीले भने, ‘काबुल विमानस्थलमा भएको बिस्फोटमा अमेरिकीभन्दा बढी हाम्रा मानिसहरु मारिएका छन् ।’यद्यपि, उक्त हमलापश्चात् पनि उनीहरुले अमेरिकीलाई ३१ अगस्टपछि अफगानिस्तानमा बस्न कुनै आवश्यकता नभएको बताएका छन् । बिहिबार राती काबुल विमानस्थलको बाहिरी हिस्सामा भएका दुई बिस्फोटमा कम्तीमा ९० जना मारिएका छन् जसमा १३ अमेरिकी सैनिक पनि समावेश छन् । इस्लामिक स्टेटको एक सहयोगी संगठनले उक्त हमलाको जिम्मेवारी लिएको दाबी गरिएको छ । 