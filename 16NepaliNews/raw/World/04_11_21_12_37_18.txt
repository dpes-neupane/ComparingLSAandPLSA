भारतीय सेनामा नेपाली महिलाको भर्तीको मुद्दा आजकाल नेपालमा चर्चाको विषय बनेको छ ।यस्तो काठमाडौंस्थित भारतीय दूतावासको वेलफेयर ब्रान्चको एउटा सूचना सोसल मिडियामा भाइरल भएपछि भएको हो ।यसपछि यो सूचना अनलाइन मिडियामा निकै छायो । नेपालका नेता र जानकारले पनि यसबारे विभिन्न प्रतिक्रिया दिए ।यद्यपि, भारतीय सेनाले पछि यसमा संसोधन गर्दै यो भर्ती नेपाली महिलाका लागि नभएको बतायो ।के थियो विज्ञापन ?भारतीय सेनाले २८ मेमा सय महिला सैनिक भर्ती गर्ने घोषणा गर्यो । यो जानकारी भारतीय सेनाको ज्वाइन इन्डियन आर्मी वेबसाइटमा चार जूनमा साझा गरियो । यसमा शैक्षिक योग्यतामा सबै गोरखा (नेपाली र भारतीय) का लागि १० कक्षा पास हुनुपर्ने बताइयो ।भर्ती सम्बन्धि जानकारीको विवरण अनुसार १० कक्षा पास नेपाली महिलाको नियुक्ति भारतीय सेनामा हुनसक्नेछ ।यो विज्ञापन नेपालमा त्यतिबेला चर्चा भयो जब यसलाई नेपाली भाषामा अनुवाद गरेर सोसल मिडियामा सेयर गरियो । यो सेयर गर्नेहरुमा भूपू परिवार नामको एउटा फेसबुक पेज पनि छ । यो फेसबुक पेजका सदस्य पूर्व भारतीय गोरखा हुन् ।उक्त सूचनामा नेपाली महिलालाई यो आवेदनका लागि अनुमति छ भनिएको छैन तर शैक्षिक विवरणको स्थानमा १० कक्षा पास नेपाली गोरखा महिलाबारे पनि कुरा गरिएको छ ।यद्यपि, यो जानकारी अब भूपू परिवारको पेजमा छैन ।यो जानकारी त्यतिबेला सोसल मिडियामा भाइरल हुन थाल्यो जब मानिसहरुले सोसल मिडियामा नेपालको जानकारी बिना भारतीय सेनाले नेपाली महिलालाई नियुक्त गर्न लागेको बताइयो ।यद्यपि, कतिले यसलाई नेपाली महिलाका लागि अवसरको रुपमा पनि पेश गरे ।तालिम सेन्टरले गरे प्रचारःअनलाइन मिडिया र सोसल मिडियामा जानकारी फैलिएपछि गोरखा रेजिमेन्टमा बहालीका लागि युवालाई तयार पार्ने प्रशिक्षण केन्द्रले पनि यसको प्रचार गरे ।तालिम सेन्टर चलाउनेहरुले विश्वसनीय फेसबुक पेज र अनलाइन न्यूज माध्यममा खबर देखेपछि आफूहरुले प्रचार गरेको बताए ।बुटबलस्थित क्रश फायर गोरखा तालिम सेन्टरका निर्देशक पवन शाह ठाकुरीले आफूले यो विज्ञापनलाई भारतीय सेनाको वेबसाइटमा गएर हेरेको र त्यहाँ नेपाली महिला पनि यसमा भर्ती हुनसक्ने जानकारी दिइएपछि आफूले पनि यसबारे विज्ञापन दिएको बताए ।सोसल मिडियामा विरोधःयो खबरको नेपालमा भारी विरोध पनि देखियो र मानिसहरुले यसलाई भारतको अनुचित कदम बताउँदै यसबारे आफूहरुलाई केही पनि जानकारी नभएको बताए ।एमाले नेता भीम रावलले भारतको यो कदम सम्झौताको उल्लंघन भएको बताए ।यस्तै एमालेका अर्का नेता विजय पौडेलले पनि नेपालीहरुलाई विदेशी सेनामा भर्नो गर्ने प्रणालीमा रोक लगाउनुपर्ने बताए ।भारतीय सेनाले गल्ती सुधार्‍योःनेपालमा जब यो मुद्दामा चर्चा बढ्यो तब भारतीय सेनाले २८ मेमा जारी विज्ञापनमा सुधार गर्‍यो । १५ जूनमा गरिएको यो सुधारमा भारतीय गोरखामात्रै यसमा समावेश हुनसक्ने बताइयो ।भारतीय सेनाका सेवानिवृत्त कर्नल तथा फेडरेशन अफ एक्स सर्भिसम्यान एण्ड पुलिस वेलफेयर नेपालका धन बहादुर थापाले बयान जारी गरेर विज्ञापनमा गल्ती भएको र भारतीय सेनामा नेपाली महिलाको नियुक्तीमा मानिसहरुको विभिन्न बयानमाथि दुःख पनि व्यक्त गरे ।फेडरेशनले मानिसहरुलाई भारत र नेपालबीच तनाव उत्पन्न गराउने किसिमका बयान दिनबाट बच्न अपिल गरेको छ ।विदेशी सेनामा नेपाली महिलाःहालसम्म नेपालका महिला कुनै पनि विदेशी सेनामा समावेश छैनन् । यद्यपि, नेपाली बोल्ने महिला, जो भारतीय र बेलायती नागरिक हुन्, उनीहरुले ती देशका सेनामा काम गरिरहेका छन् ।बेलायतले सन् २०२० मा गोरखा भर्तीमा नेपाली महिलालाई समावेश गर्ने आफ्नो निर्णयलाई सार्वजनिक गरेको थियो । बेलायती सरकारको यो निर्णयको नेपालमा निकै विरोधी देखियो । संसदीय समितिले नेपालका विदेश मन्त्रालयलाई यो लागू नगर्न निर्देशन दिएको थियो ।अघिल्लो वर्ष नेपालको विदेश मन्त्रालयले बेलायतलाई एक पत्र लेखेर सन् १९४७ मा गोरखा नियुक्तिको विषयमा नेपाल, भारत र बेलायतीबीच भएको त्रिपक्षीय कानूनको समीक्षा गर्न आग्रह गरेको थियो ।बीबीसी #nepali#army#india