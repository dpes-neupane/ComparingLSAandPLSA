अमेरिकी संसदको तल्लो सदन हाउस अफ रेप्रिजेन्जेटिव्यमा राष्ट्रपति ट्रम्पलाई हटाउनका लागि एक प्रस्तावमाथि बहस भएको छ । प्रस्तावमा 'ट्रम्पले पूरा प्रचारका साथ र खुल्ला रुपमा उक्त भीडलाई उक्साए' जसले गत हप्ता अमेरिकी संसदमा हमला गरेका थिए भन्ने आरोप लागेको छ । प्रस्तावमा उप–राष्ट्रपति माइक पेन्सले राष्ट्रपतिको जिम्मेवारी सम्हाल्नु पर्ने बताइएको छ । डेमोक्रेट्स जसको हाल सदनमा बहुमत छ, उनीहरुले पेन्सलाई तत्काल संविधानको २५ औं संशोधनको प्रयोग गर्दै राष्ट्रपति ट्रम्पलाई यो पदका लागि अयोग्य घोषित गरिदिन आग्रह गरिरहेका छन् । २५ औं संशोधन अनुसार उप–राष्ट्रपतिलाई राष्ट्रपति बन्ने अधिकारी हुन्छ जब राष्ट्रपति आफ्नो जिम्मेवारी निभाउन असमर्थ हुन्छन् उदाहरणको रुपमा यदि उनी शारीरिक र मानसिक रोगका कारण अयोग्य हुने गर्छन् । सदनमा २५ औं संशोधनको धारा ४ माथि बहस भइरहेको छ जसले उप–राष्ट्रपतिलाई क्याबिनेटको बहुमतसँग मिलेर राष्ट्रपतिलाई आफ्नो जिम्मेवारी निभाउनका लागि अयोग्य घोषित गर्न सक्छन् ।उप–राष्ट्रपतिले संसद अध्यक्ष तथा माथिल्लो सदन सिनेटका प्रेसिडिङ अफिसरलाई एक पत्र लेखेर राष्ट्रपति पदका लागि योग्य नभएको भनेर पत्र लेखेर जानकारी दिनुपर्ने हुन्छ । यस्तो गरेपछि उप–राष्ट्रपति तत्काल राष्ट्रपति बन्नेछन् । यी सबका बीच राष्ट्रपतिले लिखित जवाफ दिने मौका दिइन्छ र यदि उनले यो निर्णयको चुनौती दिन्छन् तर यो संसदले निश्चित गर्नुपर्ने हुन्छ । सिनेट र तल्लो सदनमा राष्ट्रपतिलाई हटाउन लागि कुनै प्रस्ताव पारित गर्नका लागि दुई तिहाई बहुमतको आवश्यकता हुन्छ । तर जबसम्म यो मामिलामा कुनै हल निस्कँदैन तबसम्म उप–राष्ट्रपतिले राष्ट्रपतिको स्थानमा काम गर्नेछन् ।  #donald trump