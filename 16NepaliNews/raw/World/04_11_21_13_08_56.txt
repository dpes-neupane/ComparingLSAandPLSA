पश्चिम अफ्रिकी देश गिनीमा इबोलाका कारण चारजनाको मृत्यु भएको छ । सन् २०१६ मा गिनीमा इबोलाका कारण पहिलो पटक मृत्यु भएको हो । एएफपीको रिपोर्ट अनुसार स्थानीय अधिकारी घटनाको विषयमा अत्यधिक चिन्तामा छन् र यसबारे अनुसन्धान भइरहेको छ ।सन् २०१३ देखि २०१६ बीच संसारका थुप्रै देशमा इबोला महामारी फैलिएको थियो । संसारभरी इबोलाका कारण करिब ११ हजार ३ सयभन्दा बढीको मृत्यु भएको थियो । त्यसपछि इबोलाको भ्याक्सिन पनि तयार गरिएको थियो ।गिनीको नजेरेकोर क्षेत्रमा इबोलाका कारण चार व्यक्तिको मृत्यु भएको हो । मृतकमा एक नर्स पनि छिन् जो जनवरीको अन्तिममा बिरामी भएकी थिइन् । फेब्रुअरीमा नर्सको अन्तिम संस्कार गरियो ।पछि नर्सको अन्तिम संस्कारमा भाग लिने ८ व्यक्तिमा इबोलाको लक्षण देखिएको थियो । यीमध्ये तीन व्यक्तिको मृत्यु भएको छ र चार व्यक्तिलाई अस्पतालमा उपचार चलिरहेको छ ।सन् २०१६ पछिदेखि विश्व स्वास्थ्य संगठनले इबोला महामारीमाथि कडा निगरानी गरिरहेको छ । हालै कंगोमा पनि इबोलाका संक्रमित भेटिएका थिए जसलाई डब्ल्यूएचओले इन्टरनेशनल इमर्जेन्सी घोषणा गरेको थियो । जनवरीमा भ्याक्सिन अलायन्स गविले इबोलालाई तुरुन्त रोक्नका लागि ६ लाख भ्याक्सिनको डोज इमर्जेन्सी प्रयोगमा लागि राखिएको जानकारी दिएका छन् ।#ebola#death