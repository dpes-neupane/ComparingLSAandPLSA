क्यानडाका प्रधानमन्त्री जस्टिन ट्रूडोमाथि कथित रुपमा ढुङ्गा फ्याँक्ने २५ वर्षीय युवकमाथि ‘हतियारद्वार हमला गरेको आरोप’ लगाएका छन् ।प्रहरीका अनुसार प्रधानमन्त्री जस्टिन ट्रूडो एक अभियानबाट बाहिर निस्कने बेला उक्त घटना भएको हो ।शेन मार्शल नामका यी युवकलाई क्यानडाको ओन्टोरियो प्रान्तमा टोरन्टो नजिकैको एक शहरको स्थानीय अदालतमा पेश गरिएको छ ।उक्त शहरमा ट्रूडो आफ्नो अभियान बसमा सोमबार सवार भइरहेका बेला उनीमाथि हमला गरिएको थियो । यद्यपि, प्रधानमन्त्रीलाई कुनै चोट भने लागेको छैन तथापि उनले ‘हल्का चोट’ महसुस गरेको बताएका छन् ।उनले भनेका छन्, ‘राजनीतिक र्यालीमा समावेश हुने मानिसहरुमाथि कसैले केही फ्याँकेर उनीहरुको जीवन खतरामा पार्नु कुनै पनि हालतमा स्वीकार्य छैन ।’जस्टिन ट्रूडोका विरोधीले पनि यो घटनाको आलोचना गरेका छन् ।क्यानडामा २० सेप्टेम्बरमा मध्यावधि चुनाव हुँदैछ र प्रधानमन्त्री जस्टिन ट्रूडोद्वारा प्रस्तावित अनिवार्य कोभिड भ्याक्सिन र अन्य निर्णयको विषयमा लगातार विरोधको सामना गर्नु परिरहेको छ ।शुक्रबार ओन्टोरियाको केम्ब्रिजमा एक युवकमाथि ट्रूडोलाई धम्काएको आरोप लगाइएको छ । शेन मार्शलको मामिलामा अदालतले ६ अक्टोबरमा अर्को सुनुवाई गर्नेछ ।