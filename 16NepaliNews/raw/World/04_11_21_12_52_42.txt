१९ अप्रिल १७७५, बिहान ५ बजे । ७ सय बेलायती सैनिकहरु अमेरिकी विद्रोहीले राखेका हतियार कब्जा गर्ने मिसनसहित लेक्सिङटनतर्फ लागे । यता, क्याप्टेन जोन पार्करअन्तर्गतका ७७ जना विद्रोहीहरु कमनग्रिनमा बेलायती सैनिक आउने प्रतिक्षामै थिए ।बेलायती मेजर गोन पिटकाइरनले धेरैजसो विद्रोहीलाई तितर–वितर पार्न आदेश दिए । र, केही समय हच्किएपछि अमेरिकीहरु पनि भिड्न तयार भए । अचानक एक अज्ञातले गोली चलाए, अनि बिस्तारै कमनग्रिनमा धुवाँ देखियो । लेक्सिङटनको युद्ध सकिदाँसम्म आठ अमेरिकीहरु मारिएका थिए, १० जना घाइते भए । बेलायततर्फ एकजना सैनिकमात्रै घाइते भए । र, अमेरिकी क्रान्ति सुरु भइसकेको थियो ।हतियार कब्जा गर्ने मनसाय:यतिबेला अमेरिका बेलायतको उपनिवेश थियो । सन् १७७५ मा मासाच्युसेट्सबाट विद्रोह सुरु हुन थाल्यो । राष्ट्रवादीहरुले क्रान्तिकारी छायाँ सरकार गठन गरेर सैन्य विद्रोहका लागि मिलिसियाहरुलाई तालिम दिन थाले ।  यसको सुइँको पाएसँगै बेलायती सैनिकले विद्रोह दबाउनका लागि हतियार कब्जामा लिने योजना बनाए । त्यही योजनाअन्तर्गत १७७५ को वसन्तमा मासाच्युसेट्सका बेलायती गर्भनर जनरल थोमस गेजलाई अमेरिकी लडाकुहरुको पहुँचमा रहेका हतियार र गन पाउडरका सबै गोदाम कब्जा गर्न इङल्यान्डबाट निर्देशन आयो । कन्कर्डस्थित राष्ट्रवादीहरुले हतियार राखेको स्थलमा जानका लागि उनले १८ अप्रिलमा बेलायती सैनिकलाई आदेश दिए । लेक्सिङटनमा लुकेका राष्ट्रवादी नेताहरु स्यामुयल एडम्स र जोन हानककलाई कब्जामा लिन पनि आदेश थियो ।यता, बोस्टन राष्ट्रवादी नामक विद्रोही समूहले बेलायतीबाट यस्तै सैन्य कारबाही हुनसक्ने पूर्वानुमान लगाएर त्यसको तयारी पनि गरेको थियो । बेलायतको योजना थाहा हुनसाथ आफ्ना सैनिकलाई जागा राख्न र एडम्स तथा हानककलाई यस खतराबारे जानकार दिन राष्ट्रवादी समूहले पाउल रिभेरी र विलिय डावेसलाई खटायो ।जतिबेला, बेलायती सैनिक लेक्सिङटन पुगे, त्यतिबेला विद्रोहीहरुको एउटा समूह उनीहरुकै प्रतिक्षामा थियो । केही मिनेटभित्रै बेलायतीहरुले अमेरिकी राष्ट्रवादीलाई घेरा हाले, तर युद्ध सुरु भइसकेको थियो ।मासाच्युसेट्का ग्रामिण इलाकाबाट हतियार निकाल्न राष्ट्रवादीहरुले अपिल गरे । जब बेलायती सैनिक ७ जबे कन्कर्ड पुगे, त्यतिबेला उनीहरुलाई सयौंको संख्यामा रहेका राष्ट्रवादीहरुले घेरामा हाले ।अमेरिकी सैनिकहरुले जम्मा गरेका हतियारलगायतका सैन्य सामाग्रीहरु ध्वस्त गर्न उनीहरु सफल भए, तर यसक्रममा धेरैको ज्यान गयो ।अमेरिकीहरुसँग प्रत्यक्ष मुडभेड नगरी बोस्टन फर्कनका लागि बेलायती सेनाका कमाण्डर लेफ्टिेन्ट कोलोनेल फ्रान्सिस स्मिथले आदेश दिए ।बेलायतीहरु जब पुरानै बाटो फर्कदै थिए, तब राष्ट्रवादीहरुले उनीहरुलाई ढुंगा, रुखको हांगालगायतले प्रहार गरे । लेक्सिङटनमा क्याप्ेटन पार्करको मिलिसियाले बदला लिएरै छाड्यो, यहाँ ठूलो संख्यामा बेलायती सैनिक मारिए । बेलायतीहरु बोस्टन फर्कदाँसम्म ३ सय सैनिक या मारिएका, या घाइते वा बेपत्ता थिए । यता, अमेरिकी राष्ट्रवादीहरुतर्फ एक सयभन्दा कम मारिए । लेक्सिङटनको युद्ध अमेरिकी क्रान्तिको पहिलो युद्ध हो । जसले ७ वर्षपछि संयुक्त राज्य अमेरिका नामको नयाँ स्वतन्त्र देश जन्मायो ।अन्य घटनाक्रम:१९३६– प्यालेस्टाइनमा यहुदी विरोधी दंगा सुरु ।१९७५– आफ्नो पहिलो उपग्रह आर्यभट्ट लन्च गर्दै अन्तरिक्ष युगमा भारतको प्रवेश, यो भारतको पहिलो वैज्ञानिक उपग्रह थियो ।१९९५– अमेरिकाको ओक्लोहामा शहरस्थित अल्फ्रेड पी, मुर्राह फेडेरल भवनमा आतंकवादी हमला, १ सय ६८ जनाको मृत्यु । हमलाकारी अमेरिकी नागरिक टिमोथी म्याकभेगलाई ११ जुन २००१ मा इन्जेक्सन लगाएर मृत्युदण्ड दिइयो । २०११ – क्युवाका पूर्वराष्ट्रपति फिडेल क्यास्ट्रोद्धारा कम्युनिष्ट पार्टी अफ क्युवाको केन्द्रीय समितिबाट राजीनामा । 