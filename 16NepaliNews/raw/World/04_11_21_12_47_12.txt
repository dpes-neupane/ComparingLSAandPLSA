टेस्ला र स्पेसएक्स कम्पनीका मालिक एलन मस्कले उनलाई एस्पर्जर्स सिन्ड्रोम भएको खुलासा गरेका छन् । अमेरिकी कमेडी टेलिभिजन शो स्याटर्डे नाइट लाइभ नामको एक कार्यक्रममा उनले सो कुरा बताएका हुन् ।एलन मस्क प्रविधिको दुनियाँका निकै चर्चित अनुहार हुन् ।एलन मस्कले पहिलो पटक आफूबारे यस्तो जानकारी दिएको अनुमान गरिएको ।कार्यक्रममा ४९ वर्षका मस्कले दर्शकलाई भने, ‘यति लामो समयदेखि चलिरहेको यो टेलिभिजन शो लाई होस्ट गर्ने म पहिलो व्यक्ति हुँ जसलाई एस्पर्जर्स सिन्ड्रोम छ ।’एस्पर्जर्स सिन्ड्रोम भएका मानिसहरुले आफ्नो आसपासको वातावरण र मानिसहरुको तुलनामा भिन्न तरिकाले हेर्ने मान्यता राखिन्छ ।सन् १९७० देखि सुरु भएको कार्यक्रम स्याटर्डे नाइट लाइभमा उनी अघि एडेल, क्रिस रक, रिंगो स्टार र विल फेरलजस्ता हस्ती समावेश भइसकेका छन् । यो शोमा एलन मस्क पाहुनाको रुपमा उपस्थित भएका थिए ।कार्यक्रममा उनले भने, ‘मलाई भनिएको छ कि कमेडी गर्नका लागि म उत्कृष्ट व्यक्ति हुँ किनभने मेरो आवाजमा खासै उतार–चढाव हुँदैन । वास्तवमा स्याटर्डे नाइट लाइभ कार्यक्रममा समावेश भएर मैले इतिहास रचेको छु किनभने म यसलाई होस्ट गर्ने एस्पर्जर्स सिन्ड्रोम भएको पहिलो व्यक्ति हुँ ।’दाबीमाथि उठ्यो प्रश्नःकार्यक्रमका बेला उनको खुलासाका लागि धेरै मानिसहरुले उनको प्रशंसा गरे र ताली बजाएर उनलाई उत्साहित गरे । यद्यपि, सोसल मिडियामा थुप्रै मानिसहरुले उनको यो दाबीमा प्रश्न उठाउँदै उनी अघि यो कार्यक्रममा हास्यकलाकार ड्यान आइकरोएड समावेश भएका थिए जसले खुल्ला रुपमा एस्पर्जर्स सिन्ड्रोम र टुरेट सिन्ड्रोम (कुरा गर्दै गर्दा बाडुल्की लाग्ने समस्या) बारे जानकारी दिएको बताए ।ट्वीटरमा मस्कका ५.३ करोड फलोअर्स छन् । मस्कले भने, ‘मलाई यो थाहा छ कि कहिलेकाँही म अचम्मको कुरा पोस्ट गरिदिन्छु । तर मेरो दिमागले यसरी नै काम गर्छ ।’उनले थपे, ‘जसलाई पनि मेरो कारण चित्त दुखेको छ, उहाँहरुलाई म बताउन चाहन्छु कि मैले विद्युतीय कारलाई पुनः निर्माण गरेँ, म रकेटमार्फत् मानिसलाई मंगल ग्रहमा पठाउने तयारीमा छु । के तपाईंलाई लाग्छ कि म साधारण मानिस हुन सकूँला ?’Guest starring … pic.twitter.com/buM3bTOWbX— Elon Musk (@elonmusk) May 7, 2021के हो एस्पर्जर्स सिन्ड्रोम ?– एस्पर्जर्स सिन्ड्रोम आजीवन रहने मानसिक स्वास्थ्य समस्या हो जसले मानिसहरुलाई भिन्न–भिन्न तरिकाले प्रभावित पार्न सक्छ ।केही मानिसहरु आफ्नो यो समस्यालाई एस्पर्जर्स सिन्ड्रोम भन्न रुचाउँछन् त कतिले आफूलाई अटिस्टिक वा अटिजम स्पेक्ट्रममा भएको पनि बताउन रुचाउँछन् ।यो समस्यासँग जुधिरहेका व्यक्तिलाई भनिएको वा नभनिएको कुरा बुझ्न समस्या आउन सक्छ, कुनै प्रकारको जानकारीलाई प्रोसेस गर्नका लागि उनको दिमाग साधारण व्यक्तिको तुलनामा धेरै समय लाग्छ ।यस्ता मानिसहरुलाई आफ्नो भावना व्यक्त गर्न समस्या हुनसक्छ । यद्यपि, यस्ता मानिसहरु अरु प्रति बढी संवेदनशील र नन अटिस्टिक व्यक्तिको तुलनामा बढी भावुक हुनसक्छन् ।एस्पर्जर्स सिन्ड्रोम भएका व्यक्तिमा कुनै एक विशेष काम प्रति साधारण व्यक्तिको तुलनामा थुप्रै गुणा बढी रुची हुने गर्छ र उनीहरु त्यसमाथि ध्यान दिन पनि सक्षम हुन्छन् र कतिले यसैलाई आफ्नो करियर बनाउने गर्छन् ।