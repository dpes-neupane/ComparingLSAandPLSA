पाकिस्तानको डासू क्षेत्रमा एक बस दुर्घटनामा ६ चिनियाँ नागरिकसमेत कम्तीमा १० जनाको मृत्यु भएको छ । खैबर पख्तूनख्वाह प्रान्तका अधिकारीले यसबारे जानकारी दिएका हुन् ।कोहिस्तानका डेप्युटी कमिश्नर आरिफ खान यूसुफजईले बीबीसीसँगको कुराकानीमा सुरुवाती जानकारीमा यो कुनै बिस्फोट वा चरमपन्थी गतिविधिको नभई एक दुर्घटना भएको बताए ।उनले दुर्घटनास्थल एक खतरनाक बाटो भएको बताउँदै यसमा यसअघि पनि दुर्घटना भइरहने बताए ।यद्यपि, समाचार एजेन्सी रोयटर्सले एक वरिष्ठ सरकारी अधिकारीलाई उद्धृत गर्दै चिनियाँ इन्जिनियरलाई लैजाँदै गरेको बसमा एउटा ठूलो बिस्फोट भएको बताएको छ ।एक वरिष्ठ सरकारी अधिकारीले नाम नबताउने शर्तमा एजेन्सीलाई भने, ‘बिस्फोटपछि बस एउटा गहिरो खाल्डोमा खसेको जसका कारण बस पूर्ण रुपमा ध्वस्त भयो । यो घटनामा एक चिनियाँ इन्जिनियर र एक सैनिक हराइरहेका छन् । उद्धारकार्य जारी छ र स्थानीय प्रशासनले घाइतेलाई चाँडोभन्दा चाँडो चिकित्सकीय सुविधा मिलोस् भनेर कोसिस गरिरहेका छन् । ’अधिकारीका अनुसार बिस्फोट सडक किनारमा राखिएको कुनै उपकरणका कारण भएको हो वा बसभित्र नै बिस्फोट भएको भन्नेबारे स्पष्ट जानकारी प्राप्त हुन सकेको छैन ।हजारा क्षेत्रको एक अन्य अधिकारीले यो बस ३० चिनियाँ इन्जिनियरलाई डासू ड्याम (डासू बाँध) सम्म लैजाने क्रममा दुर्घटना भएको थियो ।यो बाँध (हाइड्रो–इलेक्ट्रिक) परियोजना चीन–पाकिस्तान इकोनोमिक करिडोर (सीपीइसी) को हिस्सा हो ।यो बाँध परियोजनामा पाकिस्तान र चीनका मानिसहरु मिलेर काम गरिरहेका छन् ।