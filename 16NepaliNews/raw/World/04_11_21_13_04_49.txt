साउदी पत्रकार जमाल खग्गोसीको हत्यासँग जोडिएको अमेरिकी इन्टेलिजेन्स रिपोर्ट जारी हुनु मध्य पूर्वका सबैभन्दा शक्तिशाली व्यक्तिमा सुचीकृत साउदी अरबका युवराज मोहम्मद बिन सलमानको शक्ति, प्रतिष्ठा र अन्तरराष्ट्रिय हैसियतका लागि एउटा झट्का जस्तै हो । रिपोर्टमा खग्गोसीको हत्याका लागि मोहम्मद बिन सलमान आफैंले मञ्जुरी दिएको बताइएको छ ।यो घटनाको असर अबका थुप्रै दशकसम्म पश्चिमी देश र साउदी अरबको आपसी सम्बन्धमा देख्न सकिन्छ । यो हत्यामा मोहम्मद बिन सलमान उर्फ एमबीएसको संलग्नता माथि जोड दिँदा पश्चिमी देशका नेताका लागि सार्वजनिक रुपमा उनीसँग नीजि सम्बन्ध राख्न मुश्किल हुनेछ । तर यति हुँदा हुँदै पनि मोहम्मद बिन सलमान लामो समयसम्म साउदी सत्तामा आसिन हुने सम्भावना प्रबल छ । उनी अहिले ३५ वर्षका छन् र साउदी अबरका युवामा उनको लोकप्रियता निकै धेरै छ । यसको एउटा कारण देशभक्ति हो र अर्को कारण नागरिकमाथि व्यापक रुपमा स्वतन्त्रता लागू गरिनु पनि हो । अमेरिकी राष्ट्रपनि जो बाइडेनले उनले एमबीएसको साटो साउदी राजा सलमानसँग सम्बन्ध स्थापित गर्न चाहेको संकेत दिइसकेका छन् । तर राजा सलमान र एमबीएसबीच निकै नजिकको सम्बन्ध छ र दुईलाई भिन्न देख्नु मोटामोटी रुपमा बेइमानीको कुरा हुनेछ । ८५ वर्षका राजा सलमानको स्वास्थ्य ठिक छैन । उनले पहिले पनि आफ्ना धेरेजसो शक्ति एमबीएसलाई दिइसकेका छन् । खग्गोसी हत्याको सनसनीपूर्ण टेपःपश्चिमी देशको गुप्तचर एजेन्सीलाई युवराज खग्गोसी हत्याकाण्डसँग सम्बन्धित छन् भन्ने कुरा निकै अघिदेखि थाहा थियो । यो कुरा सार्वजनिक मात्रै गरिएको थिएन ।अमेरिकी गुप्तचर एजेन्सी सीआईएका निर्देशक गिना हेस्पेलले टर्कीको राजधानी अंकारा पुगेर यो टेप सुनिन् । हेस्पेल जब अंकारा पुगिन् तब टर्कीका गुप्तचर अधिकारीले खग्गोसीको अन्तिम पललाई निके सनसनीपूर्ण अडियो टेप सुनाइयो । यो टेपमा खगगोसीलाई टर्कीस्थिती साउदी दूतावासभित्र साउदी अरबद्वारा पठाइएका एजेन्टले समात्दा र घाँटी थिच्दाका बेलाको संघर्ष सुन्न सकिन्छ । साउदी दूतावासभित्र टर्कीले गोप्य रेकर्डिङ गर्नु कूटनीतिक रुपमा गलत व्यवहारको उदाहरण हो । यद्यपि, खग्गोसीको घृणित हत्यालाई मध्यनजर गर्दै यसलाई उपेक्षित गरियो । यो रेकर्डिङलाई पश्चिमी देशका गुप्तचर एजेन्सीमाझ पनि साझा गरिएको थियो । ट्रम्प राष्ट्रपति रहँदा यो गोप्य रिपोर्ट बाहिर आउन दिइएन । यसो गरेर अमेरिकाको निकट सहयोगी साउदी अरबलाई बदनामीबाट बचाउन खोजिएको थियो । यद्यपि, अब त्यो सुरक्षा कवच हटिसकेको छ । अमेरिकालाई मन पर्दैन एमबीएसःसाउदी अरबका राजा बन्नका लागि एमबीएस अमेरिकाको पहिलो रोजाइ थिएनन् । अमेरिकाले प्रिन्स मोहम्मद बिन नायेफलाई अर्को राजा बनाइयोस् भन्ने चाहेको थियो । नायफ नै सत्ता पाउने लाइनमा सबैभन्दा अघि थिए । यद्यपि, एमबीएसले उनलाई सन् २०१७ मा हटाइदिएका थिए । नायेफलाई एमबीएन पनि भनिन्छ । उनी हाल हिरासतमा छन् । उनीमाथि भ्रष्टाचार र युवराजविरुद्ध षड्यन्त्र रचेको आरोप लागेको छ । यद्यपि, उनको परिवार यी आरोप अस्विकार गर्छ । वर्षौंसम्म एमबीएन साउदी शाही परिवारमा अमेरिकाका सबैभन्दा मुख्य सहयोगी रहे । आन्तरिक मन्त्रीको रुपमा उनले अल–कायदाको चरमपन्थ नष्ट गर्नमा सफलता पाए । आफ्नो गुप्तचर प्रमुख साद अल–जाबरीसँग मिलेर नायेफले सीआईएसँग नजिकको सम्बन्ध स्थापित गरेका थिए । अल–जाबरी अब क्यानडामा निर्वासित जीवन बिताइरहेका छन् र उनले अदालतमा एमबीएसले उनलाई मार्नका लागि एउटा समूह पठाएको दाबी गरेका थिए । यस्तोमा हालका युवराजको विषयमा सीआईएको असहजता स्पष्ट छ । सीआईएको अहिले पनि साउदी शाही दरबारमा एउटा राम्रो सम्बन्ध स्थापित गर्नु छ । सीआईएका लागि यो यसकारण पनि आवश्यक छ किनभने आइएस र अल–कायदाको विश्वव्यापी चरमपन्थको खतरा अहिले नै समाप्त भइसकेको छैन । यद्यपि, सीआईएले एमबीएनजस्ता कुनै धीर गम्भीर र सुरक्षित व्यक्तिसँग काम गर्न महत्व दिइरहेको छ र ऊ एमबीएसजस्ता अनपेक्षित रुपमा केही पनि गर्ने व्यक्तिसँग जान चाहँदैन । इरानका लागि मौकाःसाउदी अरब र अमेरिकाको सम्बन्धमा पैदा हुने कुनै पनि तित्तता साउदी अरबको क्षेत्रीय दुश्मन इरानका लागि एक उपहारजस्तो हो । जानकारका अनुसार वर्षौंदेखि जारी प्रतिबन्धको छायाँमा बस्दापनि इरानले मध्यपूर्वमा एक सटिक उद्देश्य हासिल गरेको छ । आफ्नो छद्म लडाकू संगठनमार्फत् लेबनान, सिरिया, इराक र यमनसम्म इरानले आफ्नो रणनीतिक पहुँच बनाएको छ । र यसरी साउदी अबर एक तरिकाले घेरिएको छ । जब राष्ट्रपति बाइडेनले यमनमा लडाईंका लागि साउदी अबरलाई अमेरिकी हतियार दिन रोक लगाउने घोषणा गर्दा इरानको समर्थन रहेको हूती विद्रोहीले यसको तत्काल फाइदा उठाए ।हूती विद्रोहीले त्यतिबेलादेखि थुप्रै मोर्चामा अघि बढिसकेका छन् किनभने उनीहरुलाई गाहा छ कि उनको दुश्मनको अगाडि हतियारको संकट छ । बीबीसी #jamal khaggosi