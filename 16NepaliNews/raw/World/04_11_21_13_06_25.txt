काठमाडौं । अमेरिकाका पूर्व राष्ट्रपति डोनाल्ड ट्रम्पले आफ्नो कार्यकालमा उत्तर कोरियाली नेता किम जोङ उनलाई आफ्नो विमानमा चढ्न प्रस्ताव गरेको खुलासा भएको छ । बेलायती सञ्चारमाध्यम ‘बीबीसी’ ले हालै यो सम्बन्धी तथ्य प्रकाशमा ल्याएको हो । बीबीसीका अनुसार दुई वर्षअघि तत्कालीन अमेरिकी राष्ट्रपति ट्रम्पले उत्तर कोरियाली नेता किमलाई आफ्नो विमान ‘एअरफोर्स वन’ मा चढ्न प्रस्ताव गरेका थिए ।दुई नेताबीच हनोइमा भएको शिखर वार्तापछि फर्कने क्रममा ट्रम्पले उत्तर कोरियाली नेता किमलाई आफ्नो विमानबाट उत्तर कोरियामा लगिदिने प्रस्ताव गरेको बीबीसीले जनाएको छ । ‘ट्रम्प टेक अन द वर्ल्ड’ नामक डकुमेन्ट्रीलाई बीबीसीले जनाएअनुसार ट्रम्पले किमसमक्ष उक्त प्रस्ताव गरेपछि अमेरिकी कुटनीतिज्ञहरुसमेत चकित भएका थिए ।ट्रम्पको प्रस्ताव किमले स्वीकार गरेको भए उनी अमेरिकी राष्ट्रपतिको विमान चढ्थे र ‘एअर फोर्स वन’ ले उत्तर कोरियाली हवाई मार्ग प्रयोग गर्नु पर्दथ्यो । किमलाई उत्तर कोरियामा पु¥याउन गएर फर्कने क्रममा उत्तर कोरियाली हवाई क्षेत्रमा रहँदासम्म हुन सक्ने सम्भावित सुरक्षा चुनौतीलाई लिएर अमेरिकी सुरक्षा निकाय र कुटनीतिज्ञहरु अचम्मित बनेका थिए ।तर किमले ट्रम्पको प्रस्ताव स्वीकार नगरेका कारण ठुलो तनाव टरेको अमेरिकी अधिकारीहरुलाई उद्धृत गर्दै बीबीसीले जनाएको छ । ट्रम्पको राष्ट्रिय सु्रक्षा परिषदका एसिया विशेषज्ञ म्याथ्यु पोटिंगरलाई उद्धृत गर्दै बीबीसीले जनाएअनुसार रेलमार्ग हुँदै हनोइ पुगेका किमलाई ट्रम्पले आफ्नो विमानबाट सँगै फर्कन प्रस्ताव गर्दै ‘म तपाईलाई दुई घण्टामै घर पु¥याइदिन्छु’ भनेका थिए ।रेलमार्ग हुँदै लामो यात्रा गर्नुपर्ने भएकाले ट्रम्पले किमलाई विमानमै जाऊँ भन्ने प्रस्ताव गरेको बताइन्छ । पोटिंगरका अनुसार त्यतिबेला ट्रम्पले किमलाई आफ्नो नयाँ मित्रका रुपमा लिएका थिए । तर किमले ट्रम्पको सो प्रस्तावलाई अस्वीकार गरेको उनले जानकारी दिए । यसअघि सिंगापुरमा भएको शिखर वार्तामा पनि ट्रम्पले किमलाई आफ्नो कारभित्रको झलक देखाएका थिए ।#kim jong un#donald trump