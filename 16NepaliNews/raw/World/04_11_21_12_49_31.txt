संसार अहिले कोरोनाभाइरससँग लडिरहेको छ । आफूले आफैंलाई महान भन्ने देशहरु पनि यो भाइरससँग हारिरहेको देखिएका छन् । तर यस्तो पहिलो पटक भएको भने होइन । करिब १०४ वर्षअघि पनि स्पेनिश फ्लू नामको महामारीले संसारभरी यति धेरै मानिसहरुको ज्यान लिएको थियो कि अहिलेसम्म यसको सही गन्ती हुन सकेको छैन । त्यतिबेला संसारको जनसंख्या करिब १८० करोड थियो । दुई वर्ष भित्र यो भाइरसले करिब ६० करोड मानिसहरुलाई गाँजेको थियो । अर्थात्, संसारका हरेक तेस्रो व्यक्ति स्पेनिश फ्लूबाट ग्रसित थिए । भिन्न भिन्न अनुमानका अनुसार १.७४ करोडदेखि ५ करोड मानिसहरुले आफ्नो ज्यान गुमाउनु पर्यो । संसारमा आजको जनसंख्यासँग तुलना गर्ने हो भने यो करिब २० करोड मानिसहरुको मृत्यु बराबर हो । भारतमा स्पेनिश फ्लूलाई बम्बे फ्लू वा बम्बे फिवर नामले चिनिन्थ्यो । यहाँ यसका कारण १ करोडदेखि २ करोड मानिसहरुको मृत्यु भएको थियो । यो कुनै एक देशमा स्पेनिश फ्लूका कारण मृत्यु हुने सबैभन्दा धेरै संख्या थियो । सबैभन्दा पहिला फ्लूको यो H1N1 स्ट्रेनबाट बच्नका लागि त्यतिबेला अपनाइएको अचम्मको तरिकालाई तस्बिरमा हेरौंःसन् १९१९ का यो तस्बिरमा एक महिलालाई अचम्मको मेसिनको नोजल मास्क लगाइरहेको देखिएकी छिन् । यो मेसिनले कसरी काम गर्दथ्यो, यसबारे कुनै स्पष्ट जानकारी छैन ।  फ्रान्समा युनिभर्सिटी अफ लियोनका प्राध्यापक बारडियरले आफ्नो यो मेसिनले मिनेट भित्रै फ्लूको उपचार गर्नसक्ने दाबी गरेका थिए । तस्बिरमा मेसिनको प्रदर्शन गरिरहेका प्राध्यापक ।लण्डनमा फ्लूबाट बच्नका लागि मुख मात्रै ढाक्ने मास्क लगाउँदै मानिसहरु । यसै तरिकाको सुधारिएको रुपको हिलेको मास्क, जसले नाक पनि ढाक्छ । मानिसहरुले आफ्ना स–साना बच्चालाई फ्लूबाट जोगाउनका लागि उनीहरुको कपडामा डिजाइनर नोटिस लगाउन सुरु गरेका थिए । यसमा बच्चालाई नछुन र चुम्बन नगर्न चेतावनी लेखिएको हुन्थ्यो । लण्डनको सडकमा मास्क लगाएर ह्यान्ड पम्पबाट एन्टी फ्लू स्प्रे गर्दै एक कर्मचारी । त्यतिबेला स्वास्थ्य अधिकारीले फ्लू हावाबाट पनि सर्छ भन्ने मान्यता राखेका थिए । तस्बिरमा न्यू जसीको क्याम्प डिकको वार गार्डनमा पहिलो विश्वयुद्धमा समावेश भएका सैनिक नुन पानीले कुल्ला गर्दै देखिएका छन् । यसो गर्दा फ्लू नष्ट हुने मान्यता राखिन्थ्यो । फ्लूबाट बच्नका लागि घाँटीमा कपूरको सानो गाँठो झुण्ड्याउँदै अमेरिकी बालबालिका । यसलाई त्यहाँ ‘ओल्ड वाइभ्स मेथड’ भनिन्थ्यो । घातक दोस्रो लहर, तीन महिनामा ८० प्रतिशत संक्रमण र मृत्युहुन त स्पेनिश फ्लूको प्रकोप करिब दुई वर्षसम्म चलिरह्यो तर सन् १९१८ को अन्तिम तीन महिना सबैभन्दा घातक थिए । पहिलो विश्वयुद्धका बेला सैनिकको आवतजावतका कारण फ्लूको भाइरसमा भएको म्यूटेशनका कारण यस्तो भयो । स्पेनिस फ्लूद्वारा संक्रमित हुनु र ज्यान गुमाउने ८० प्रतिशत मामिला यही तीन महिनाका बेला भयो ।  स्पेनिस फ्लूका कारण सबैभन्दा धेरै मृत्यु भारतीयको ज्यान गयोःसन् १९१८ मा संसारको जनसंख्या करिब १८० करोड थियो । संसारमा १.७४ करोडदेखि ५ करोड मानिसहरुको मृत्यु भएको अनुमान छ । त्यतिबेला सबैभन्दा धेरै भारतीयको ज्यान गयो । भारतमा १ करोडदेखि २ करोड मानिसहरुको मृत्यु भएको अनुमान । त्यतिबेला परीक्षण, औषधी, भेन्टिलेटर वा भ्याक्सिन केही थिएनःआरटी–पिसीआर वा र्यापिड एन्टीजन टेस्ट जस्ता कुनै परीक्षण विधि थिएन । न त त्यतिबेला रेमडसिविरजस्ता कुनै एन्टी भाइरल औषधी थिए । क्रिटिकल केयरका लागि मेकानिकल भेन्टिलेटर्स पनि थिएनन् । त्यतिबेला संसारमा कुनै एन्टीबायोटिक औषधी थिएन । पहिलो एन्टिबायोटिक पेनिसिलिनको खोज १० वर्षपछि भएको थियो ।  स्पेनिश फ्लूबाट बच्नका लागि त्यतिबेला कुनै भ्याक्सिन पनि थिएन । अमेरिकाको मिशिगन युनिभर्सिटीका अनुसन्धाता थोमस फ्रान्सिस र जोनल साल्कले सेनाको मद्दतबाट सन् १९४० मा फ्लूको पहिलो भ्याक्सिन बनाएका थिए ।  त्यतिबेला एस्पिरिन र कुनाइन थिए सबैभन्दा विशेष औषधीःएन्टीभाइरल र एन्टीबायोटिक औषधी नभएका कारण डाक्टरले त्यतिबेला एस्पिरिन, कुनाइन, अमोनिया, टरपेन्टाइन, नुन हालिएको पानी, बाम आदिमार्फत् उपचार गर्दथे । एस्पिरिनको अत्यधिक डोजका कारण संक्रमित बिरामी रगतको बान्ता गर्न थाल्थे । युद्धमा घेरिएको थियो दुनियाँ, स्पेनबाट मात्रै खबर आउँथ्यो त्यसैले नाम राखियो स्पेनिश फ्लूः२० औं शताब्दिको सबैभन्दा ठूलो महामारीको नाम स्पेनिश फ्लू थियो तर यो स्पेनबाट सुरु भने भएको थिएन । वास्तवमा त्यतिबेला पूरा युरोप पहिलो विश्वयुद्धमा उल्झिएको थियो । स्पेन एक्लो यस्तो प्रमुख युरोपेली देश थियो जो त्यतिबेला तटस्थ थियो । युद्ध गरिरहेका दुबै खेमा अलाइड र सेन्ट्रल पावरका देशमा फ्लूको खबरलाई सेन्सर गरिएको थियो ता कि सैनिकको जोश यथावत् रहोस् । यस्तै, स्पेनको मिडिया स्वतन्त्र थियो । मे सन् १९१८ मा महामारीको खबर मेड्रिडमा चर्चित बन्यो । ब्ल्याक आउटबाट गुज्रिरहेका देशमा स्पेनको पत्रिकामा छापिएको खबरमार्फत् नै महामारीबारे पत्ता लागेको थियो त्यसैले यसलाई स्पेनिश फ्लू भन्न थालियो । उता स्पेनका मानिसहरुको मान्यता थियो कि भाइरस फ्रान्सबाट फैलिरहेको छ त्यसैले उनीहरुले यसलाई फ्रेन्च फ्लू भन्थे । कहाँबाट सुरु भयो थाहा छैन, पहिलो मामिला अमेरिकामा भेटियोःस्पेनिस फ्लू कहाँबाट सुरु भयो ? हालसम्म यसको कुनै बलियो जवाफ पाउन सकिएको छैन । भिन्न भिन्न दाबीका अनुसार फ्रान्स, चीन र बेलायतबाहेक अमेरिकालाई पनि उसको जन्मस्थान मानिन्छ । स्पेनिस फ्लूको पहिलो संक्रमित अमेरिकाका केनसास प्रान्तको फोर्ट राइलीको सैन्य छाउनीमा ४ मार्च सन् १९१८ मा भेटिएको थियो  अमेरिकाको केनसास राज्यको फोर्ट रिले सैन्य छाउनीको विशेष फ्लू वार्डमा भर्ना भएका स्पेनिस फ्लूका बिरामी सैनिक । यी सबै सैनिक पहिलो विश्वयुद्धबाट भागेर फर्किएका थिए । अमेरिकाको मेरिल्याण्ड वाल्टर रीड सैन्य अस्तिालको फ्लू वार्डमा बिरामीको परीक्षण गर्दै कपडाको मास्क लगाएकी एक नर्स । अमेरिकाको एक शहरमा मास्क लगाएर आफ्नो काम गरिरहेकी एक टेलिफोन अपरेटर । त्यतिबेला धेरै सरकारी कर्मचारीलाई मास्क लगाउन बाध्यकारी बनाइएको थियो । स्पेनिस फ्लूले समाजको हरेक गतिविधिमा असर पार्यो । अमेरिकाको इलिनोइसमा मास्क लगाएर ग्राहकको दाह्री काटिरहेका एक हेयरड्रेसर । स्पेनिस फ्लूका कारण अमेरिकी शहरमा मास्क नलगाइ स्ट्रीट कारमा बस्न प्रतिबन्ध लगाइएको थियो । रेडक्रस सोसाइटीका सिएटल च्याप्टरले तीन दिनमा २.५ लाख मास्क बनाएको थियो । फ्रान्स जानका लागि सिएटल शहरबाट मार्च गर्दै गरेको अमेरिकी सेनाका ३९ औं रेजिमेन्ट । रेजिमेन्टका सबै जवानलाई रेडक्रस सोसाइटीले बनाएको मास्क उपलब्ध गराइएको थियो । स्पेनिस फ्लूले खेलको दुनियाँ पनि अछुतो रहेन । अमेरिकामा मास्क लगाएर बेसबल खेल्दै खेलाडी । बेसबलका पारखी अमेरिकीले आफ्ना खेल छोडेनन् । स्पेनिस फ्लूको विषयमा लापरवाही र सावधानीका दुई किस्साःफिलाडेल्फियाको परेडले बिगारेको थियो स्थितिःस्पेनिश फ्लूको बीचमा नै फिलाडेल्फियामा लिबर्टी लोन परेड भयो । यो परेडले पूरा शहरमा यस्तो प्रकोप फैलायो जुन सम्हाल्न मुश्किल भयो । फिलाडेल्फियाको पब्लिक हेल्थ डायरेक्ट बिल्मर क्रुनिले मानिसहरुलाई सैनिकलाई सामान्य मौसमी फ्लू भएको र यो सर्वसाधारणसम्म पुग्नु अघि नै नियन्त्रण गरिने विश्वास दिलाए । २८ सेप्टेम्बर १९१८ मा देशभक्तिले ओतप्रोत सैनिक, बोय स्काउट्स, ब्यान्ड र स्थानीय कलाकारको दुई मिल लामो परेड निस्कियो । यो परेडको ७२ घण्टापछि नै फिलाडेल्फियाका सबै ३१ अस्पताल बिरामीले भरिए र एक हप्ताभित्र २६ सयको मृत्यु भयो । ग्लोबल फ्लू एण्ड यूः अ हिस्ट्री अफ इन्फ्लूएन्जा नामको किताब लेख्ने जार्ड डेनरले भनेका थिए, ‘फिलाडेल्फिया लोन परेडले आगोमा पेट्रोल छर्कने काम गर्यो ।’सेन्ट लूइसको तयारीबाट हारेको थियो महामारीःअमेरिकी शहर सेन्ट लुइसमा पब्लिक हेल्थ सर्भिसेसले निकै उत्कृष्ट काम गर््यो । कुनै केस पाउनु अघि शहरका हेल्थ कमिश्नर डा. म्याक्स स्टार्कलोफले स्थानीय डाक्टरलाई हाई अलर्ट गरिदिएका थिए । उनले सेन्ट लुईस पोस्ट डिस्प्याचमा भीडबाट बच्ने महत्व बताउनका लागि लेख पनि लेखे ।  जसरी सेन्ट लुइस नजिक सेनाको एक ब्यारेकमा स्पेनिस फ्लू फैलियो, डा. स्टार्कलाफले ढिला नगरी स्कूल, सिनेमा घर, थिएटर, पुल हल बन्द गरिदिए । मानिसहरु भेला हुन प्रतिबन्ध लगाइदिए । व्यापारीले उनीमाथि दबाब बनाए तर उनी मानेनन् । संक्रमण जब फैलिन थाल्यो तब स्वयंसेवी नर्सले घरमा नै गएर मानिसहरुको उपचार सुरु गरे । त्यसपछि महामारी आगोसरी फैलनबाट रोकिएको थियो ।     