बेलायतको संदिग्ध इस्लामिक स्टेट (आइएस) समूहका एक सदस्यले अमेरिकी अदालतमा चार अमेरिकी बन्धकको हत्याको षड्यन्त्र रचेको आरोप स्वीकार गरेका छन् ।​ एलेक्जेन्डर कोटे  आइएसको ‘द बिटल्स’ नामक सेलका सदस्य भएको आरोप थियो । उक्त सेल इराक र सिरियामा अपहरणमा समावेश थियो ।कोटे र उनका साथी ‘बिटल’ अल शफी अलशेखले अघिल्लो वर्ष अक्टोबरमा सुनुवाईको क्रममा आफूहरु दोषी नभएको बताएका थिए । ३६ वर्षीय कोटे र ३२ वर्षका अलशेखमाथि अमेरिकी पत्रकार जेम्स फोली र स्टीवन सोटलफ र राहतकर्मी पिटर कसिग र कायला म्यूलरको हत्याको विषयमा मुद्दा चलिरहेको छ ।हुनसक्छ जन्मकैदःअघिल्लो वर्ष यी दुईलाई इराकमा अमेरिकी हिरासतबाट ल्याइएको थियो र उनीहरुलाई अधिकतम आजीवन कारावासको सजाय दिइने सम्भावना छ । यद्यपि, याचिकाका लागि प्रशासनसँग अलशेखको के सम्झौता भएको थियो भनेर स्पष्ट जानकारी छैन ।दुबै पुरुष अन्य बन्धकको हत्यामा संदिग्धको रुपमा समावेश थिए । यसमा बेलायतका ट्याक्सी ड्राइभर एलन हेनिंग पनि समावेश छन् जो एक राहत सामग्री डेलिभर गरिरहेका थिए । तीबाहेक एक स्कटिश राहतकर्मी डेविन हेन्स र दुई जापानी नागरिक छन् । यसबाहेक उनीहरुले आतंकवादको समर्थन गरेको र बन्धक बनाएका कारण पनि भिन्न भिन्न सजायको सामना गर्नुपर्नेछ ।मौलिक रुपमा पश्चिमी लण्डनको यो कथित समूह थियो । उनीहरुको बेलायती उच्चारणका कारण बन्धकले उनीहरुलाई सन् १९६० को दशकको चर्चित ब्यान्डको नामबाट बोलाउँथे । सन् २०१८ मा यी दुईको बेलायती नागरिकता खोसिएको थियो । 