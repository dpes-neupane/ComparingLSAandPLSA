ड्यूक र डचेज अफ ससेक्स दम्पतीले दोस्रो सन्तानको अपेक्षा गरिरहेको उनीहरूका प्रवक्ताले जनाएका छन्।ह्यारी र मेगनले छोरा आर्चीका भाइ वा बहिनीको स्वागत गर्ने तयारी गरिरहेका छन् । गत मे महिनामा आर्ची एक वर्ष पुगेका थिए।ह्यारी र मेगनका प्रवक्ताले उक्त दम्पती ‘अत्यन्तै खुसी’ रहेको बताएका छन् ।  बकिङ्घम दरबारका प्रवक्ताले महारानी, ड्यूक अफ एडिन्बरा तथा प्रिन्स अफ वेल्स तथा राजपरिवारका सबै जना ‘हर्षित भएको र उनीहरूलाई शुभेच्छा व्यक्त गरेको’ जनाएका छन् ।यो पनिःमेघनः डचेज अफ ससेक्सले खुलाइन् गर्भपतन हुँदाको पीडा र शोकह्यारी र मेगनले एउटा श्यामश्वेत तस्बिर सार्वजनिक गरेका छन् जसमा एउटा रूखमुनि ह्यारीले आफ्नो हात मेगनको टाउकोमा राखेको र मेगनले आफ्नो हात पेटमा राखेको देख्न सकिन्छ ।गत जुलाईमा आफ्नो गर्भ तुहिएको जानकारी मेगनले नोभेम्बरमा प्रकाशित एउटा लेखमार्फत् दिएकी थिइन्।ह्यारी र मेगन पहिलो पटक भेट भएको १६ महिनापछि विवाह बन्धनमा बाँधिएका थिए । सन् २०१८को मे महिनामा विवाह बन्धनमा बाँधिएका उनीहरूले सन् २०१९ को मे ६ तारिखमा पहिलो सन्तानलाई जन्म दिएका थिए।  #meghan markle#harry