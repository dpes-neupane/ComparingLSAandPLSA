एन्टिलिया बाहिर कारमा बिस्फोटक भेटिएपछि ७१.२ अर्ब डलरको सम्पत्तिका मालिक मुकेश अम्बानीको सुरक्षाको विषयमा पुनः चर्चा सुरु भएको छ । मुकेश अम्बानी भारतका एक्ला उद्योगपति हुन् जसले Z Plus सुरक्षा पाएका छन् । अम्बानीबाहेक गृहमन्त्री अमित शाह, रक्षामन्त्री राजनाथ सिंह, उत्तर प्रदेशका मुख्यमन्त्री योगी आदित्यनाथ र कांग्रेस नेता प्रियंका गान्धी यही सुरक्षा घेरामा हिँड्छन् ।Z Plusसेक्युरिटीको खर्च २० लाख प्रति महिना, अम्बानी आफैंले खर्च उठाउँछन्अम्बानी आफ्नो सुरक्षाको खर्च सबै आफैंले उठाउँछन् । भारतीय मिडियामा प्रकाशित रिपोर्टलाई विश्वास गर्ने हो भने अम्बानी आफ्नो सुरक्षामा हरेक महिना करिब २० लाख भारु खर्च गर्छन् । यो खर्चबाहेक अम्बानीको सुरक्षा टिमलाई ब्यारेक पनि प्रदान गरिन्छ ।Z Plus सुरक्षा भएका कारण मुकेश अम्बानीको सुरक्षामा एकैपटक ५५ सुरक्षाकर्मी तैनाथ हुन्छन् । यसमा १० एनएसजी र एसपीजी कमान्डो हुन्छन् र अन्य प्रहरी अधिकारी पनि हुन्छन् । सुरक्षाको पहिलो घेराको जिम्मेवारी एनएसजीको हुन्छ जबकी दोस्रो घेरामा एसपीजी हुन्छन् । यसबाहेक आइटीबीपी र सीआरपीएफका जवान पनि सुरक्षामा तैनाथ हुन्छन् ।यी दुई कारमा सवार हुन्छन् अम्बानीःमुकेश अम्बानीसँग दुई बुलेटप्रुफ कार छन् । यसमा एक आर्मड BMW 760Li र दोस्रो मर्सिडिज बेन्ज S660 गार्ड छन् । साधारणतया मुकेश अम्बानीलाई यही कारमा देखिन्छ ।अम्बानी सुरक्षामा सबैभन्दा अगाडि हिँड्ने दुई बाइक पनि निकै खास छन् । रोयल एनफिल्डको इलेक्ट्राको रोड रेज कस्टम बिल्ड्सले कस्टमाइज गरेर विशेष मुकेश अम्बानीको कार्केडका लागि तयार गरिएको हो । यी बाइक्समा साधारणतया मुम्बई प्रहरी सवार हुन्छन् ।निता अम्बानीले पाएकी छिन् Y श्रेणीको सुरक्षाःमुकेश अम्बानीकी श्रीमती निता अम्बानीलाई पनि Y श्रेणीको सुरक्षा प्रदान गरिएको छ । हतियारयुक्त 10 CRPF का कमान्डो निताको सुरक्षामा तैनाथ रहन्छन् । निता अम्बानी देशभरी जता पनि जान्छिन् यी सुरक्षाकर्मीले उनको सुरक्षा गर्छन् ।सर्वोच्च अदालतमा पनि गएको थियो मुकेशलाई जेड प्लस सुरक्षा दिएको मुद्दाःमुम्बईको चार्टर्ड अकाउन्टेन्ट हिमांशु अग्रवालले मुकेश अम्बानीलाई जेड प्लस सेक्युरिटी दिएको भन्दै सर्वोच्च अदालतमा याचिका दर्ता गरेको थियो । यसमा अम्बानीको सुरक्षाका कारण सरकारको ढुकुटीमा बोझ पर्नेछ । साथै मुकेश अम्बानी वा उनको परिवारमाथि कुनै पनि प्रकारको खतरा नभएको पनि उनले बताएका थिए ।#nita ambani#mukesh ambani#security