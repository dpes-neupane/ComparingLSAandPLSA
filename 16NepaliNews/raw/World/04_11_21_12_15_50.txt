 भारतका हास्यकलाकार सुनिल ग्रोवर टिभी र फिल्मी दुनियाँका चर्चित नाम हुन् । सुनिल उनको उत्कृष्ट कमेडीका लागि परिचित छन् । मिडिया रिपोर्टका अनुसार सुनिल ग्रोवर आफ्ना साथी कलाकार तथा चर्चित हास्यकलाकार कपिल शर्मासँग काम गर्नका लागि तयार छन् । यदि कुनै राम्रो विषयवस्तु प्रस्ताव भएको खण्डमा आफू कपिल शर्मासँग काम गर्न तयार भएको सुनिल ग्रोवरले बताएका छन् ।हालै आयोजित एक अवार्ड कार्यक्रममा सुनिलले सो कुरा बताएका हुन् । उक्त अवार्ड कार्यक्रममा सुनिललाई ‘भर्सटाइल परफर्मर’ को उपाधि प्रदान गरियो । कार्यक्रम प्रस्तोता करण सिंह छाबराले सुनिल ग्रोवरसँग र्यापिड फायर राउन्ड खेले । यसमा उनले सुनिल ग्रोवरलाई विभिन्न प्रकारका प्रश्न सोधे । सुनिललाई जब ‘कुन कलाकारलाई लाफ्टर मिनिस्ट्री दिनुपर्छ ?’ भनेर सोधियो तब उनले भने, ‘यो मिनिस्ट्रीका लागि कपिल शर्मा एकदम उपयुक्त छन् ।सुनिल ग्रोवरलाई यति नै बेला ‘के तपाईं कपिल शर्मासँग पुनः काम गर्नुहुन्छ ?’ भनेर सोधियो । यसमा उनले भने, ‘कार्यक्रम गर्दा बेला केही शानदार याद छन् जसले मलाई धेरै कुरा दिएको छ । जहाँसम्म कपिलसँग काम गर्ने कुरा छ, किन नगर्ने र ? यदि राम्रो कन्सेप्ट अफर हुन्छ भने म उनीसँग काम गर्नका लागि तयार छु ।’स्मरण रहोस्, सुनिल ग्रोवर हालै सनफ्लावर फिल्ममा देखिएका थिए । यो फिल्ममा उनको अभिनयको असाध्यै प्रशंसा गरिएको थियो । यसअघि उनले कपिल शर्मासँग गुत्थी र डाक्टर गुलाटीको रुपमा दर्शकलाई निकै हसाएका थिए र उनी यो भूमिकामार्फत् घर–घरमा लोकप्रिय भएका थिए ।