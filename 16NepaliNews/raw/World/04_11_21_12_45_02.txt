एस्ट्राजेनेका र फाइजरको कोरोना भ्याक्सिनको पहिलो डोज लगाएका ९० प्रतिशतभन्दा बढी र दोस्रो डोज लगाएका बेलायतीहरुमा शत प्रतिशत एन्टीबडी विकसित भएको एक अनुसन्धानले देखाएको छ ।बेलायत र वेल्सका ८,५१७ व्यक्तिमाथि गरिएको पछिल्लो अनुसन्धानमा यी दुई भ्याक्सिन अत्यधिक प्रभावकारी रहेको पुष्टि भएको छ ।अनुसन्धानमा पत्ता लागे अनुसार दुई मध्ये पहिलो डोज लगाएका ९६.४२ प्रतिशतमा २८ देखि ३४ दिनपछि एन्टिबडी विकसित भएको पत्ता लागेको छ । यस्तै, दोस्रो डोज लगाएको सातदेखि १४ दिनभित्र यो ९९.०८ प्रतिशतसम्म वृद्धि भएको पाइयो ।युनिभर्सिटी कलेज लण्डन (यूसीएल) का अनुसन्धाताले गरेको उक्त अनुसन्धानमा यी दुई भ्याक्सिन कोभिड–१९ सँग लड्नका लागि आवश्यक एन्टिबडी उत्पादन गर्नमा समान रुपमा प्रभावकारी रहेको पुष्टि गरेको छ ।‘यो बेलायतमा गरिएको सबैभन्दा सुरुवाती वास्तविक दुनियाँको खोप अध्ययन मध्येको एक हो । र यो निकै सानदार समाचार हो,’ उक्त अनुसन्धान उल्लेख गरिएको लेखका लेखक डा. म्याडी स्रोत्रीले बताए ।‘बेलायतमा फाइजर वा एस्ट्राजेनेका भ्याक्सिन लगाएका १० मध्ये ९ जना बढीमा पहिलो डोजमा नै भाइरसविरुद्ध एन्टीबडी उत्पादन भइसकेको थियो ।’‘यी भ्याक्सिनले कति राम्रोसँग काम गर्छन् भनेर पत्ता लाग्नु निकै महत्वपूर्ण छ । विशेषगरी यस्तो समयमा जब यसलाई आपतकालीन प्रयोगका लागि अनुमति दिइएको थियो । यो एक शताब्दिमा सबैभन्दा विनाशकारी महामारीको अगाडि विज्ञानको एक वास्तविक उपलब्धि हो ।’यो नतिजा ट्रायलमा संलग्न ८,५१७ वयस्कले प्रदान गरेको १३,२३२ एन्टिबडीको स्याम्पललाई  आधार मानेर निकालिएको हो । यीमध्ये कसैको पनि पहिलो भ्याक्सिन अघि एन्टीबडी थिएन । एन्टीबडी भएकाहरुलाई अनुसन्धानमा संलग्न गरिएन ।सहभागीहरुको औसत आयु ६५ थियो, जो ती ज्येष्ठ नागरिकको समूहलाई दर्शाउँछ जो यूकेमा ८ डिसेम्बरबाट सुरु भएको एनएचएसको व्यापक रुपमा प्रशंसा गरिएको कार्यक्रममाफएत् कोभिडको भ्याक्सिन प्राप्त गर्ने पहिलो समूह थिए ।अक्सफोर्ड/एस्ट्राजेनेका खोप लगाएका व्यक्तिको तुलनामा फाइजर/बायोएनटेक भ्याक्सिन लगाएकाहरुमा एन्टीबडीको दर सुरुमा अत्यधिक बढ्ने गर्छ । यद्यपि, चार हप्तापछि खोप लगाउनेहरुमा लगभग समान एन्टीबडी विकसित भएको पाइयो ।