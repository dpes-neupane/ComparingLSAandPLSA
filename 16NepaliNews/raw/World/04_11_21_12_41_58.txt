विश्व स्वास्थ्य संगठन (डब्ल्यूएचओ) ले कोभिड–१९ को भेरियन्टको नामाकरणका लागि एउटा नयाँ सिस्टमको घोषणा गरेको छ ।यस अनुसार अब डब्ल्यूएचओ भारत, बेलायत, दक्षिण अफ्रिकासमेत अनय देशमा पाइने कोरोना भेरियन्टको नाम राख्नका लागि ग्रीक भाषाको अक्षरको प्रयोग गर्नेछ ।यसै नियम अनुसार पहिलो पटक भारतमा पाइएको B.1.617.1  लाई कप्पा र B.1.617.2 लाई डेल्टा भनिनेछ ।बेलायतमा पाइएको भेरियन्टलाई अल्फा र दक्षिण अफ्रिकामा पाइएको भेरियन्टलाई बीटा नाम दिइएको छ ।डब्ल्यूएचओले यो निर्णय कुराकानीलाई सहज बनाउन र भेरियन्टको नामलाई देशसँग नजोडियोस् भनेर सुनिश्चित गर्नका लागि यस्तो गरिएको बताएको छ ।यो महिनाको सुरुवातमा भारत सरकारले B.1.617.2 लाई भारतीय भेरियन्ट भनेपछि आलोचना गरेको थियो । यद्यपि, डब्ल्यूएचओले पहिला पनि आधिकारिक रुपमा कुनै भेरियन्टको नामलाई कुनै देशसँग जोडेको थिएन ।डब्ल्यूएचओकी कोभिड–१९ की टेक्नीकल प्रमुख मारिया वेन कर्खोवले ‘कुनै पनि देशलाई भेरियन्ट खोज्न र त्यसको जानकारी दिनका लागि बदनाम गर्नु हुँदैन’ भनेकी छिन् ।उनले भेरियन्टको खोजका लागि ‘प्रभावकारी निगरानी र वैज्ञानिक आँकडा शेयर गर्नुपर्ने कुरामा जोड दिएकी छिन् । डब्ल्यूएचआले आफ्नो वेबसाइटमा सबै भेरियन्टको नामको सूची जारी गरेको छ ।Today, @WHO announces new, easy-to-say labels for #SARSCoV2 Variants of Concern (VOCs) & Interest (VOIs)  They will not replace existing scientific names, but are aimed to help in public discussion of VOI/VOC  Read more here (will be live soon): https://t.co/VNvjJn8Xcv#COVID19 pic.twitter.com/L9YOfxmKW7— Maria Van Kerkhove (@mvankerkhove) May 31, 2021भारत सरकारले गरेको थियो आलोचनाःभारतले B.1.617 भेरियन्टलाई ‘भारतीय भेरियन्ट’ भनेपछि कडा आलोचना गरेको थियो ।१२ मेमा स्वास्थ्य मन्त्रालयले कुनै आधार बिना मिडियामा यो भेरियन्टलाई भारतीय भेरियन्ट भनिएको बताएको थियो ।त्यसपछि भारत सरकारले सोसल मिडिया कम्पनीलाई  कोभिड–१९ को भारतीय भेरियन्टको कुरा गरिएको सबै पोस्टलाई आफ्नो प्लेटफर्मबाट हटाउन भनेको थियो ।भारत सरकारको सूचना मन्त्रालयले विश्व स्वास्थ्य संगठनले कोरोना भाइरसको B.1.617​ भेरियन्टलाई भारतीय भेरियन्ट नभनेका कारण यसलाई भारतीय भेरियन्ट भन्नु गलत भएको बताएको थियो ।२२ मे मा सूचना मन्त्रालयले एक सरकारी आदेश जारी गरेर सोसल मिडिया कम्पनीलाई निर्देशन दिएको थियो ।भेरियन्टको संख्या बढे फेरिनेछ सिस्टमःयो ग्रीक नामले पहिले देखि नै चल्दै आइरहेको वैज्ञानिक नामको स्थान भने लिनेछैन । यदि आधिकारिक रुपमा २४ भन्दा बढी भेरियन्ट भेटिए ग्रीक अक्षर नयाँ नामका लागि कम पर्नेछन् । कर्खोवले एक अन्तरवार्तामा यस्तो स्थितिमा नामकरणका लागि नयाँ प्रोग्रामको घोषणा गरिने बताएका थिए ।उनले अमेरिकी वेबसाइटसँग भने, ‘हामीले B.1.1.7 को सट्टामा नयाँ नाम ल्याएका होइनौं । सर्वसाधारणका बीच चर्चालाई सहज बनाउने कोसिसमा मात्रै यस्तो गरिएको हो ।’‘मानिसहरुबीच कुरा हुँदा यस्तो नामले सजिलो हुन्छ ।’बीबीसी