संसारका सबैभन्दा धनाढ्य व्यक्तिमध्ये एक एलन मस्कले तालिबानसँग सम्बन्धित एउटा ट्वीट गरेका छन् जसबारे सोसल मिडियामा राम्रै चर्चा भइरहेको छ । अमेरिकी अर्बपति कारोबारी एलन मस्कले तालिबानी लडाकूको एउटा तस्बिर ट्विट गर्दै उनीहरुले मास्क नलगाएको बारे लेखे । यो तस्बिरमा केही तालिबानी नेता र उनका सहयोगी उभिइरेको देख्न सकिन्छ । यीमध्ये एकजना पनि व्यक्तिले मास्क लगाएको देख्न सकिँदैन । यो तस्बिरमा लेखिएको छ – एउटा पनि मास्क छैन, हे भगवान !त्यसपछि  एलन मस्कले यो पनि लेखेका छन्, ‘उनीहरुलाई डेल्टा भेरियन्टबारे थाहा त छ ?’मानिसहरुले के भने ?मस्कको यो ट्विटमा मानिसहरुले विभिन्न प्रकारको प्रतिक्रिया दिएका छन् । केही मानिसहरुले मस्कको समर्थन गर्दै गम्भीर टिप्पणी गरेका छन् । यस्तै, केही मानिसहरुले मस्कलाई उनी एक वैज्ञानिक भएकोले राम्रो आचरणको परिचय दिन आग्रह गरेका छन् । एक प्रयोगकर्ता माइकल ब्रेनर लेख्छन्, ‘उनीहरुलाई विकास बारे पनि थाहा छैन ।’‘द गिटार बोय’ नामबाट लेख्ने एक प्रयोगकर्ताले ट्वीट गरे, ‘हो, किनभने अफगानिस्तानका लागि यतिबेला सबैभन्दा ूठूलो चिन्ता यही हो नि ! एलन मस्क, तिमी रकेट बनाउ भाइ ।’एक अन्य प्रयोगकर्ता साई चेतन मुप्पलाले लेखेका छन्, ‘उनीहरुलाई यो चाहिँदै चाहिँदैन किनभने उनीहरु अपरिचित व्यक्तिलाई आफू अगाडि झुल्किन पनि दिँदैनन् ।’    