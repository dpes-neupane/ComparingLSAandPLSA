भारतमा कोरोनाको दोस्रो लहर नियन्त्रण बाहिर हुँदै गइरहेको देखिएको छ । यहाँ बुधबार रेकर्ड ४ लाख १२ हजार ३७३ संक्रमित भेटिएका छन् । यो एक दिनमा भेटिएको संक्रमितको सबैभन्दा धेरै संख्या हो । नयाँ संक्रमितका साथै मृत्युदरमा पनि वृद्धि हुन थालेपछि मानिसहरु चिन्तामा पर्न थालेका छन् ।बुधबार १४,२७४ संक्रमितको कोरोनाका कारण मृत्यु भएको छ । यीमध्ये ३,९७९ मृत्यु भारतमा मात्रै भएको छ । अर्थात् संसारभरी महामारीका कारण भएको हरेक चौथो मृत्यु भारतमा भइरहेको छ । यस्तै, पछिल्लो २४ घण्टामा यहाँ ३ लाख ३० हजार ५२५ मानिसहरु कोरोनामुक्त भएका छन् ।भारतमा कोरोना महामारीको आँकडाः- पछिल्लो २४ घण्टामा भेटिएका नयाँ संक्रमितः ४ लाख १२ हजार- पछिल्लो २४ घण्टामा भएको कूल मृत्युः ३,९७९- पछिल्लो २४ घण्टामा निको भएकाः ३.३० लाख- हालसम्म संक्रमित भएकाः २.१० करोड- हालसम्म निको भएकाः १.७२ करोड- हालसम्म कूल मृत्युः २.३० लाख- हाल उपचार गराइरहेका बिरामीको कूल संख्याः ३५.६२ लाख#india news#COVID-19#corona virus