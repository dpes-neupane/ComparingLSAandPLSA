काठमाडौँ — सूचीकृत कम्पनीहरुले आफ्ना सेयरधनीलाई प्रदान गरेको नगद लाभांश उनीहरुको बैंक खातामा जम्मा गरिदिँदा पूर्ण विवरण उपलब्ध गराउन नेपाल धितोपत्र बोर्ड (सेबोन) ले निर्देशन दिएको छ । कम्पनीहरुले सेयरधनीको खातामा पैसा मात्र जम्मा गरिदिने तर अरु विवरण नदिने गरेको गुनासोका आधारमा सेबोनले उक्त निर्देशन दिएको हो ।नयाँ व्यवस्था अनुसार अब सूचीकृत कम्पनीहरुले सेयरधनीलाई प्रदान गरेको नगद लाभांश बैंक खातामा जम्मा गरिदिँदा सेयर रजिष्ट्रारको नाम सहित कुन कम्पनीको, कुन आर्थिक वर्षको, कुन दरको लाभांश हो ? सबै विवरण खुलाउनु पर्ने छ ।कम्पनीहरुले लाभांश पठाउँदा ती विवरण नखुल्ने भएकाले हिसाब किताब गर्न अप्ठेरो भएको गुनासोका आधारमा उक्त निर्देशन जारी गरेको सेबोनले प्रस्ट्याएको छ । यसअघि कम्पनीहरुले सेयरधनीको खातामा पैसा जम्मा गरेको म्यासेज मात्र लगानीकर्तालाई पठाउँदै आएका थिए ।