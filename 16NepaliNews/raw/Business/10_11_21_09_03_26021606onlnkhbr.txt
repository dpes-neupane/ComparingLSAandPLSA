
१७ असोज, काठमाडौं । खाद्य किराना तथा होलसेल व्यवसायीहरुको संस्था नेपाल खाद्य किराना तथा थोक व्यवसायी संघमा नयाँ नेतृत्व चयन भएको छ । संघको शनिबार भएको साधारणसभाले अध्यक्षमा देवेन्द्रभक्त श्रेष्ठलाई निर्वाचित गरेको हो ।
यस्तै संघको उपाध्यक्षमा टंकप्रसाद शेरचन चयन भएका छन् भने महासचिवमा ओमप्रकाश वंशल निर्वाचित भएका छन् । संघको महासचिवमा दीपककुमार फैंजु निर्वाचित भएका छन् । कोषाध्यक्षमा नरेशकुमार गोयल र सहकोषाध्यक्षमा मनोजकुमार गुप्ता निर्वाचित भएको संघले जनाएको छ ।
