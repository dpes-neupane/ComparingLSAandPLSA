काठमाडौँ — नेपालमा सुनको मूल्य प्रतितोला ४ सयले उकालो लागेको छ ।  स्थानीय बजारमा आज छापावाल सुनको मूल्य प्रतितोला  ९२ हजार ४०० तोकिएको छ । पहेँलो धातु बुधबार प्रतितोला  ९२ हजार कारोबार भएको थियो । नेपाल सुनचाँदी व्यवसायी महासङ्घले सार्वजनिक गरेको तथ्याङ्कानुसार तेजाबी सुनको आजको मूल्य प्रतितोला ९१ हजार ९०० रहने छ जसको मूल्य बुधबार ९१ हजार ५०० तोकिएको थियो । त्यस्तै चाँदी प्रतितोला एक हजार २५०मा कारोबार हुने महासङ्घले जनाएको छ । चाँदी बुधबार पनि प्रतितोला एक हजार २५०मा नै कारोबार भएको थियो । महासङ्घले अन्तरराष्ट्रिय बजारको कारोबार मूल्यका आधारमा यहाँ सुन तथा चाँदीको मूल्य तोक्दै आएको छ । 