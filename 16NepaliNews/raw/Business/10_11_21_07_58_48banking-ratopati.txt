बैंक तथा वित्तीय संस्थाका सेवाबारे सबै जानकारी सजिलै उपलब्ध गराउने उद्देश्यसाथ ‘सरल बैकिङ्ग सेवा’ सञ्चालनमा ल्याइएको छ । यस्ता संस्थाहरूले प्रदान गर्ने कर्जा तथा ब्याजदरसहित अनलाइन बैंकिङसम्बन्धी सबै जानकारी एउटै छातामुनि प्रदान गर्ने उद्देश्यसाथ सरल बैंकिङ्ग सेवा सञ्चालनमा ल्याइएको कम्पनीका प्रबन्ध निर्देशक सुनिस कुमार लाखेले जानकारी दिएका छन् । उनका अनुसार सरल बैंकिङ्ग सेवामा क्लिक गरेबापत ग्राहकले कुनै शुल्क तिर्नुपर्ने छैन ।घटस्थापना (आज) देखि कम्पनीले सेवा थालेको छ । सरल बैंकिङ्ग सेवामा बैंक तथा वित्तीय संस्थाहरूले उपलब्ध गराउने निक्षेप कर्जा, ब्याजदरको तुलना गर्न सकिनेछ । विभिन्न बैंक तथा वित्तीय संस्थाहरूले प्रदान गर्ने ब्याजदरबीच तुलना गर्न पनि सकिनेछ । कर्जा लिएपछि बुझाउनुपर्ने मासिक किस्ता (इएमआई) तथा योग्यता मापन (इलिजिबिलिटी क्याल्कुलेट) पनि गर्न सकिनेछ ।  यस्ता छन् अन्य सुविधा : –    यसमा बैंक तथा वित्तीय संस्थाहरूले प्रदान गर्ने क्रेडिट कार्डबारे सम्पूर्ण जानकारी  –    कर्जा तथा ब्याजदरसम्बन्धी जानकारी चाहिएका सीधै साइटमा गएर त्यहाँ भएको च्याट बक्समा म्यासेज गरेर पनि सहायता सकिने वा अथवा दिइएको फोन नम्बरमा फोन गरेर पनि जानकारी लिन सकिने –    सरल बैंकिङ्ग सेवामा लग इन गरेर पनि आफूले चाहेको बैंक तथा वित्तीय संस्थामा सजिलै खाता खोल्न सक्ने । आवश्यक प्रकृया अघि बढाउन सक्ने । 