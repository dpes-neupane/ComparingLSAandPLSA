
काठमाडौं । निक्षेप तथा कर्जाको व्याजदर, कर्जा आवेदन प्रक्रिया लगायतका सम्पूर्ण बैंकिङ जानकारी दिने उद्देश्यले सरल बैकिङ सेवा सञ्चालनमा आएको छ ।
बैंक तथा वित्तीय संस्थाहरुले विभिन्न निक्षेपमा दिने व्याजदर, कर्जाको व्याजदर लगायतको तुलनात्मक विवरण र अनलाइन बैंकिङसम्बन्धि सम्पूर्ण जानकारी एउटै छातामुनी प्रदान गर्ने उद्देश्यले सरल बैंकिङ्ग सेवा  सञ्चालनमा आएको हो ।
घटस्थानादेखि सञ्चालनमा आएको यो सेवा कम्पनीको वेबसाइटमा गएर लिने सकिने छ । बिभिन्न बैंक तथा वित्तिय संस्थाहरुले प्रदान गर्ने घर, गाडी, शैक्षिक कर्जा इत्यादीको व्याजदर र सेवा शुल्कको बारेमा ग्राहक आफैले विवरण हेर्न र पढ्न सक्नेछन् ।  ग्राहकले यस वेबसाइटमार्फत् कर्जाको लागि आवश्यक योग्यता पुगे नपुगेको र कर्जाको मासिक किस्ता रकम (इएमआई) गणना आफैले गर्न सक्नेछन् । बैंकहरुको क्रेडिट कार्ड सम्बन्धी जानकारी समेत लिन सक्नेछन् ।
‘बैंक तथा वित्तिय संस्थाहरुले प्रदान गर्ने निक्षेप तथा कर्जा सम्बन्धि सानो भन्दा सानो जानकारी प्राप्त गर्न बैंक धाइरहनु पर्ने बाध्यताको अन्त्य गर्न पनि यस प्रकारको सेवाको सुरुवात गरेका हौ,’ सरल बैंकिङ्ग सेवाका प्रवन्ध निर्देशक सुनिसकुमार लाखेले भने, ‘भावी दिनमा हामीले नै ग्राहकको पक्षमा कर्जा प्रक्रिया अगाडि बढाइदिने लगायतका सुविधासमेत थप्दै जानेछौं ।’
सरल बैकिङ सेवामा आवद्ध हुन चाहने सेवाग्राहीले निकट भविष्यमै सरल बैंकिङ सेवा डटकममा लग इन गरेर आफूले चाहेको बैंक तथा वित्तिय संस्थाहरुमार्फत सजिलै निक्षेप खाता खोल्न तथा कर्जा आवेदन दिन सक्नेछन् ।
