
२२ कात्तिक, काठमाडौं । नेपाल लाइफ इन्स्यारेन्सका प्रमुख कार्यकारी अधिकृत सन्तोष प्रसाईंले पदबाट राजीनामा दिएका छन् । सीईओ प्रसाईंले घरायसी र व्यक्तिगत कारण देखाउँदै पदबाट राजीनामा दिएका हुन् । प्रसाईंले दिएको राजीनामा आइतबार नै स्वीकृत समेत भएको छ ।
प्रसाईंको राजीनामा आइतबार कम्पनीको ३२८ औं सञ्चालक समितिको बैठकले स्वीकृत गरेको कम्पनी सचिव विनोद कुमार भुजेलले जानकारी दिएका छन् । कम्पनीका सचिव भुजेलका अनुसार सोमबारदेखि लागू हुने गरी कार्यबाहक प्रमुख कार्यकारी अधिकृतको जिम्मेवारी सुशीलकुमार चौधरीलाई दिने निर्णय सञ्चालक समितिले गरेको छ । चौधरी कम्पनीका डेपुटी सीईओ हुन् ।
