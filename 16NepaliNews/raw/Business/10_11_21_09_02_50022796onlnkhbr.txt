
काठमाडौं । सानिमा बैंक लिमिटेडले काठमाडौंको गोकर्णेश्वरमा आफ्नो शाखा विस्तार गरेको छ ।
मंगलबार आयोजित एक कार्यक्रमकाबीच गोकर्णेश्वर नगरपालिकाका मेयर सन्तोष चालिसेले बैंकको शाखा कार्यालयको उद्घाटन गरेका छन् । कार्यक्रममा मेयर चालिसेले गोकर्णेश्वरमा सानिमा बैंकको कार्यालय सञ्चालनमा आएकोमा बैंकलाई बधाई ज्ञापन गर्दै सबल अनि विश्वसनीय बैंकको रुपमा निरन्तर विस्तार हुन र थप सफलताका लागि शुभकामना व्यक्त गरेका थिए ।
कार्यक्रममा बैंकका नायब प्रमुख कार्यकारी अधिकृत निश्चल राज पाण्डेले बैंकका ग्राहक तथा सरोकारवालाहरुलाई निरन्तर सहयोग तथा संरक्षणका लागि सहयोग गर्न अनुरोध गरे ।
