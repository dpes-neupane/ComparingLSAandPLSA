 सरकारले छड बनाउने स्पञ्ज आइरन आयातमा भन्सार छुट दिएपछि नेपालका व्यवसायिक छाता संगठन दोधारमा परेका छन् । चालू आर्थिक वर्ष २०७७/७८ को बजेटमार्फत सरकारले स्पञ्ज आइरन आयात गर्नेलाई सुविधा दिने घोषणा गरेको छअर्थमन्त्री जनार्दन शर्माले भदौ २५ गते प्रतिनिधि सभामा प्रतिस्थापन विधेयक पेश गर्दै फलामे छड बनाउने कच्चापदार्थ स्पञ्ज आइरन र बिलेटमा राजस्व दर हेरफेर गरेका छन् । उनले स्वदेशी उद्योगलाई प्रोत्साहन गर्ने र रोजगारी बढाउने तथा आयात घटाइ व्यापार घाटा घटाउन यस्तो व्यवस्था गरिएको बताएका छन् ।नयाँ व्यवस्थामा सरकारले भन्सार वर्गीकरणको ७२०७ देखि ७२११ मा पर्ने बिलेटमा भन्सार दर यथावत गरी अन्तःशूल्क प्रति मेट्रिकटन १६५० बाट २५०० रुपैयाँ बढाएको छ । यस्तै, भाग ७२०३ अन्तर्गत स्पञ्ज तथा भाग ७२०४ अन्तरगत फलामको पत्रु भन्सारदर पूरै छुट दिँदै अन्तःशुल्क समेत नलाग्ने व्यवस्था गरेको छ ।बजेटमार्फत भएको यो व्यवस्थालाई स्वागत या  विरोध गर्ने भन्नेमा व्यवसायीहरूको छाता संगठन दोधारमा परेको हो । महासंघ र परिसंघ दुवैले सरकारले लिएको नीतिलाई स्वागत र विरोध दुवै गरेका छन् । छाता संस्थाका प्रमुखहरूको भनाइ छ, ‘सरकारले लिएको भन्सार छुटको नीतिले स्वदेशी उद्योग प्रोत्साहनमा पर्छन् । तर, तयारी बिलेट ल्याइ छड उत्पादन गरिरहेका दुई दर्जनभन्दा बढी उद्योग समस्यामा पनि पर्छन् ।’व्यवसायी छाता संस्थाहरूले ‘यता पनि ठीक, उता पनि ठीक’ देखिइ सरकारलाई रिझाउँदै उद्योगी/व्यवसायीको समेत मन नदुखाउने नीति लिएका हुन् । तर, सरकारी निर्णयका कारण नेपालका स्टील उद्योगी दुई भागमा बाँडिएका छन् । विदेशबाट स्पञ्ज आइरन ल्याएर फलामे छड उत्पादन गर्दै आएका उद्योगीले सरकारको नीतिको खुलेर स्वागत गरेका छन् । एमएस बिलेट ल्याएर फलामे छडलगायत वस्तुको उत्पादन गर्दै आएका उद्योगीहरूले विरोध गरिरहेका छन् ।सरकारी नीतिको स्वागत र विरोध गर्न दुवै भागमा बाँडिएका स्टील उद्योगीहरू महासंघ र परिसंघमा आबद्ध छन् । त्यसैले, दुई भागमा बाँडिएका उद्योगीसँगै सरकारलाई नचिढ्याउने गरी यी दुई छाता संगठनले सरकारको नीतिको खुलेर स्वागत वा विरोध गर्न नसकेका हुन् ।नेपालमा हाल ३० वटा स्टील उद्योग छन् । जसमध्ये २४ वटा उद्योगले बिलेटलाई कच्चा पदार्थको रूपमा प्रयोग गर्छन भने ६ वटा उद्योगले स्पञ्ज आइरनलाई कच्चा पदार्थको रुपमा प्रयोग गर्छन् । स्पञ्ज आइरन ल्याएर फलामे छड उत्पादन गर्नेगरी थप केही उद्योग निर्माणाधीन छन् ।यसो भन्छ उद्योग वाणिज्य महासंघमहासंघले लामो समयदेखि औद्योगिक कच्चा पदार्थको भन्सार दर एकदेखि दुई तह कम हुनुपर्ने माग राख्दै आएको थियो । सोही मागअनुसार सरकारले स्पञ्ज आइरनको भन्सार दर कम गरेको हो । यसले औद्योगिकीकरणमा सहयोग पुग्नेछ । तर, यो व्यवस्थासँग एमएस बिलेट आयातमा अन्तःशुल्क थपिएको छ । सोहीकारण एमएस बिलेट ल्याएर फलामे छड उत्पादन गर्ने उद्योगीहरू समस्यामा पर्छन् ।एम.एस बिलेटमा अन्तःशूल्क थप गर्दै स्पञ्ज आइरनको अन्तःशूल्क घटाउँदा बिलेटबाट फलामे छड उत्पादन गर्दै आएका उद्योगहरूको उत्पादन लागत बढ्ने र प्रतिस्पर्धा गर्न कठिन हुने महासंघको भनाइ छ । त्यसैले फलामे छड उत्पादन प्रक्रियामा अन्तःशूल्क सम्बन्धी पुरानै व्यवस्था कायम राख्न महासंघले सरकारसँग माग गरेको छ ।पछिल्लो मागले महासंघलाई नै अप्ठ्यारोमा पारेको छ । लामो समयदेखि भन्सार दरमा भिन्नता चाहिन्छ भनेर माग गर्दै आएको महासंघ नै अहिले रनभुल्लमा परेको देखिन्छ । सरकारले बजेटमा आफ्नै माग समेट्दा समेत महासंघले स्वागत गर्न सकेको छैन । नत, त्यसको खुलेर विरोध नै गर्न सकेको छ ।उद्योग परिसंघ पनि अलमलमापरिसंघले कूल गार्हस्थ उत्पादनमा उत्पादनमूलक उद्योगको योगदान बढाउन राजस्व नीतिमा हेरफेर गर्नुपर्ने माग राख्दै आएको छ । सोही माग सम्बोधन हुनेगरी प्रतिस्थापन विधेयकमार्फत सरकारले बिलेट र स्पञ्ज आइरन आयात करदरमा हेरफेर गरिदियो । पछिल्लो हेरफेरले नेपालमा औद्योगिकिकरणका लागि सहयोग गर्ने परिसंघको भनाइ छ ।सरकारले लिएको उक्त भन्सार छुट र वृद्धिको नीतिले दीर्घकालीन रूपमा औद्योगीकरणलाई सहयोग गरेपनि तत्काल दुई दर्जन उद्योगबन्द हुने अवस्थामा पुगेको परिसंघको भनाइ छ । नयाँ व्यवस्थाले मुलुकमा संचालनमा रहेका करिब दुईदर्जन स्टिल उद्योगहरूलाई प्रत्यक्ष मर्का परेको पनि परिसंघका अधिकारीहरू बताउँछन् ।भन्सार दर एवम् अन्तःशुल्का गरिएको परिवर्तनले स्पञ्ज तथा बिलेटलाई कच्चापदार्थको रूपमा प्रयोग गरी छड उत्पादन गर्ने उद्योगबीच उत्पादन लागत र मूल्यमा ठूलो अन्तर हुने देखिएको छ । यस्तो स्थिति निम्तिँदा उद्योग बन्द हुने, रोजगारी गुम्ने र बैंक ऋणको साँवा एवम् ब्याज भुक्तानीमा समस्या सिर्जना हुन सक्ने परिसंघले बताएको छ ।परिसंघले पनि महासंघले जस्तै सरकारले दिएको भन्सार छुटको नीति सही वा गलत छुट्याउन नसकेको हो । भन्सार छुट दिँदा औद्योगिकीकरण बढ्ने भएपनि सञ्चालनमा रहेका उद्योग समस्यामा पर्न गइ बन्द समेत हुने भन्दै सरकारको नीति ‘सही पनि र गलत पनि’ भएको धारणा राख्दै आएको छ ।बजेट अघि र पछिको भन्सार दरहाल बिलेटबाट फलामे छड उत्पादन गर्ने उद्योगहरूको संख्या २४ वटा रहेको र त्यसबाट १२ हजार रोजगारी सृजना भएको उद्योगीहरू बताउँछन् । यस्तै, करिब १ खर्ब रुपैयाँ लगानी रहेको यस्ता उद्योगबाट सरकारले ७० अर्ब रुपैयाँ राजश्व संकलन गर्दै आएको छ ।के हो स्पञ्ज आइरन ?सरकारले भन्सार छुट दिएको स्पञ्ज आइरन पत्रु पगालेर फलामे छड उत्पादन गर्दा मिसाइने कच्चापदार्थ हो । यो खानीबाट उत्खनन् गरेपनि पहिलो चरणमा प्रशोधन गरिएको कच्चा फलाम हो ।के हो एमएस बिलेट ?एमएस बिलेट तयार फलामे कच्चा पदार्थ हो । यो बिलेट फलामे छड लगायतका अन्य फलामे वस्तु उत्पादन निम्ति प्रयोग हुन्छ ।#स्पञ्ज आइरन