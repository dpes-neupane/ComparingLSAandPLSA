काठमाडौँ — मंगलबार सेयर बजारको परिसूचक नेप्से ७८.८२ अंकले बढेको छ । सो अंकको वृद्धिसँगै परिसूचक २७५१ अंकमा कायम भएको छ । यस दिन कारोबार रकम पनि बढेको छ । कुल ६ अर्ब ३१ करोड रुपैयाँको सेयर किनबेच भएको छ ।यसअघि हिजो ४ अर्ब ३० करोड रुपैयाँको सेयर किनबेच भएको थियो । १७९ कम्पनीको मूल्य बढ्यो भने ६ कम्पनीको मूल्य घट्यो । २ कम्पनीको मूल्य स्थिर रह्यो । सबै उपसमूह बढेका छन् । बैंकिङ ४५, विकास बैंक १८५, फाइनान्स १३६, होटल तथा पर्यटन २३२, जलविद्युत १२३ तथा लगानी उपसमूह ३ अंकले बढेका छन् । त्यस्तै जीवन बीमा ४९९, उत्पादन १७४, लघुवित्त ६८, निर्जीवन बीमा ३१७, अन्य ४४ र ब्यापार समूह ८३ अंकले बढे । ७ कम्पनीको मूल्य १० प्रतिशतले बढ्यो । बेस्ट फाइनान्स, ङादी ग्रुप, खानीखोला हाइड्रो, राधी विद्युत, घलेम्दी हाइड्रो, माउन्टेन हाइड्रो र चन्द्रागिरि हिल्सको मूल्य १० प्रतिशतले बढेको हो । 