
१३ असोज, काठमाडौं । नेपालको कृषि क्षेत्रको विकास गर्ने उदेश्यका साथ १०० किसान कार्यक्रम अघि बढाउन सम्झौता गरिएको छ ।
काठमाडौंको टेकुमा आयोजित एक कार्यक्रमका बीच उद्योग वाणिज्य महासंघ अन्तर्गतको कृषि उद्यम केन्द्र र आराभा नेपाल मोर्डन एग्रिकल्चर कम्पनीबीच सम्झौता भएको हो ।
१०० किसान अवधारणा कार्यक्रम अन्तर्गतको सम्झौतापत्रमा केन्द्रका सभापति अरुणराज सुमार्गी र कम्पनीका अध्यक्ष कृष्णप्रसाद बजगाईंले हस्ताक्षर गरेका थिए ।
सम्झौता अनुसार देशभरका किसानको अवस्था र उनीहरुको व्यवसायिक क्षमताको विकासका लागि गर्नुपर्ने कार्यलाई समेटेर आधारपत्र तयार पार्ने र प्रत्येक जिल्लाबाट प्रतिनिधित्व हुनेगरी १०० जना किसान छनोट गरिने छ ।
