 दुई सय जना पर्यटन मजदुरलाई आपत्कालीन रोजगारीको अवसर दिइएको छ । जीविकोपार्जन पुनरुत्थानका लागि दिगो पर्यटन परियोजना कार्यक्रमअन्तर्गत उक्त सङ्ख्याका श्रमिकलाई रोजगारी दिइएको हो । ट्रेकिङ एजेन्सी एसोसिएसन आफ नेपाल (टान) पश्चिमाञ्चल, नेपाल पर्यटन बोर्ड र संयुक्त राष्ट्र संघ विकास कार्यक्रम (यूएनडीपी)सँगको सहकार्यमा दुई जना श्रमिकलाई रोजगारी पाएका हुन् ।कोभिड–१९ महामारीका कारण पर्यटन क्षेत्र पूर्णरुपमा ठप्प बन्दा आर्थिक सङ्कटमा परेका श्रमिकलाई सहयोग गर्ने गरी यो कार्यक्रमको सुरुवात भएको हो । श्रमिकलाई पदमार्ग निर्माण र सरसफाइको काम लगाइने छ । श्रमिकले दाङसिङ, टाडापानी, बिरेठाँटी र ड्यामसाइड स्तुपा, भूम्दी, पञ्चासे भञ्ज्याङ लगायतका पर्यटकीय स्थल सरसफाइ गर्नेछन् । मजदुरले प्रतिदिन एक हजार रुपैयाँ ज्याला पाउनेछन् । यो कार्यक्रमका लागि २० लाख रुपैयाँ बजेट छुट्याइएको छ ।