काठमाडौँ — सेयर कारोबार मापक नेप्से परिसूचक आइतबार करिब साढे ७१ अंकले बढेर २ हजार ९ सय ४७.४२ अंकमा पुगेको छ । गत बिहीबारको तुलनामा यो २.४८ प्रतिशतको वृद्धि हो । बिहीबार नेप्से ०.६२ प्रतिशतले घटेर २ हजार ८ सय ७५.९८ विन्दुमा बन्द भएको थियो ।आइतबार करिब ९६ हजार ६ सय कारोबारबाट २ सय ३१ कम्पनीका १ करोड ७१ लाख ३ सय ३३ कित्ता सेयर किनबेच भए । ती किनबेचमा ९ अर्ब ४४ करोड रुपैयाँ बराबरको सेयर कारोबार भएको छ । अघिल्लो कारोबार दिनको तुलनामा यो बढेको हो । गत बिहीबार सेयर बजारमा ७ अर्ब ५ करोड रुपैयाँ बराबरको सेयर कारोबार भएको थियो ।यस दिन सेन्सेटिभ परिसूचक २.४३ प्रतिशत र फ्लोट परिसूचक २.४४ प्रतिशतले बढेको छ । यो सँगै सेयर बजारको आकार कुल बजार पुँजीकरण पनि ४१ खर्ब २४ अर्ब रुपैयाँ कायम भएको छ । गत बिहीबार कुल बजार पुँजीकरण ४० खर्ब २४ अर्ब रुपैयाँ थियो ।आइतबार जलविद्युत् उपसमूहका लगानीकर्ताले सबैभन्दा धेरै कमाएका छन् । कारोबारमा आएकामध्ये सामूहिक लगानी कोष उपसमूहको परिसूचक ०.२९ प्रतिशतले घट्यो, बाँकी सबै उपसमूहको बढेको छ । जलविद्युत् उपसमूहको परिसूचक सबैभन्दा बढी ६.३७ प्रतिशतले बढेको हो ।सो दिन विकास बैंक उपसमूहको परिसूचक ५.१, वित्त कम्पनीको ४.०८, उत्पादन तथा प्रशोधनको ४.५१, निर्जीवन बीमाको ३.२७, लगानीको २.३१, होटल्स तथा पर्यटनको २.२३, लघुवित्तको २.०८, जीवन बीमाको १.८४, बैंकिङ र व्यापारको १.२५ र अन्यको ०.९७ प्रतिशतले बढे ।