काठमाडौँ — अघिल्ला चार दिन कारोबार लगातार घटेको नेप्से मंगलबार करिब १४ अंकले बढेको छ । यो सुधारसँगै समग्र नेप्से २ हजार ७ सय १२.०७ विन्दुमा उक्लेको छ । अघिल्लो दिनको तुलनामा नेप्से ०.५१ प्रतिशतले बढी हो ।मंगलबार करिब ९५ हजार ६ सय ४६ कारोबारबाट २ सय २३ कम्पनीका १ करोड ५३ लाख ६ हजार ६१ कित्ता सेयर किनेबच भए । ती किनबेचबाट ७ अर्ब ३६ करोड रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम कम हो । सोमबार ८ अर्ब ४९ करोड रुपैयाँ बराबरको सेयर कारोबार भएको थियो ।सो दिन विकास बैंक उपसमूहको ०.५६ प्रतिशत र हाइड्रोपावर उपसमूहको ०.७६ प्रतिशत, निर्जीवन बिमा उपसमूहको ०.६ प्रतिशत, अन्यको ०.७९ प्रतिशत, लघुवित्तको ०.२८ प्रतिशत, जीवन बिमाको १.३३ प्रतिशत र लगानी उपसमूहको परिसूचक १.३७ प्रतिशत बढे ।त्यसैगरी, व्यापार उपसमूहको परिसूचक १.६१ प्रतिशत, वित्त कम्पनीको ०.७५ प्रतिशत, उत्पादन तथा प्रशोधनको ०.२९ प्रतिशत र सामूहिक लगानी कोषको ०.०१ प्रतिशत घटेको नेप्सेको तथ्यांक छ