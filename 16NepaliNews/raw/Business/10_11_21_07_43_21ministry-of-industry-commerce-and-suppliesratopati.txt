जेठ ६ गते सर्वोच्च अदालतले तत्कालीन प्रधानमन्त्री केपी शर्मा ओली सरकारका सात मन्त्रीको नियुक्ति संविधानअनुसार नभएको व्याख्या ग¥यो । सर्वोच्चले नेकपा (माओवादी केन्द्र) को उम्मेदवार भई चुनाव जितेर नेकपा (एमाले) मा प्रवेश गरेका सात मन्त्रीको नियुक्ति संविधानअनुसार नभएको व्याख्या गरेको थियो ।सर्वोच्चको व्याख्यासँगै उद्योग, वाणिज्य तथा आपूर्ति मन्त्री लेखराज भट्टको समेत पद गयो । त्यसयता यो मन्त्रालयले निश्चित विभागीय मन्त्री पाउन सकेको छैन । सर्वोच्चको निर्णयपछि उद्योग, वाणिज्य तथा आपूर्ति मन्त्री नियुक्त नभएका भने हैनन् ।पाँच महिना अवधिमा दुई जनाले मन्त्रालयको जिम्मेवारी पाइसकेका छन् । जेठ अन्तिम साता मन्त्रिपरिषद् विस्तार गर्दै तत्कालीन जनता समाजवादी पार्टी (जसपा) का कार्यकारिणी सदस्य राजकिशोर यादवले मन्त्रालयको जिम्मेवारी पाएका थिए ।तर, माओवादीबाट एमाले प्रवेश गरेका मन्त्रीको नियुक्ति संविधानअनुसार नभएको भनेर व्याख्या गरेको सर्वोच्चले जेठ २१ र २७ मा भएको मन्त्रिपरिषद् विस्तारलाई पनि ठिक मानेन । असार ८ गते विस्तार भएको मन्त्रिपरिषद् अन्तरिम आदेशमार्फत खारेज गरिदियो ।मन्त्री नहुँदा मन्त्रालयले बनाउनुपर्ने महत्त्वपूर्ण ऐन र कानुनका फाइल अलपत्र परेका छन् । उद्योग मन्त्रालयले मन्त्रिपरिषद्मा पेस गर्नुपर्ने फाइल पनि अलपत्र परेका छन् । अहिले उद्योगसम्बन्धित कानुनका तीनवटा फाइल दराजमै थन्किएका छन् ।उद्योग, वाणिज्य तथा आपूर्ति मन्त्रालयको विभागीय मन्त्री हटेपछि तत्कालीन अर्थमन्त्री विष्णु पौडेलले मन्त्रालयको जिम्मेवारी सम्हाले । मन्त्रिपरिषद्मा अर्थमन्त्री र उपप्रधानमन्त्री सहितको जिम्मेवारी पाएका पौडेलले यो मन्त्रालय लामो समयसम्म नेतृत्व दिन सकेनन् ।000सर्वोच्च अदालतले शेरबहादुर देउवालाई प्रधानमन्त्री नियुक्त गर्न आदेश दिएसँगै असार २९ गते नयाँ सरकार गठन भयो । देउवाले आफ्नो नेतृत्वमा सरकार बनेको ८८ दिनपछि मन्त्रिपरिषद् विस्तार गर्दै उद्योग, वाणिज्य तथा आपूर्ति मन्त्रालयको जिम्मेवारी गजेन्द्र हमाललाई दिएका थिए ।प्रधानन्यायाधीशको कोटामा मन्त्री बनेको भनी चर्को विरोध भएपछि जिम्मेवारी सम्हालेको तेस्रो दिनमै हमालले राजीनामा दिए । मन्त्री हमालले राजीनामा दिएपछि यति बेला उद्योग, वाणिज्य तथा आपूर्ति मन्त्रालयको जिम्मेवारी प्रधानमन्त्री शेरबहादुर देउवा आफैँले सम्हाल्दै आएका छन् ।देउवा आफैले जिम्मेवारी लिए पनि मन्त्रालयको दैनिक काम कारबाही अघि बढ्न सकेको छैन । मन्त्रालय अन्तर्गतका दर्जनौँ काम रोकिएका छन् ।विभागीय मन्त्री नभएपछि देशको आर्थिक विकास निम्ति सबैभन्दा महत्त्वपूर्ण भूमिकामा रहेको मन्त्रालयको तीन वटा कानुन तर्जुमा प्रक्रिया अघि बढ्न सकेको छैन । यसैपनि तीन वटा मन्त्रालय गाभेर एउटै बनाइएको चाप बढ्ने नै भयो । मन्त्रालयले कोभिड–१९ महामारीबाट प्रभावित देशको अर्थतन्त्र उकास्न उद्योग कलकारखानाको समस्यालाई समाधान गर्नुपर्ने हो । यस्तै, दिनदिनै बढिरहेको वैदेशिक व्यापार घाटा कम गर्न र निर्यात बढाउने पहल गर्न कोरोनाका कारण रोकिएका गतिविधि सञ्चालनमा ल्याउनुपर्ने हुन्छ । तर, सरकारको प्राथमिकतामा नपर्दा कोभिड महामारीको समयमा स्वास्थ्य तथा जनसङ्ख्या मन्त्रालयपछि सबैभन्दा महत्त्वपूर्ण भूमिकामा रहेको मन्त्रालय नै ६ महिनादेखि नेतृत्वविहीन छ ।ऐन निर्माणका तीन फाइल अलपत्रमन्त्री नहुँदा मन्त्रालयले बनाउनुपर्ने महत्त्वपूर्ण ऐन र कानुनका फाइल अलपत्र परेका छन् । उद्योग मन्त्रालयले मन्त्रिपरिषद्मा पेस गर्नुपर्ने फाइल पनि अलपत्र परेका छन् । अहिले उद्योगसम्बन्धित कानुनका तीनवटा फाइल दराजमै थन्किएका छन् ।‘औद्योगिक व्यवसाय ऐन, २०७६’ को नियमावली यसअघि ओली सरकारले मन्त्रिपरिषद्मा पेश गरेको थियो । सरकार ढलेपछि फाइल फिर्ता आयो । त्यसपछि पेस हुन सकेको छैन,’ मन्त्रालय स्रोतले भन्यो, ‘ऐन कार्यान्वयनका लागि नियमावली आवश्यक पर्छ । तर, सरकारको प्राथमिकतामा नपर्दा नियमावली अलपत्र छ ।’यस्तै, ‘बौद्धिक सम्पत्ति ऐन, २०२२’लाई प्रतिस्थापन गरेर नयाँ ऐन बनाउने अनुमति अर्थमन्त्रालयमार्फत आइसकेको छ । ‘बौद्धिक सम्पत्ति ऐन सम्बन्धी फाइललाई हामीले उद्योगमा पठाइसकेका छौँ । उद्योगले कानुन मन्त्रालयमा पठाउनुपर्ने हो । जान सकेको छैन,’ अर्थ मन्त्रालय स्रोतले भन्यो । कानुन मन्त्रालयबाट फर्किएपछि फाइल मन्त्रिपरिषद्मा पेश हुनेछ ।जग्गाको हदबन्दी छुटका कामसमेत उद्योग मन्त्रालयकै भागमा पर्छ । मन्त्री नहुँदा यो काम समेत प्रभावित बनेको छ । यस्तै, ६ महिनादेखि नै औद्योगिक तथा लगानी लगानी प्रवर्द्धन बोर्डको बैठक बस्न सकेको छैन ।वाणिज्य विभाग महानिर्देशकविहीन भएको छ । लघु घरेलु तथा साना उद्योग प्रवर्द्धन केन्द्र प्रमुखविहीन बनेको छ । यसका ठुला÷ठुला आयोजना छन् । यद्यपि, उद्योग सचिव अर्जुनप्रसाद पोखरेल भने मन्त्री नहुँदा मन्त्रालयका कुनै पनि काम प्रभावित नभएको बताउँछन् । वाणिज्यतर्फ कोभिड–१९ महामारीले प्रभावित बनेको वैदेशिक व्यापारलाई चालू बनाउन मन्त्रीस्तरीय पहल हुनुपर्छ । तर, मन्त्री नहुँदा वाणिज्यको काम समेत प्रभावित बनिरहेको छ ।रातोपाटीसँग कुरा गर्दै पोखरेलले मन्त्रीस्तरीय निर्णय हुनुपर्ने बाहेक अरू काम प्रभावित नभएको बताए । उनले प्रधानमन्त्री शेरबहादुर देउवा आफैँले मन्त्रालयको काम गरिरहेकाले धेरै काम नरोकिएको बताए । भने, ‘नेपालमै लिक्विड अक्सिजन र खोप उत्पादन गर्दा छुट दिने निर्णय प्रधानमन्त्रीमार्फत नै मन्त्रिपरिषद्मा पेश भएको हो । धानको समर्थन मूल्य पनि तोकिएको छ ।’वाणिज्य विभागको हालत पनि उस्तैमन्त्रालय मातहतको निकाय वाणिज्य, आपूर्ति तथा उपभोक्ता संरक्षण विभाग प्रमुखविहीन छ । महानिर्देशक प्रकाश पौडेल राजस्व अनुसन्धान विभागमा सरुवा भएपछि खाली भएको प्रमुख पद अहिलेसम्म खाली छ । विभागीय मन्त्री आएपछि उनले आफू अनुकूलकै मान्छेलाई विभागमा ल्याउने चलन छ ।त्यसैले एक महिनादेखि रिक्त भएको विभागका महानिर्देशक पद नेपालीहरूकै महान् चाड दसैँपछाडीदेखि खाली छ । चाडपर्वको समयमा महानिर्देशक नहुँदा विभागले गर्ने सबैजसो काम अलपत्र परेको छ । बजारमा तिहारलक्षित सामग्रीको भाउ अचाक्ली बढेको छ । झिलिमिली बत्ती, फूलमाला, लत्ताकपडा, खाद्यान्न, भाइमसलालगायत वस्तुको मूल्य अनियन्त्रित बढ्दा नियामक निकाय भने प्रमुखविहीन भएको हो । यही फाइदा उठाउँदै व्यापारीहरूले चाडपर्वमा उपभोक्ता ठगिरहेका छन् ।यस्तै, लघु, घरेलु तथा साना उद्योग प्रवर्द्धन केन्द्र समेत प्रमुखविहीन छ । केन्द्रमा सह–सचिवस्तरका कर्मचारीलाई खटाउनुपर्ने हुन्छ । विगत एक महिनादेखि केन्द्रको प्रमुख पद खाली छ ।वाणिज्यतर्फ कोभिड–१९ महामारीले प्रभावित बनेको वैदेशिक व्यापारलाई चालू बनाउन मन्त्रीस्तरीय पहल हुनुपर्छ । तर, मन्त्री नहुँदा वाणिज्यको काम समेत प्रभावित बनिरहेको छ ।# उद्योग, वाणिज्य तथा आपूर्ति