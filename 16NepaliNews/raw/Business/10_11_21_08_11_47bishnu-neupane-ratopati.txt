प्रतिस्थापन विधेयकमार्फत् सरकारले नेपालमा आउने स्टील र बिलेटमा अन्तः शुल्क बढाइदिएपछि डन्डी उद्योगीहरू बिरोधमा उत्रिएका छन् भने नेपालमै बिलेट उत्पादन गर्दै आएका उद्योगीहरूले सरकारको निर्णयलाई स्वागत गरेका छन् । सरकारप्रति असन्तुष्ट पक्षका उद्योगीहरूले ६ वटा उद्योगको फाइदाका लागि प्रतिस्थापन विधेयकमार्फत् सरकारले नेपालमा आयात हुने बिलेटमा लाग्ने अन्तःशुल्कप्रतिटन १६ सय ५० रुपैयाँबाट बढाएर २५ सय रुपैयाँ बनाइदिएको थियो । त्यसपछि उक्त सरकारको निर्णय फिर्ता हुनुपर्ने माग राख्दै डन्डी उद्योगीहरूले प्रतिस्थापन विधेयकको बिरोध गर्दै आएका छन् । उनीहरूले नेपालमै बिलेट उत्पादन गर्ने उद्योगहरूले ल्याउने स्पञ्ज आइरनमा लाग्दै आएको अन्तःशुल्क समेत हटाइदिएको भन्दै बिरोध जनाउँदै आएका छन् । यस विषयमा सौरभ समूहका अध्यक्ष विष्णु न्यौपाने​को धारणा:सौरभ समूहका अध्यक्ष विष्णु न्यौपानेले रोलिङ मिल एशोसिएशनले विनाकारण यूनाइटेड नेशनको झैँ भिटो हाल्ने काम गरेको बताए । उनले बिलेट उत्पादन गर्ने प्रक्रिया र बिलेटपछिको डन्डी उत्पादन गर्ने प्रक्रिया फरक–फरक भएकोले यसमा सरकारले प्रतिस्थापन विधेयकमार्फत् ल्याएको निर्णयले कसैलाई नोक्शान नगर्ने बताए ।उनले मूल्यवृद्धिको अनुसार उद्योगलाई सुरक्षा दिनुपर्ने संसारकै मान्यता रहेको भन्दै रोलिङ मिल एशोसिएशनका पदाधिकारीहरूले लटरपटरको कुरा गरेर टारिरहेको बताए । न्यौपानेले बुझेका मान्छेहरूले पनि बुझपचाएको भन्दै अध्यक्ष न्यौपानेले सरकारको निर्णय स्वागतयोग्य रहेको यसमा कुनै चलखेल नभएको बताए । उनले आफूले गरेको उत्पादन उपभोक्तालाई सस्तो पर्ने भएमात्र प्रोटेक्शन दिन योग्य हुने बताए ।अध्यक्ष न्यौपानेले भने, ‘तीन वर्षदेखि हामीले बिलेट उत्पादन गर्दै आइरहेका छौं । केही उद्योगीहरू बढीरहेका छन् । बिलेट उत्पादन गर्ने प्रक्रिया र बिलेटपछिको डन्डी बनाउने प्रक्रिया छुट्टा छुट्टै प्रक्रिया हो ।’ ‘मैले पनि डन्डी बनाउन चाहेँ भने पहिला बिलेटबाटै बनाउनुपर्ने हो । स्टील बिलेट बनाएपछि डन्डी बनाउनुपर्ने हो । स्टील बिलेट बनाएर डण्डी बनाउँदा मूल्यवृद्धिको आधारमा संसार भर प्रोटेक्शन दिने गरिन्छ,’ उनले भने ।उनले नेपालमा डन्डीको लागि १२ लाखको माग रहेको बताउँदै १४ लाख टनको बिलेट उत्पादन क्षमता भएको तर पूरा रुपमा उत्पादन गर्न नसकेको बताए । उनले बिलेट र स्पोन्जको दर एउटै बनाए विदेशबाट स्पोन्ज मगाएर प्रोटेक्शन गर्न नसकिने बताए । उनले बिलेटको उत्पादन ३० प्रतिशतको क्षमतामा चलेको भन्दै स्पन्ज सस्तो भए मात्रै उत्पादन गर्न सकिने बताए । उनले आफ्नो माग आफूले भ्याल्यूएशन गर्न सकेको आधा प्रोटेक्शनको माग गरेको बताए । उनले पछिल्लो समय आन्दोलनमै उत्रिन बाध्य भएको कारण भट्टीहरू बढ्दै गएको र स्क्र्याप पहिला ४० प्रतिशत पाइने तर अहिले १५ प्रतिशत मात्रै पाइएको छ ।यो पनिस्पञ्ज आइरनमा भन्सार छुट विवाद : व्यवसायीका छाता संगठन नै दोधारमा​रोलिङ्ग मिल एशोसिएशनका मानिसहरूले नेपालमा बनाएको बिलेट पत्रु मिसाएर बनाउने तर विदेशबाट आफूहरूले किनेर ल्याएको बिलेट उत्कृष्ट र राम्रो भएको बताउनु हास्यास्पद भएको बताए । उनले ‘५००–डी’बाटै आफूले पनि बिलेट बनाइरहेको भन्दै बिलेट बनाउन पत्रु मिसाउनै पर्ने र दाबी गरे ।उनले भने, ‘उहाँहरूले कस्तो छट्टु कुरा गर्नुभएको छ भने अहिले नेपालमा १२ लाख टनको डिमाण्ड र १४ लाख टनको बिलेट उत्पादन गर्ने क्षमता छ । र हामी त तीन वर्षदेखि लड्दै थियौँ, बिलेट पनि एउटै दर स्पोन्ज पनि एउटै दर भएपछि त्यो स्पोन्ज मगाएर यहाँ बनाएर प्रोटेक्शन छैन ।’ ‘अहिले बिलेटको उत्पादन ३० प्रतिशत क्षमतामा चलिरहेको छ । मैले जति मूल्यवृद्धि गर्छु त्यसको आधामात्र प्रोटेक्शन मागेको हो,’ उनले भने ।उनले रोलिङ मिल एशोसिएशनले भनेका कुराहरू तर्कसंगत नभएको बताए । राजस्व घाटा लाग्ने, विद्युत खपत कम हुने भन्ने कुराहरू सबै मनगणन्ते भएको बरु सरकारले ल्याएको यो निर्णयले झनै राजस्व र विद्युत बढी खपत हुने न्यौपानेले बताए । उनले सरकारले कुन तहमा कति मूल्यवृद्धि भएको त्यसको आधा प्रोटेशन दिने व्यवस्था गर्नुपर्ने बताए । उनले अन्तःशुल्क अन्तिम वस्तुमा लाग्ने भएको बताउँदै बिलेट, छड, स्पोन्ज सबै एक्लै बनाउँछु भनेर नसकिने बताए ।‘यहाँ अरू उद्योगहरू पनि छन्, जसले बिलेटपछि टिएमटिपनि सँगै बनाइरहेका छन् । सिमेन्ट पनि मै बनाउँछु । इट्टा पनि मै बनाउँछु । रड पनि मै र बिलेट पनि मै बनाउँछु भनेर पार लाग्दैन,’ उनले भने । सरकारले गरेको स्पञ्ज आइरनलाई भन्सार छुटको योजना कार्यान्वय गर्न नसकेको अवस्थामा धौवादी फलाम खानीबाट निस्किएको फलाम कौडीको भाउमा बेच्नुपर्छ ।