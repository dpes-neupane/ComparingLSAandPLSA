तीन महिना अगाडीदेखि सञ्चालनमा आएको ई–कमर्श कम्पनी आलिया बजारले नेपाली पहिरनको प्रवर्द्धन गर्न थालेको छ । कम्पनीले ढाका, पस्मिना लगायतका नेपाली पहिचान बोकेका पहिरनलाई स्वदेशीसहित विदेशी बजारमा प्रवर्द्धन गर्न थालेको हो ।कम्पनीकी सञ्चालक समीक्षा कार्कीले नेपालको मौलिक पहिरनलाई पहिचानका रूपमा अन्तर्राष्ट्रिय बजारसम्म पुर्‍याउने लक्ष्य लिइएको बताइन् । उनले यही तिहारदेखि यो योजनालाई अगाडी बढाएको जानकारी दिइन् ।आगामी दिनमा अन्तर्राष्ट्रिय अर्डर र डेलिभरीलाई प्राथमिकतामा राख्ने योजना बनाएको कम्पनीले नेपालको मौलिक वस्तुको बिक्रीलाई जोड दिएको छ । कार्कीले भनिन्, ‘आलिया बजारमा आएको अन्तर्राष्ट्रिय अर्डर अनुसार नेपाली मौलिक पहिरन र मौलिक वस्तुको व्यापार गर्ने लक्ष्य लिएका छौँ ।’हाल विदेशी ग्राहक र कम्पनीले नेपाली वस्तु किन्न परेमा नेपाल आउनुपर्छ । आलिया बजारले विदेशी ग्राहकको अर्डर अनलाइनमार्फत लिने र अर्डर गर्ने लक्ष्य लिएको कम्पनीले बताएको छ । कम्पनीले तिहारमा ढाका र पस्मिनाबाट बनेका पहिरनको व्यापार गर्ने गरी योजना समेत बनाएको छ । #aliyaha bazzar