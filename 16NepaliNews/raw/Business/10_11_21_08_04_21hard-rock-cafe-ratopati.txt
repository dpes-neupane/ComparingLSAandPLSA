काठमाडौं । अमेरिकाको प्रसिद्ध मेनुको साथमा काठमाडौंको दरबार मार्गमा ‘हार्ड रक क्याफे’ संचालनमा आउने भएको छ । आउँदो महिनादेखि दरबारमार्गमा अवस्थित शेर्पा मलमा खुल्ने ‘हार्ड रक क्याफे’ले अमेरिकी कक्टेल सर्भ गर्नेछ ।सांगीतिक क्षेत्रका केही प्रख्यात कलाकारहरुको निजी वस्त्र तथा सांगीतिक उपकरणहरुको संग्रह ‘मेमोराविलिया’ साथै क्याफेले अमेरिकाको प्रसिद्ध मेनु, कक्टेल्स्का साथमा आफ्नो नयाँ प्रस्तुती पनि पेश गर्ने भएको छ ।उक्त मलको पहिलो र दोस्रो तल्लामा संचालनमा आउने रेष्टुरेन्टबाट दरबार मार्गको सुन्दर दृश्य अवलोकन गर्दै स्वादिष्ट परिकारहरूको आनन्द लिन सकिने संचालकको भनाइ छ ।क्याफेको मेनुको सबैभन्दा मुख्य आकर्षण बर्गर हो, जसको लागि हार्ड रक प्रसिद्ध मानिन्छ । यी बर्गरहरुमा चेद्दार चीजसँग मिसाइएको बफसहित, क्रिस्पी अनियन रिङ, लेटस पत्ता र भाइन–रिपेण्ड टमाटर भएको प्रख्यात बर्गर समेत रहेको छ, जसलाई हार्ड रकको मौलिक पहिचान बनेको स्टेक ससका साथ उपलब्ध गराइने संचालकले बताएका छन् ।  