आजदेखि दुई दिने अन्तर्राष्ट्रिय वास्तुकला सम्मेलन सुरु भएको छ । सोसाइटी अफ नेप्लिज आर्किटेक्ट (सोना)को आयोजनामा दुई दिने अन्तर्राष्ट्रिय सम्मेलन कुपण्डोलको हिमालय होटलमा सुरु भएको हो ।उपराष्ट्रपति नन्दबहादुर पुनको उद्घाटनसँगै सुरु भएको सम्मेलनमा देश तथा विदेशका करिब ५०० जना आर्किटेक्ट सहभागी हुँदैछन् । सहभागी मध्ये २०० नेपाली र ३०० जना विदेशी हुने आर्किटेक्ट रहने सोनाका अध्यक्ष राजेश थापाले जानकारी दिए ।कार्यक्रममा सम्बोधन गर्दै उपराष्ट्रपति पुनले वास्तुकला नेपालको पहिचान भएको र विदेशबाट नेपालको वास्तुकला हेर्नकै लागी पर्यटक आउने गरेको बताए । उनले विशेष गरेर काठमाडौँ उपत्यकामा नेपालको वास्तुकला देख्न पाइने बताए ।उनले भने, ‘नेपालको पहिचानकारुपमा अगाडी बढेको वास्तुकलाको संरक्षण र विकास गर्दै लग्नुपर्छ । यसका लागि सरकारले ध्यान दिनुपर्छ ।’यस्तै, सोनाका अध्यक्ष थापाले नेपालको वास्तुकलालाई अन्तर्राष्ट्रिय क्षेत्रमा प्रबद्र्धन गर्नकै लागी सम्मेलनको आयोजना गरेको बताए । उनले कार्यक्रमले सोनालाई समेत अन्तर्राष्ट्रिय प्रतिनिधि संस्थाको रुपमा विकास गर्न सहयोग पुग्ने भनाई राखे ।#सोसाइटी अफ नेप्लिज आर्किटेक्टस्