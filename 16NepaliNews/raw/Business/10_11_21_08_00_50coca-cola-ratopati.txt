काठमाडौं । कोका–कोला नेपालले पहिलो पटक आफ्नो सस्टेनेबिलिटी हाइलाइट्स रिपोर्ट जारी गरेको छ । यस रिपोर्टले सन् २०२० को दौरान समावेशी, दिगो र उज्ज्वल भविष्यको लागि कम्पनीको प्रयासहरूलाई स्पष्ट रुपमा ल्याएको छ । रिपोर्टले पानी व्यवस्थापन, प्लास्टिक रिसाइक्लिङ, कार्बन कटौती, कोभिड १९को बेलाको प्रतिक्रिया सहित संस्थाका कर्मचारीहरुलाई फाइदा पुर्याएको जनाएको छ । जसमा युवा, महिला, आपूर्तिकर्ता र कर्मचारीहरु सामेल रहेका छन् । कोका–कोलाले संयुक्त राष्ट्रसँगको १७ वटा दिगो विकास लक्ष्यहरुलाई आफ्नो मुख्य रणनीतिमा एकीकृत गराएको छ । नेपालमा कोका–कोला कम्पनीका कन्ट्री डाइरेक्टर आदर्श अवस्थीले कोका–कोलाको प्रणालीले व्यापार बृद्धि गर्नको लागि दिगो पनलाई एक सर्तको रुपमा लिएको बताए ।पानी भनेको कोका–कोलाको व्यापार र यसको समुदायहरुको स्वास्थ्यको दीर्घकालीन सफलताको लागी केन्द्रित रहेको कम्पनीले जनाएको छ ।नेपालमा कोका–कोलाले २०० प्रतिशत भन्दा बढी पानी पुनर्भरणको क्षमता हासिल गरेको छ जसमा रेन वाटर हार्वेस्टिङ, ग्राउन्ड वाटर रिचार्ज र वाटर एड र स्मार्ट पानीसँगको वाटरशेड पुनःस्थापना साझेदारी जस्ता परियोजनाहरु रहेका छन् । यसको अर्थ कोका–कोलाले पेय पदार्थको उत्पादनमा प्रयोग हुने पानीको प्रत्येक थोपाको लागि नेपाल भरिका समुदायहरूलाई दोब्बर पानी फिर्ता दिने जनाएको हो ।बोटलर्स नेपालका प्रबन्ध निर्देशक प्रदिप पाण्डेले कोका–कोलाको दिगो व्यापार प्राथमिकताहरुलाई कायम राख्दै नेपालको प्राकृतिक रिसोर्सेजहरुमा रहेको प्रभावलाई कम गर्नको लागि काम गरेको बताए । कोका–कोलाले विश्वव्यापी रूपमा ‘वर्ल्ड वीथ आउट वेस्ट’ अभियानको  घोषणा गरेको थियो जसको उद्देश्य सन् २०३० सम्ममा बेचिएका सबै बराबरको बोतल र डिब्बाहरूलाई संकलन र रिसाइक्लिङ गर्ने रहेको जनाएको छ । 