
काठमाडौं । सानिमा बैंक लिमिटेडले ललितपुरको ढोलाहिटीमा आफ्नो शाखा विस्तार गरेको छ ।
ब्रान्ड प्रवर्द्धक वरिष्ठ कलाकारद्वय मदन कृष्ण श्रेष्ठ र हरिवंश आचार्यले एक कार्यक्रमका बीच शाखा कार्यालयको संयुक्त रुपमा उद्घाटन गरेका थिए ।
उद्घाटन कार्यक्रममा सानिमा बैंकका नायब प्रमुख कार्यकारी अधिकृत निश्चल राज पाण्डेले ग्राहक तथा सरोकारवालाहरुलाई निरन्तर सहयोग तथा संरक्षणका लागि आग्रह गरेका थिए ।
देशका सातै प्रदेशका विभिन्न स्थानमा १०५ वटा शाखा कार्यालयबाट ग्राहकहरुलाई बैंकिङ सेवा दिँदै आएको बैंकले जनाएको छ ।
