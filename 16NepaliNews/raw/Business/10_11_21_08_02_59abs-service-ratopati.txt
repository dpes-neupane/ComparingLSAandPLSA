काठमाडौं । दुई पाङ्ग्रे सवारी साधनको बिक्री वितरण गर्दै आइरहेको ल्याटिन एबीएस सर्भिस सेन्टरले चाडपर्वलाई लक्षित गर्दै आफ्ना सेवा शुरु गरेको छ । कम्पनीले काठमाडौंको कपन स्थित तेन्जिङ चोकमा मोटरसाइकल तथा स्कुटर सवारी चालकहरुका लागि ३० प्रतिशत छुट सहितको सेवा शुरु गरेको छ । कम्पनीले मेगा बैंकका खातावाला कर्मचारीका लागि मोटरसाइकल तथा स्कुटरको स्पेयर पार्ट्समा १५ प्रतिशत छुट र अन्य सेवामा १५ प्रतिशत छुट गरी समग्रमा ३० प्रतिशत छुटि सहितको सेवा उपलब्ध गराउने भएको छ । कम्पनीले मेगा बैकसँग एक वर्षको छुट सेवा सम्झौता गरी मोटरसाइकल तथा स्कुटर प्रयोगकर्ताहरूलाई चाडपर्व सहजताका लागि विभिन्न योजनाहरु ल्याएको हो ।कम्पनीले मेगा बैंकमा खाता भएका दुई पाङ्ग्रे सवारी साधान चालकका लागि पनि सस्तो सेवा उपलब्ध गराउने सेवा सुविधा समेत प्रदान गर्नेछ । 