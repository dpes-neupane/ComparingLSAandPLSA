काठमाडौं । कामना सेवा विकास बैंकले अनलाइन मार्फत डिम्याट सुविधा सञ्चालनमा ल्याएको छ । अब बैंकमा बचत खाता भएका ग्राहकहरुले घरमै बसीबसी सहज रुपमा बैंकको अनलाइनमार्फत नै डिम्याट खाता तथा मेरो सेयर खोल्नु सक्नेछन् ।अनलाइनमार्फत खाताको लागि आवेदन दिएको केहि समयमै डिम्याट खाता खोलिने व्यवस्था बैंकले गरेको छ । साथै बैंकमा खाता नभएका ग्राहकहरुले अनलाइनबाटै उच्चतम ब्याजदर सहितको बैंकको नयाँ‘ शुभ लाभ लगानी बचत खाता’ खोली यो सुविधा उपभोग गर्न सक्नेछन् ।ग्राहकहरुले  प्रथम वर्ष नि:शुल्क मोबाइल तथा इन्टरनेट बैंकिङ्ग तथा लकर सुविधा प्राप्त गर्न सक्नेछन् ।   