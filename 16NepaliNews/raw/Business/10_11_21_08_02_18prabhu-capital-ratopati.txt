काठमाडौं । प्रभु क्यापिटलले दसैँ, तिहार तथा छठको अवसर पारेर डबल धमाका योजना सञ्चालन गरेको छ । यस योजना अन्तर्गत प्रभु क्यापिटलमा दैनिक १ रुपैयाँमा डिम्याट खाता खोली निःशुल्क सेयर बजार सम्बन्धी तालिम लिन सकिने छ ।प्रभु क्यापिटलले दैनिक डिम्याट खाता खोल्ने मध्ये भाग्यमानी १० जना ग्राहकहरुलाई यो योजना अन्तर्गत छनौट गरिने र १९९ मा २५ प्रतिशत टीडीएस कट्टी गरी बाँकी ग्राहकको वालेटमा फिर्ता गरिने जनाएको छ ।साथै यसरी दैनिक छनौट भएका १० जना र भाग्यमानी ग्राहकहरुलाई प्रत्येक साता शनिबारको दिन पारेर साताभरीबाट छनौट भएको ७० जना ग्राहकहरुलाई सेयर बजार सम्बन्धी आधारभूत तालिम प्रदान गर्नेछ ।जसमा नेपालको सेयर बजार सम्बन्धी महत्वपूर्ण जानकारी सहित बेसिक फन्डामेन्ट तथा टेक्निकल विश्लेषण, सेकेन्डरी बजारमा कारोबार गर्दा ध्यान दिनुपर्ने विषय सम्बन्धी विषयवस्तुहरु रहनेछन् । यस्तो तालिम २ घण्टा देखि ३ घण्टाको हुने कम्पनीले जनाएको छ । 