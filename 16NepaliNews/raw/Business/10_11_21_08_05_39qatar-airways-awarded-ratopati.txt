दोहा । अन्तर्राष्ट्रिय हवाई यातायात मूल्याङ्कन संगठन स्काइट्रेक्सले कतार एयरवेजलाई ‘एयरलाइन अफ दि इयर’ घोषणा गरेको छ ।यसका साथै एयरलाइनले वर्ल्ड बेस्ट बिजनेस क्लास, वर्ल्ड बेस्ट बिजनेस क्लास एयरलाइन लाउन्ज, वर्ल्ड बेस्ट बिजनेस क्लास एयरलाइन सिट, वर्ल्ड बेस्ट बिजनेस क्लास अन बोर्ड क्याटरिङ र बेस्ट एयरलाइन इन मिडल इस्ट गरी थप पाँच अवार्डद्वारा पनि सम्मानित भएको छ ।एयरलाइनले योसँगै छैठौं पटक (२०११, २०१२, २०१५, २०१७, २०१९ र अब २०२१) प्रमुख अवार्डद्वारा सम्मानित भएको एयरलाइनले उद्योगमा आफ्नो एक छत्र अग्रतालाई निरन्तरता दिएको छ ।उड्डयन उद्योगको ओस्कारका रुपमा परिचित द २०२१ स्काइट्रेक्स अवाड्सले सेप्टेम्बर २०१९ देखि जुलाई २०२१ सम्मको अवधिका र सामान्य अवस्थाको यात्राका साथै महामारीको समयको यात्राको संयुक्त प्रतिनिधित्व गरेको छ । जनवरी २०२१ मा स्काइट्रेक्स कोभिड(१९ सेफ्टि रेटिङ पाउने पहिलो वैश्विक एयरलाइन बन्न पनि कतार एयरवेज सफल रह्यो ।  