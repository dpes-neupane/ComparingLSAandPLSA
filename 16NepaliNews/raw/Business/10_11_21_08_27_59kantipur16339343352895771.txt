काठमाडौँ — नेपाली बजारमा सोमबार सुनको मूल्य प्रतितोला एक सय रूपैयाँले घटेर ९० हजार ६०० कायम भएको छ । छापावाल सुन आइतबार प्रतितोला ९० हजार ७ सयमा कारोबार भएको थियो ।नेपाल सुनचाँदी व्यवसायी महासंघले अन्तर्राष्ट्रिय बजार मूल्यका आधारमा नेपालमा दैनिक सुन तथा चाँदीको कारोबार मूल्य तोक्ने गर्छ । महासंघले सार्वजनिक गरेको तथ्यांक अनुसार सोमबार तेजाबी सुन प्रतितोला ९० हजार १५० रूपैयाँमा कारोबार भएको छ । आइतबार प्रतितोला ९० हजार २५० रूपैयाँमा कारोबार भएको थियो ।महासंघका अनुसार सोमबार चाँदीको मूल्य आइतबारको तुलनामा पाँच रूपैयाँले बढेको छ । चाँदी आइतबार प्रतितोला एक हजार १७५ रूपैयाँमा कारोबार भएको थियो भने सोमबार प्रतितोला एक हजार १८० मा कारोबार भएको छ । 