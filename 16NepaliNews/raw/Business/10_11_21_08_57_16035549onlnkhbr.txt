
काठमाडौं । चौधरी ग्रुप अन्तर्गत सीजी इलेक्ट्रोनिक्सले इलेक्ट्रोनिक्स ब्राण्ड ‘बेको’ का नयाँ उत्पादनहरु नेपाली बजारमा भित्र्याएको छ ।
‘बेको’ कम्पनीसँगको सहकार्य सँगै सीजी इलेक्ट्रोनिक्सले नेपालका लागि आधिकारिक बिक्रेताको जिम्मेवारी पाएको छ । आधिकारिक बिक्रेताको जिम्मेवारी पाएसँगै सीजीले ‘बेको’ ब्रान्डका उत्पादनहरु नेपाली बजारमा बिक्री वितरण शुरु गरेको छ ।
सीजी इलेक्ट्रोनिक्सका अनुसार नेपालमा दीर्घकालीन व्यापार रणनीतिको अनुशरण गर्दै कम्पनीले ‘बेको’ ब्राण्डका नयाँ उत्पादनहरुको माध्यमबाट प्रतिस्पर्धात्मक वातावरण सिर्जना गर्न र बजारको मागलाई सम्बोधन गर्न मद्दत गर्नेछ । यस दुई पक्षबीचको सहकार्यले स्थानीय बजारको साथसाथै नेपाली इलेक्ट्रोनिक्स् क्षेत्रको विकासमा टेवा पुग्ने विश्वास कम्पनीको छ ।
नेपाली बजारमा ‘बेको’ ब्रान्ड्का वासिङ मेसिनहरु बिक्री भइरहेको सीजीले जनाएको छ । कम्पनीले ‘बेको’ ब्रान्ड्को अर्को उत्पादन डिसवशर पनि बजारमा पठाउन तयारी अवस्थामा छ । साथसाथै कम्पनीले ‘बेको’ ब्रान्ड्का अरु थुप्रै उत्पादनहरु पनि छिटै नै बजारमा ल्याउने तयारी गरिरहेको छ ।
