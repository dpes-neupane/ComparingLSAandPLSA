

सुरुवाती १०० दिनमा बाचा अनुसार काम गर्न नसकेको भनेर काठमाडौं महानगरपालिकाका मेयर विद्यासुन्दर शाक्यको निकै आलोचना भइरहेको छ । आमसर्वधारण मात्र होइन, उनको चुनावी प्रतिस्पर्धीहरुले पनि शाक्यले सय दिन खेल फालेको टिप्पणी गरे ।
पछिल्लो दिनमा महानगरमा मेयर र उपमेयरवीचको द्वन्द्व सतहमै आउन थालेको छ । यसको परिणामस्वरुप कर्मचारीले काम नगर्ने, सडकमा फोहोर थुप्रिने र उपमेयरले बैठक बहिस्कार गर्नेसम्मका घटना हुन थालेका छन् ।
मेयर शाक्यले पनि सय दिनमा भनेजति काम गर्न नसकेको स्वीकार गरे । तर, बाहिर भनिए जस्तो केही काम नगरेको भने नभएएको भन्दै उनले क्लिन द सिटी अभियानमा ९९५ टन फोहोर संकलन भएको बताए । यिनै परिघटनाहरुको पृष्ठभूमिमा अनलाइनखबरले मेयर शाक्यसँग १०० दिने कार्यकालको अनुभवबारे संक्षिप्त कुराकानी गरेको छः
कस्तो रहृयो १०० दिन ?
कार्यकाल कस्तो रहृयो भन्ने …(हाँस्दै) कार्यकाल ठीकै रहृयो । जति आफूले सोचेको थिएँ, त्यति गर्न नसके पनि निराश छैन । गर्छु भन्ने लागिरहेको छ ।
केही समस्या छन् । फोहोरको समस्या आएको छ, हिजो पनि गृहमन्त्रीलाई भेटेर फोहोर व्यवस्थापनमा सहयोग गर्नुपर्‍यो भनेको छु । नियोजित ढंगबाट एकपछि अर्को अकल्पनीय समस्या पनि आएका छन् ।
काम गर्न खोज्दा दिएनन् भन्नुभएको हो ?
(हाँस्दै) चुनावमा सहयोग गर्ने थुप्रै थिए । एकछिन भए पनि आइदिनुपर्‍यो, ५ मिनेट भए पनि आइदिनुपर्‍यो भन्छन् । ५ मिनेट भनेर गएपछि एक घण्टा लाग्ने । त्यसले पनि अलिकति डिस्टर्ब भयो
त्यस्ता पनि केही छन् । हाम्रो र कर्मचारीको स्पिरिट मिल्न सकेको छैन । हामीले एउटा सोच्छौं, गर्ने बेलामा अर्कै भएको छ । कर्मचारी सरुवालाई लिएर साथीहरुले केही दिनदेखि काम गरिरहेका छैनन् । युनियनले जे भन्छ, त्यही हुनुपर्छ भनिरहेका छन् । मेरो भनाइ, जनमतले जितेको म, मेरो योजना लागू हुनुपर्छ भन्ने छ ।
उपमेयरसहित कांग्रेसबाट निर्वाचित जनप्रतिनिधिसँग पनि मतभेद सुरु भएको छ । उहाँहरुले कार्यपालिका बैठक नै बहिस्कार गर्नुभएछ…
उहाँहरुको सरुवाकै विषयमा हो । उहाँहरुले भन्नुभएको थियो, सरुवा मिलाएन भने सडकमा फोहोरको डंगुर थुपार्छौं । मैले त्यस्तो होइन, मिलेर जानुपर्छ । फोहोरको राजनीति होइन, विकासको राजनीति गर्नुपर्छ भनेको थिएँ । संयोग भनौं कि के हो, फोहोर थुप्रँदैै गएको छ ।
तर, उपमेयरले त कार्यपालिका बैठक बस्नुअघि एजेण्डासम्म जानकारी दिनुभएन, एकलौटी रुपमा चल्नुभो भन्नुभएको छ त ?
उपमेयरलाई सबै जानकारी छ । एजेण्डाको सबै कपी नै उहाँले लिएर जानुहुन्छ र आफ्नो बैठक बसेर आउनुहुन्छ । अहिले दिएको एजेण्डामा उपमेयरले मेरो एजेण्डा भनेर दिएको पनि आएको छ । अब कसरी उहाँलाई जानकारी छैन भन्ने ?
तपाईले नै उपमेयरलाई सोध्नुस्, तपाईले मेरो एजेण्डा भनेर दिएका विषय नै एजेण्डामा आएका छन् भने कसरी थाहा छैन भन्ने ?
उसोभए, चुनाव सकिएको १०० दिनमा पनि तपाईहरुको प्रतिस्पर्धा सकिएको छैन, कुनै न कुनै रुपमा जारी छ ?
राजनीतिमा यो स्वाभाविकै हो । फरक आस्था भएपछि अगाडि बढ्दा तान्न खोज्ने प्रवृत्ति नै हुँदोरहेछ ।
तर, यसले त विकास र सम्वृद्धिको जन अपेक्षामा घात होला नि ?
म अब जनअपेक्षा अनुसार जाने कि कर्मचारी र युनियनले भने अनुसार सरुवा बढुवा गर्दै जाने हो ? जनअपेक्षा अनुसार चल्न मेरो योजनालाई उहाँहरुले कार्यान्वयन गर्ने हो । तर, उहाँहरुले नै गाइड गरेर यसरी गर्नुपर्छ भनेपछि गाह्रो हुन्छ ।
अहिले पनि उपमेयरसहित कांग्रेसबाट निर्वाचित वडाध्यक्षहरुको भनाइ त्यही हो, सरुवा कार्यपालिका बैठकबाट निर्णय गरेर गर्नुपर्छ । तर, कार्यपालिका बैठकबाट सरुवाको निर्णय गरेको मलाई जानकारी छैन । म पनि दुई वडाध्यक्ष भइसकेको मान्छे हुँ, त्यस्तो नजिर थाहा छैन ।
अस्ति, युनियनका साथीहरुले विचारकै आधारमा पेले भनेपछि मैले भनें- म त सबै चिन्दिँन, बरु कांग्रेसकै धेरै छन् भन्छन् । को-को कांग्रेस, एमाले, माओवादी हुन् चिन्ह लगाएर ल्याउनु । उहाँहरुले त्यो पनि ल्याउनुभएन ।
कांग्रेसले मात्र होइन, तपाईका चुनावी प्रतिस्पर्धी किशोर थापाले १०० दिनको समीक्षा गर्दा विद्यासुन्दरले सय दिन खेर फाले, खादा माला लगाउनमै बित्यो भन्नुभएको छ । अवस्था त्यस्तै हो ?
केही त्यो पनि हो …(हाँस्दै) चुनावमा सहयोग गर्ने थुप्रै थिए । एकछिन भए पनि आइदिनुपर्‍यो, ५ मिनेट भए पनि आइदिनुपर्‍यो भन्छन् । ५ मिनेट भनेर गएपछि एक घण्टा लाग्ने । त्यसले पनि अलिकति डिस्टर्ब भयो । यथार्थमा उहाँले भनेको सही नै हो ।
सय दिनमा कति सम्मान कार्यक्रममा गइएछ ?
धेरै ठाउँमा गइयो … हाँस्दै । उहाँ (किशोर थापा) ले भनेको सही हो । म आफैं पनि भनिरहेको छु, कि भनेको जति गर्न सकिएन । तर, समग्र रुपमा केही पनि काम नभएको पनि होइन ।
तर, धेरै मानिसले चुनावका बेला तपाईले बाचा गरेको १०० दिन १०१ कामको लिस्ट बोकेर बसेका छन् । तपाईले आजभोलि पल्टाएर के-के बाचा थिए भनेर हेर्नुभएको छ ?
बाचा अनुसार यो काम भयो, यो गर्न सकिएन र अब यसरी गर्छौं भनेर सार्वजनिक रुपमा नै भन्छौं ।
यो चाहिँ काम गरेँ भनेर कुनै एक-दुई बाचाहरु भन्नु पर्दा ?
मोनो रेलका प्रस्तावहरु धेरै छन् । महानगरसँग विज्ञ टिम नभएकाले कुन प्रस्ताव ठीक छ भनेर मैले छुट्याउन नसकेको हो । यसका लागि हामी विज्ञहरुसँग छलफल गर्न चाहन्छौं
छ । जस्तै क्लिन द सिटी अभियान भनेर ९९५ टन फोहोर उठायौं । दैनिक आउने फोहोर बाहेक नै यति उठाइएको हो, यो कम त होइन ।
अर्को, जेष्ठ नागरिकलाई सम्बोधन गर्ने केही काम भएका छन् । ठूला गाडीहरु भित्र्याउने भनेका थियौं, साझा बससँग सहकार्य गरेर ५ करोड निकासा दियौं ।
सडक ब्रुमरमार्फत सफा गर्ने भनेका थियौं । गाडी खरिद अघि बढिसकेको छ, सामान आउन बाँकी छ । सडकका खाल्डाखुल्डा पुर्छौं भनेका थियौं, कतिपय पुरिसकेका छौं, कतिपय पुर्ने क्रममा छौं । हरेक वडामा झण्डै ९७ लाख गइसकेको छ । यो खर्च गर्ने हो भने भित्री सहरमा रहेका खाल्डाखुल्डी सबै पुरिन्छ । तर, पानी परिरहेकाले हिलोमा पीच नगर्नु भनेर कतिपय ठाउँमा भने मैले रोकेको हो ।
भनेपछि अलिअलि काम भएको छ ?
अलिअलि होइन, धेरै काम भएको छ । तर, हामी मिडियामा धेरै जान सकेनौं । तर, जति गर्छौं भनेका थियौं, त्यो सबै भने भएको छैन । बाहिर भनिए जस्तो केही नै नगरेको पनि होइन ।
जसरी १०० दिनको बाचा र कामलाई लिएर तपाईको आलोचना भएको छ, यसलाई कसरी हेर्नुहुन्छ ?
कतिपय आलोचना ठीकै छ, कतिपय पूर्वाग्राही छ । मिडियाले जे भएको छ, सही रुपमा भनिदिनुपर्छ भन्ने मेरो आग्रह छ ।
तर, कार्यकालको सुरुमा नै जसरी मोबाइल खरिद, गाडी खरिद प्रकरणहरु आए । यसले पनि सर्वसाधारणमा यस्तो धारणा बनाउन भूमिका खेल्यो कि ?
मोबाइल हिजो पनि दिएको थियो, अहिले पनि दिएको छ । गाडीको कुरा गर्नुहुन्छ भने पीएल सिंहले मर्सिटिज चढ्थे । त्यो भनेको २५ वर्ष अगाडि नै करोडको गाडी हो ।
अहिले त मैले चढेको गाडी कार्यकारी अधिकृतले चढ्थे । ८७ लाख कि कतिमा किनेको रे । अहिले अन्य नगरपालिकाका मेयरले पनि गाडी चढेकै छन् । तर, काठमाडौंका मेयरलाई मात्र किन आलोचना ? ध्यानाकर्षण गराउनु ठीक हो तर, केहीकेही आलोचना पूर्वाग्रही छन् । चुनावको एजेण्डा बनाइएको छ ।
अन्तिममा, आगामी दुई वर्षमा काठमाडौंमा मोनोरेल गुडाउन सम्भव रहेछ ? सय दिनले के भन्छ ?
मोनो रेलका प्रस्तावहरु धेरै छन् । महानगरसँग विज्ञ टिम नभएकाले कुन प्रस्ताव ठीक छ भनेर मैले छुट्याउन नसकेको हो । यसका लागि हामी विज्ञहरुसँग छलफल गर्न चाहन्छौं । हामी राजनीतिज्ञले त सपना देख्ने हो । हामीले काठमाडौंमा मोनो रेल चलाउनुपर्छ भनेपछि त्यसअनुसार धेरै प्रयास भएको छ ।
अझै २ वर्षमा काठमाडौंमा मोनोरेल गुडाउन सम्भव छ ?
अझै होइन, सम्भावना छ र त्यो हुन्छ ।
