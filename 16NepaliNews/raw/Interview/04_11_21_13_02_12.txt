दक्षिण एसियाली क्षेत्रीय सहयोग संगठन (सार्क) केही वर्ष यता निस्कृय रहँदै आएको छ । सन् २०१६ नोभेम्बरमा हुनुपर्ने १९ औँ शिखर सम्मेलन भारत र पाकिस्तानबीचको सम्बन्धमा बढेका तनावका कारण स्थगित भयो । त्यस यता सार्क शिखर सम्मेलन आयोजना गर्नका लागि पटक–पटक भएका प्रयास विफल भए । चैत २ गते भारतका प्रधानमन्त्री नरेन्द्र मोदीको अग्रसरताका कारण सार्क राष्ट्रका नेताहरुबीच कोरोना भाइरसको संक्रमण तथा रोकथामका बारेमा भिडियो कन्फरेन्समार्फत छलफल भयो । लामो समयपछि सार्क राष्ट्रका नेताहरु यसरी सामूहिक छलफलमा जुटेका हुन् । यसले सार्कको सक्रियतालाई औँल्याएको हो ? अध्यक्ष राष्ट्रका रुपमा नेपालले अब कस्तो भूमिका निर्वाह गर्नुपर्ला ? यी र यस्ता विषयमा केन्द्रित रहेर भारतका लागि नेपालका पूर्वराजदूत दीपकुमार उपाध्यायसँग रातोपाटीले गरेको कुराकानी :साढे तीन वर्ष अघि नै हुनुपर्ने सार्क शिखर सम्मेलन अझै अन्योलमा रहेको अवस्थामा हालै सदस्य राष्ट्रका नेताहरुबीच कोरोना संक्रमण रोकथामका बारेमा भिडियो कन्फरेन्समार्फत छलफल भयो, यसलाई कसरी हेर्नुभएको छ ?सार्कको ‘चार्टर’ नै मुख्य कुरा हो, सवैको सहमति बेगर सार्क अगाडि जान सक्दैन । हामी अध्यक्ष राष्ट्र हौं । सार्कको सचिवालय नेपालमा छ । हुन त सवैको राजीखुशी अनुसार नै सार्क स्थापना गरिएको हो । तर बीचमा भारत र पाकिस्तानको तनावले गर्दा करिवकरिव स्थगनजस्तै थियो । अहिले मानवीय कारणले नै भए पनि आपसमा छलफल भयो, यो हाम्रा लागि ठुलो अवसर र खुशीको कुरा हो । हामीले यही रुपमै लिनुपर्छ भन्ने मलाई लागेको छ ।घट्नाक्रमहरुले सार्क भनेको भारतलाई आवश्यकता पर्दा चाहिने, उसले नचाहँदा बर्षौँसम्म पनि निस्कृय हुने अवस्था देखियो, यसले क्षेत्रीय सहयोगको भावनाभन्दा पनि भारतकै स्वार्थको प्रतिनिधित्व गरेको भनेर बुझ्न सकिदैँन ?भारतले मात्रै होइन । अहिलेको अवस्थामा सार्क निस्कृय हुनको कारणचाही भारत र पाकिस्तानको सम्बन्धमा देखियो । भोलि गएर नेपाल, माल्दिभ्स वा श्रीलंका, भुटानलगायतका जुनसूकै सदस्य राष्ट्रमध्ये एउटाले असहमति जनाए पनि शिखर सम्मेलन हुन सक्दैन । सार्कको चार्टर नै हामीले पहिला त्यस्तै बनायौं, एउटा सदस्य राष्ट्रले चाहेन भने बैठक पनि अघि बढ्न सक्दैन । हामीले त्यसको विधानमै त्यस्तो व्यवस्था ग-यौँ । जस्तो संयुक्त राष्ट्रसंघमा पनि एउटा राष्ट्रले ‘भिटो’ प्रयोग गरेमा छलफलको विषय अगाडि बढ्दैन । त्यस्तै सार्कमा एउटा सदस्य राष्ट्रले चाहेन भने शिखर सम्मेलन हुन सक्दैन ।यसअघिका अनुभव र उदाहरण हेर्ने हो भने सार्क शिखर सम्मेलनकै क्रममा भारत र पाकिस्तानका प्रधानमन्त्रीबीच बोलचाल नै नभएको पनि पाइन्छ, नेपालमा शिखर सम्मेलन हुँदा हामीले देखेकै हो नि । तर पनि सार्क सम्मेलन भयो । उहाँहरुबीच बाहिर झल्याक झुलुक भेट भयो, यी सब अवस्थालाई शान्त कुटनीतिका माध्यमबाट कौशल प्रदर्शन गरेर परिणाममुखी बनाउन सकिन्छ ।त्यसैले अहिले सार्क अन्तर्गतका कदमहरु पनि निष्प्रभावी रुपमा रहेको अवस्था थियो । यसमा सार्ककै चार्टरको दोष छ । जुन हामीले विधान बनायौ, चार्टरमै हामीले राखेपछि त्यो सवैका लागि हो ।भारत सार्कजस्तै अरु क्षेत्रीय संगठनमा पनि छ । अहिले कोरोना महामारी फैलिएपछि भारतका प्रधानमन्त्री मोदीजीले के सम्झिएर सार्कलाई अलि बढी महत्व दिएको देखिन्छ । हाम्रो पूर्वीय दर्शन, संस्कृति, सभ्यतालाई अहिले विज्ञानले पनि मान्दै आएको छ । हाम्रा जतिपनि ऋषिमुनि वा पुर्खाहरुले जे प्रचलनमा ल्याएका छौं, जिरा, मरिच, ज्वानो, मेथी, यस्ता बस्तुलाई हाम्रो सार्क रिजनमा खानपानमा प्रयोग गरिन्छ । त्यसैले यी कुराहरुका कारण पनि यस क्षेत्रमा कोरोना संक्रमणको त्यति ठूलो असर नदेखिएको हो कि भन्ने कुरा पनि छ ।यी लगायतका विषयमा क्षेत्रीय रुपमा एक भएर हाम्रो पूर्वीय दर्शनको संस्कृति, सभ्यता, इतिहास र विज्ञानले अरुलाई पनि लाभ पुग्न सकोस् भन्ने किसिमबाट जाने एउटा सोच पनि हुन सक्छ । त्यसमा नेपालले अग्रणी भूमिका निभाउनुपर्छ भन्ने हो । ‘सर्फेस’मा त हामी छौँ तर कुटनीतिक रुपमा पनि जानुपर्छ ।भर्खरै भएको भिडियो कन्फरेन्समा पाकिस्तानी प्रधानमन्त्री त आएनुभएन, राज्यमन्त्री आउनुभयो । जे होस् सबै सदस्य राष्ट्रका प्रतिनिधि सहभागी भए । तर अब अर्को कुनै अवसरमा पाकिस्तानको प्रधानमन्त्री पनि बस्ने वातावरण नेपालले बनाउनुपर्छ ।      कुटनीतिमा कस्तो हुन्छ भने कुनकुन एजेण्डालाई प्रवेश दिने भन्ने कुरामा सहमत भएपछि मात्रै बल्ल त्यो कन्फरेन्स गर्न सम्भव भयो होला । शिखर सम्मेलनका लागि त क्रमशः, क्रमिक रुपमा पहल गर्नुपर्छ । कुटनीति भनेको परिणाम दिने हो । त्यसमा नेपालले आफ्नो कुटनीतिक क्षमता देखाउन सक्नुप-यो । अहिलेको यो अवसरलाई सरकारले उपयोग गर्नुपर्छ ।भारत र पाकिस्तानबीचको सम्बन्धमा देखिएका फाटोका कारण नै १९ औं सार्क शिखर सम्मेलन हुन सकेको छैन, अव कोरोना संक्रमणको महामारीले पुराना मतान्तरलाई भुलाएर क्षेत्रीय सहयोगको भावना जागृत गराउला त ?गर्नुपर्छ । हाम्रो सोच सकारात्मक हुनुपर्छ । त्यो प्रयास हामीले गर्नुपर्छ । अध्यक्ष राष्ट्र र सचिवालय समेत नेपालमै भएको नाताले पनि अरुको भन्दा हाम्रो भूमिका अलि बढी सकारात्मक हुुनुपर्छ ।भिडियो कन्फरेन्स चाहीँ कोरोना केन्द्रित भयो । तर शिखर सम्मेलन के गर्ने ? कहिले गर्ने भन्ने खालका एजेण्डा भएनन् । विषय प्रशंग पनि त्यस्तै भएर होला । अब शिखर सम्मेलनतिर कसले पहल गनुपर्छ त ?कुटनीतिमा कस्तो हुन्छ भने कुनकुन एजेण्डालाई प्रवेश दिने भन्ने कुरामा सहमत भएपछि मात्रै बल्ल त्यो कन्फरेन्स गर्न सम्भव भयो होला । शिखर सम्मेलनका लागि त क्रमशः, क्रमिक रुपमा पहल गर्नुपर्छ । कुटनीति भनेको परिणाम दिने हो । त्यसमा नेपालले आफ्नो कुटनीतिक क्षमता देखाउन सक्नुप-यो । अहिलेको यो अवसरलाई सरकारले उपयोग गर्नुपर्छ ।यसअघि भारतले सार्कको तुलनामा बिमस्टेकलाई बढी महत्व दिएको संकेत देखिएको थियो नि । तर अहिले आएर विमस्टेक भन्दा सार्कलाई भारतले महत्व दिएको देखिन्छ, भारतीय प्रधानमन्त्री मोदीमा देखिएको यो परिवर्तनलाई कसरी बुझ्ने ?त्यसको अर्थ उहाँ (मोदी) को दिमागमा होला । कुटनीतिक रुपमा राष्ट्रलाई लाभ दिने, परिणाम देखिने गरी काम गर्ने कुरामा उहाँको बेजोड ध्यान रहन्छ । त्यसकारण उहाँको दिमागमा केही न केही ‘क्यालकुलेसन’ होला । यो मानवीय समस्याका बारेमा केही गरौँ भन्ने होला उहाँको । त्यस कुरामा हामीले शान्त कुटनीतिबाट अघि बढ्नुपर्छ र समस्याहरुको समाधान खोज्दै जानुपर्छ ।यसअघिका अनुभव र उदाहरण हेर्ने हो भने सार्क शिखर सम्मेलनकै क्रममा भारत र पाकिस्तानका प्रधानमन्त्रीबीच बोलचाल नै नभएको पनि पाइन्छ, नेपालमा शिखर सम्मेलन हुँदा हामीले देखेकै हो नि । तर पनि सार्क सम्मेलन भयो । उहाँहरुबीच बाहिर झल्याक झुलुक भेट भयो, यी सब अवस्थालाई शान्त कुटनीतिका माध्यमबाट कौशल प्रदर्शन गरेर परिणाममुखी बनाउन सकिन्छ ।भिडियो कन्फरेन्समार्फत विकसित वातावरणमा अध्यक्ष राष्ट्रका रुपमा अब नेपालले कस्तो भूमिका निर्वाह गर्नुपर्छ ?अध्यक्ष राष्ट्रको नाताले अरुको भन्दा नेपालको भूमिका अली बढी प्रभावकारी हुन्छ र हुनुपर्छ । अस्तीको भिडियो कन्फरेन्सले एउटा सैद्धान्तिक धरातल बनायो, त्यसलाई कार्यान्वयनमा लैजानका लागि अध्यक्ष राष्ट्रका रुपमा नेपालले भूमिका निर्वाह गर्नुपर्छ । सार्कका नागरिकलाई कसरी सुरक्षित तुल्याउने, सार्क राष्ट्रबाट विश्वले के कुरा सिक्न सक्छ भन्ने पहिल्याउने भन्नेमा हाम्रो भूमिका हुन सक्छ ।#दीपकुमार उपाध्याय