पूर्वमन्त्री एवं नेकपा एमालेका केन्द्रीय सदस्य गोकुल बाँस्कोटा स्पष्ट वक्ता हुन् । उनी आफ्नो मनमा लागेका कुरा प्रष्टसँग राख्छन् । आफ्ना विरोधीहरुमाथि कडा प्रहार गर्छन् । नेकपा एमालेमा केपी ओलीको निकट रहेका उनी बरिष्ठ नेता माधवकुमार नेपालका कडा आलोचक हुन् ।बिहीबार एमालेको केन्द्रीय कमिटी बैठकमा अध्यक्ष केपी शर्मा ओलीले माधव नेपाल समूहलाई ‘आम माफी’ दिने घोषणा गरेपछि हामीले एमाले केन्द्रीय सदस्य बाँस्कोटालाई केपी ओली गलेकै हुन् त भनेर सोध्दा उनले जवाफ दिए, ‘लचक हो, लचक होइन । कम्युनिस्टको त यस्तै हुन्छ नि शब्द । द्वन्द्ववाद !’अहिलेको देउवा सरकारलाई पाँचवटा टाउका जोडिएको उपियाँ सरकारको संज्ञा दिँदै बाँस्कोटाले अबको १३–१४ महिनापछि चुनाव घोषणा हुने र त्यसपछि केपी ओलीको यात्रा ओरालो लाग्छ कि उकालो भन्ने कुरा प्रष्ट हुने दाबी गरे ।पूर्वमन्त्री बाँस्कोटाले रातोपाटीसँग भने, ‘माधव नेपाल समन्वयवादीभन्दा बढी षड्यन्त्रकारी बनेर निस्केको परिणाम केपी ओलीको ओरालो यात्रा देखिएको हो । अब उकालो हुन्छ कि ओरालो हुन्छ भन्ने त अबको १३–१४ महिनापछि चुनाव घोषणा गर्छ देउवा सरकारले ।’प्रस्तुत छ एमाले नेता बाँस्कोटासँग गरिएको भिडियोवार्ताको सम्पादित अंश :एमाले अध्यक्ष केपी ओलीले माधव नेपाल समूहलाई आम माफी दिएको भन्ने सुनियो, केन्द्रीय कमिटीको बैठकमा अध्यक्ष ओलीले के भन्नुभयो ?अध्यक्षज्यूले बैठकमा लामै कुरो गर्नुभयो । खास चुरो कुरोचाहिँ के हो भने हामी देशको हितमा, कम्युनिस्ट आन्दोलनको हितमा र नेपालको आर्थिक–सामाजिक रुपान्तरणका हाम्रा उद्देश्यहरूमा हामी सबैसित एकताबद्ध हुन चाहन्छौँ । पार्टी भनेको विचार, सङ्गठन र नेतृत्वको समुच्च रुप हो । यो पार्टीको विचार प्रणाली र सङ्गठनात्मक प्रणालीलाई स्वीकार गर्ने जो कसैसँग पनि हामी राजनीति गर्ने भएकाले अन्तरविरोधहरु हुन सक्छन्, तर हामी बदला लिँदैनौँ, प्रतिशोध साँध्दैनौँ । पार्टीका उद्देश्यहरूमाथि कुनै सम्झौता हुँदैन, तर व्यावहारिक लचकताका हदहरुको कुरा गर्ने हो भने एकताका निम्ति हामी लचिलो बन्न तयार छौँ । यसबीचमा विभिन्न बाहनाबाजी गरेर खास गरी माधव नेपाल र उहाँका वरिपरि रहेको टिमले बितेको डेढ वर्षदेखि पार्टीभित्र समस्या सिर्जना गर्ने काम गर्यो । त्यसको असर पार्टीमा सीमित रहेन । एमालेको सरकार, एमालेकै नेताहरु खासगरी माधव नेपालको अगुवाइमा ढालियो । यतिसम्मको बदमासी र यतिसम्मको अनुशासनहीनतालाई पनि हामी आम राष्ट्रिय हित र पार्टीको हितका निम्ति माफी मिनाहा दिन तयार छौँ । १० बुँदे जुन भर्खर सहमति भएको छ, त्यसलाई पनि हामी ग्रहण गर्छौं । त्यसलाई पनि कार्यान्वयनमा लैजान्छौँ । र, यसबीचका जे–जे घटनाहरु भए, त्यसलाई हामी आम माफी दिन्छौँ । नेकपा एमालेसित जसले विग्रह गराउन चाहनुभएको छ, खासगरी सीमित पदीय आकाङ्क्षाहरुका निम्ति, या त त पार्टी अध्यक्ष देऊ, या त प्रधानमन्त्री देऊ भन्ने भित्री कुराहरु छन्, त्यसो भए पनि हामी तयार छौँ भन्ने कुरा गर्नुभएको छ ।यसले नेकपा एमालेको सहिष्णुतालाई पनि झल्काउँछ । नेकपाको विभाजन र एमालेको पनि विभाजनले परिणाम चाहिँ कहाँ पुर्‍यायाे त भन्दाखेरि प्रतिगामी आरोप केपी ओलीमाथि लाउनुभो, तर प्रतिगामी भएको व्यवहार र प्रमाणपत्र चाहिँ माधव नेपालले पाउनुभो ।  त्यो भए पनि हामीले उहाँहरुलाई सच्याउनुपर्छ र पार्टीलाई एक ढिक्का बनाएर जाऔं, हामी उदार बनौँ भन्ने कुरा अध्यक्षले गर्नुभएकै हो ।मिलौँ । पार्टी फुटाउनुहुन्न । गल्ती त भइसक्यो, अब यसको समीक्षा गर्ने कुरा कसले कसलाई मान्ने ? उग्रताभित्र समीक्षाको कुनै तुक छैन, त्यहाँ एउटा मात्रै सूत्रले काम गर्छ : या त मिल्ने, या त टुट्ने ।यसअघि नै माधव नेपाल पक्षसँग आन्तरिक सहमति गरिसकेर अध्यक्षले यस्तो घोषणा गर्नुभएको हो कि एकतर्फीरुपमा आम माफी दिनुभएको हो ?यो नेपालको राजनीतिको एउटा विडम्बना छ । सार्वजनिक खपतमा एउटा कुरा भन्ने, तर भित्र अर्को व्यवहार देखाउने । त्यो रोगबाट नेकपा एमाले मुक्त होइन । कतिसम्म देखिएको छ भने ०५४ सालमा माधव नेपालको नेतृत्व थियो, उहाँको नेतृत्व पनि त एकीकृत रहन सकेन, वामदेवहरुले पार्टी फुटाउनुभयो । अहिले पनि तिक्तताका बीचमा धेरै छलफलहरु भए ।  अध्यक्ष र माधव नेपालबीच दुईपटक भेटघाट भए । एउटा भेटघाटको निम्ति त म आफू र गोकर्ण विष्टजी पनि थियौं । त्यो नेतृत्वको जानकारीमै भएको भेटघाट हो ।त्यो भेटमा तीनवटा कुरा भएका थिए । त्यो भए पनि गोकर्णजी र मेरो भेटमा तीनवटा कुरा भएको थियो–मिलौँ । पार्टी फुटाउनुहुन्न । गल्ती त भइसक्यो, अब यसको समीक्षा गर्ने कुरा कसले कसलाई मान्ने ? उग्रताभित्र समीक्षाको कुनै तुक छैन, त्यहाँ एउटा मात्रै सूत्रले काम गर्छ : या त मिल्ने, या त टुट्ने । जतिसुकै तेल लगाएर टाउको थुम्थुम्याए पनि, टाउकोमा आइस राखे पनि हुने त त्यही हो । त्यसैले त्यहाँ तीनवटा कुरा भएका थिए, ती सबै पूरा गरेको हो केपी ओलीले ।तीनवटा कुरा भनेको के–के ?एउटा ताल्चा लागेको छ, कसरी जानु ? भनेको, कारबाही । भनेपछि भोलिपल्ट बिहानै कारबाही फुकुवा भयो । दोस्रो कुरा कार्यदल बनाउने र तेस्रो जेठ २ मा फर्कनुपर्याे भन्ने थियो । कार्यदल पनि बन्यो । त्योभन्दा एक स्टेप माथि एउटै दलमा वार्ता कमिटी बन्यो । दुनियाँको जात्रा । योसम्म पनि मानेको त हो केपी ओलीले ।तर माधव नेपाल कहाँनेर चुक्नुभयो भने त्यहीबीचमा बागमती प्रदेशमा निर्दलीय चुनाव जिताउन राष्ट्रियसभाको चुनावमा उहाँको व्यक्तिगत उम्मेदवार कलमवालालाई जिताउनुभो । विरोधीसित साँठगाँठ गर्नुभो । ती मान्छेलाई संरक्षण नै गर्नु थियो भने पनि त्यत्रो कुरो भइसकेपछि अहिले उनलाई ब्याक गरौं, पछि कतै रिप्लेस गरौंला भन्नेखालको कुरा पनि त हुन सक्थ्यो नि । त्यो गर्नुभएन । अनि कर्णालीमा फ्लोर क्रस गराउनुभयो । एमालेको सरकार बन्नेवाला थियो, उहाँले फ्लोर क्रस गराउनुभो । लुम्बिनीमा आफ्नै पार्टीको सांसदलाई राजीनामा गराएर काँग्रेसको सांसद बनाउनुभो । योभन्दा वैचारिक–सैद्धान्तिक रुपमा स्खलन ... । यसरी मान्नुभएन ।माधव नेपालले १५ वर्ष नेतृत्व गर्दा वामदेवलाई गरेकै हो । अमेरिका घुम्न गएका चारजना मान्छे अनुमति नलिईकन गएको भनेर उहाँले कारबाही गरेको हैन र ? माधव नेपालजीको सहिष्णुता र लोकतान्त्रिक चरित्र पनि त यही आन्दोलनभित्र मापन भएको छ नि त ।उहाँहरुले विभाजन आफैं गराउनुभयो । किनभने, ओलीलाई विश्वासको मत दिएको भए हुँदैनथ्यो । जतिखेर संसदीय राजनीतिको कुरा मान्ने हो भने माधव नेपालजीले एउटा गम्भीर अपराध गर्नुभएको थियो । १२१ सिट भएको पार्टीबाट उहाँले २७/२८ जनालाई अलग गर्नुभो । महन्थ ठाकुरहरुको टोली तटस्थ बस्यो । यदि माधव नेपालहरुले मतदान गरेको भए महन्थ ठाकुरहरुले पनि मतदान गर्थे र एमालेको सरकार ढल्दैनथ्यो । त्यसैले (वैशाख २७ मा) सरकार ढाल्ने कामको अगुवाइ माधव नेपालले गर्नुभयो । त्यो गरिसकेपछि वास्तवमा त्यहीँ (वैशाख २७) बाट ‘कट अफ लाइन’ हुनुपर्थ्याे । तर पनि त्यो भएन । किनभने दुवैतिर अलिअलि दबाब त परेकै हो । भैगो एउटा घटना भयो, तैपनि सहुँ भन्ने कुरा भयो ।संसद् बचाउने भने पनि उहाँहरु निर्वाचन हुनुहुँदैन भनिरहनुभएको थियो । जबकि संसदीय व्यवस्था खारेज भएको थिएन, उहाँहरुले गलत व्याख्या  गरिरहनुभएको थियो । संसद् नै सक्यो, मानौँ ज्ञानेन्द्रले सब शासन सत्तामा आफ्नो हातमा लिएको जसरी उहाँहरुले रोइलो मच्चाउनुभयो । त्यतिखेर उहाँहरुलाई एउटा कारवाही भयो ।  त्यो स्वाभाविक पनि थियो ।किनभने, माधव नेपालले १५ वर्ष नेतृत्व गर्दा वामदेवलाई गरेकै हो । अमेरिका घुम्न गएका चारजना मान्छे अनुमति नलिईकन गएको भनेर उहाँले कारबाही गरेको हैन र ? माधव नेपालजीको सहिष्णुता र लोकतान्त्रिक चरित्र पनि त यही आन्दोलनभित्र मापन भएको छ नि त ।यी सबै घटनाक्रमहरू इतिहासदेखि जोडेर ल्याउँदा केपी ओलीले माफी दिनुपर्ने अवस्था त थिएन । त्यस्तै कुरा गर्ने हो भने पार्टीले निर्णय नै नगरी उहाँले दरबारमा गएर प्रधानमन्त्री बनाइपाउँ पनि भन्नु भो । अनेक–अनेक गर्नुभएको छ नि त ।  अहिले उहाँले जतिसुकै इमानको निष्ठाको जे–जेको धरोहर भने पनि बेदाग भन्ने त केही पनि छैन ।अब आम माफीको घोषणा गरिसकेको अवस्थामा ओली पक्ष गलेको हो कि माधव पक्ष गलेको हो भन्ने चर्चा गर्नु सान्दर्भिक नहोला । तर आज आम माफीका घोषणा गर्दैगर्दा, तीन दिनअघि मात्रै ओलीले माधव नेपाललाई गद्दार घोषणा गर्नुभएको विषयलाई चाहिँ कसरी हेर्ने ? माधव नेपाललाई माफी लिन सकिँदैन भनेर ओलीले बालकोटमा भावनामा पो बोल्नुभएछ कि ? तीन दिनमै उहाँमा किन यस्तो परिवर्तन ?यसलाई लचकताका रुपमा बुझौँ ।मोहनविक्रमबाट एकदम भद्दा कपी गरेर माओवादी आयो । त्यसको बाछिटाबाट एमाले पनि मुक्तचाहिँ भएको छैन । त्यो ०५४ सलमा हेरे पनि, अहिले सम्मुखमा हेरे पनि ।कि बालुवाटारबाट यता आउँदा आवेगमा बोल्नुभएको हो ?कहिलेकाहीँ नेताहरुमा यस्तो हुन्छ । हामी एमाले नै हो, महाकाली सन्धिका बेलामा भित्ता के–के भनेर रङ्गाइएका थिए । पार्टी फुट्नेखेरमा के–के आरोपपत्र, अभियोगपत्र लगाएका थिए ? त्यसको शृङ्खलाबाट नेपाली कम्युनिस्ट आन्दोलन मुक्त छैन । फुट्नचाहिँ काँग्रेस पनि फुट्यो । तर नक्कली अभियोगहरु लगाएर फुटेको छैन । तर कम्युनिस्टहरुको चाहिँ स्कुलिङ नै त्यस्तो भयो कि मोहनविक्रम सिंहको स्कुलिङबाट आजसम्म मुक्त भएन । आफूलाई मन लागेन भने गद्दार घोषणा गरिहाल्ने....। मोहनविक्रम सिंहले पनि पुष्पलाल श्रेष्ठलाई गद्दार घोषणा गरेका थिए...मोहनविक्रमबाट एकदम भद्दा कपी गरेर माओवादी आयो । त्यसको बाछिटाबाट एमाले पनि मुक्तचाहिँ भएको छैन । त्यो ०५४ सलमा हेरे पनि, अहिले सम्मुखमा हेरे पनि । तर पुष्पलालले के गद्दारी गरेका थिए र ? उनी केशरजङ्गपथमा गएका होइनन् । तर त्यत्तिकै भन्दिए । अहिलेको प्रसङ्गचाहिँ के फरक हो भने म गद्दार–सद्दार के–के भन्दिनँ । तर माधव नेपालले ठूलो अनुशासन उल्लङ्घन, गल्ती र प्रतिक्रियावादी वर्गलाई सहयोग पुर्‍याउने, पुँजीवादपन्थीहरुको सरकार बनाएर पोलिसी डिपार्चरको विन्दुमा उहाँले किन पुर्‍याउनुभयो ?जबकि उहाँहरुले नै खोक्नुहुथ्यो अब ५० वर्ष कसैले हल्लाउनेवाला छैन । ५० वर्ष नहल्लाउने कम्युनिस्ट आन्दोलनलाई ५ वर्ष कुर्न नसक्ने अधैर्यता माधव नेपाल र प्रचण्डले देखाएकै हुन् । यो फाइनल छ । यसमा मैले कुनै पूर्वाग्रह हैन कि तथ्यगतरुपमा राख्न सकिन्छ, सरकार बनेका दिनदेखि आजसम्म के भयो भनेर ।तपाईंले उठाएकै चुरो कुरोमा जाने हो भने यो गलेको होइन, जिम्मेवारीबाेध भएको हो । कार्यकर्ताको मिलिदिए हुन्थ्यो भन्ने चाहनालाई सम्बाेधन गरेको हो । कोही किन बर्बाद होस् ? अलिकति फराकिलो भएको हो । माखापित्त छाती बोकेर कुद्नुहुन्छ माधव कमरेड । अर्कालाई चाहिँ निरङ्कुश भो, तानाशाही भो भन्नुहुन्छ, उहाँको ‘ब्याक हिस्ट्री’ हेरौँ, मैले यति नै भनेँ । तर हामी उदारता देखाउँछौँ । यी नेताहरुका निम्ति होइन, यो आन्दोलनको रक्षाका निम्ति । गद्दार हो हैन त अहिले एमालेका नेता कार्यकर्ता मात्रै निर्णायक छैनन् ।यो राजनीतिक फैसला हो, यो संवैधानिक फैसला होइन । हामीले मान्ने संवैधानिक सर्वोच्चता हो, न्यायिक सर्वोच्चता होइन । संवैधानिक सर्वोच्चता मानिन्छ, न्यायिक सर्वोच्चता नमान्न पनि सकिन्छ । फैसला मानिन्छ, त्यसमाथि प्रश्न उठाइन्छ । आजको विन्दु यो हो ।सर्वोच्च अदालतमाथि चाहिँ नेकपा एमालेको विरोध किन ?यो अदालती फैसलाको विषय यसरी गएको छ, अदालतले एमाले सिध्याउने विषयमा त अहिले पनि यो न्यारेटिभ बनेर आएको छ नि, यो कहिलेसम्म थेगेर बस्छ अदालतले ? एउटा अघिल्लो नजिर पछिल्लोले उल्टाएको छ । कर्णालीको फैसला, गण्डकीको केसको फैसला हामी हेर्न सक्छौं । देउवाले गरेको मन्त्रिपरिषद् विस्तार, केपी ओलीले गरेको मन्त्रिपरिषद् विस्तार । समय फरक हो, सन्दर्भ उही हो । अदालतले सही फैसला गरेन ।हामीले मान्छौं त भनिसक्यौं । न्यायाधीशको पुत्ला जलाएर, न्यायाधीशका घर घेराउ गरेर हामी हिँड्दैनौँ । तर चिज त भन्छौँ, यो डेमोक्रेसी हो । भन्न पाइन्छ । बोल्न पाइन्छ । यसको निम्ति हामी लडेका हौँ । यही संविधान बनिरहँदा हिजो माओवादीले संसदमा न्यायिक समिति बनाउने, त्यसले अदालतको मोनिटरिङ गर्ने प्रस्ताव लिएर आएको थियो । किनभने त्यतिबेला सम्पूर्ण सत्ता क्याप्चरिङको धङधङीमा थियो माओवादी । त्यो डेमोक्रेसी, अर्थात शक्ति पृथकीकरणको सिद्धान्तसित मिल्ने कुरा थिएन । ती शक्तिहरुबाट अदालतलाई जोगाउने शक्तिहरु पनि हुन् एमाले र काँग्रेस । तर त्यो दया चाहिँ खोजेको होइन । त्यो जोगाइयो त्यसकारण गल्तीमा सजायँ नदेऊ भनेको होइन ।तर गराइ कस्तो छ भने फैसलाको बुँदा नम्बर ४८ विकिपेडियाबाट लिइएको छ । जहाँ जापान र नर्वे–सर्वे कताको दृष्टान्त दिइएको छ । जबकि कहीँ संसद् विघटन हुँदैन जस्तो कुरा त गर्न भएन नि । अदालतले उपधारा ५ को जुन व्याख्या गर्‍यो, अदालतले सुदूरदर्शी पनि फैसला गरेको छ  । महाभियोगको प्रस्ताव आयो भने के गर्ने भन्या छ । त्यो के न्यायाधीशहरुको विषयमा पनि आउन सक्ला भनेर गर्‍या हो ? मानौँ, न्यायाधीशको विरुद्ध कसैले महाअभियोग लगायो, त्यसबेला पनि दलहरुले ह्विप लगाउन पाउँदैनन् भनेर अहिल्यै ब्लक गरेको हो ? वा राष्ट्रपतिको निम्ति निसाना साँधेर तर्साउन खोजेको हो ?पार्टीमा नवौँ महाधिवेशनमा माधव नेपाल नै त्यस्तो मान्छे हो, जसले १५ वर्ष नेतृत्व गरेर पनि चित्त नबुझेपछि उहाँ फेरि उठ्नुभो र हार्नुभो । अब केपी ओलीले जित्नु नै समस्या हो र उहाँले सहन सक्नुहुन्न भने उहाँ डेमोक्रेटिक लिडर होइन । किनभने उहाँका पालामा पनि हामीले हेरेका छौँ, मैले अघि नै दृष्टान्त दिइसकेँ ।यो राजनीतिक फैसला हो, यो संवैधानिक फैसला होइन । हामीले मान्ने संवैधानिक सर्वोच्चता हो, न्यायिक सर्वोच्चता होइन । संवैधानिक सर्वोच्चता मानिन्छ, न्यायिक सर्वोच्चता नमान्न पनि सकिन्छ । फैसला मानिन्छ, त्यसमाथि प्रश्न उठाइन्छ । आजको विन्दु यो हो । अहिले ओली कमजोर भए वा ओलीलाई बदला लिइयो भने पनि प्रकारान्तरले हामीले ल्याएको व्यवस्थामाथि चुनौती सिर्जना गर्ने काम, संविधान संशोधन गर्ने काम अदालतले गर्‍यो । तर कुन जगमा ? पार्टीभित्रको झगडाको जगमा फाइदा उठायो । अदालतले यसमा राजनीति गर्‍यो ।तर आम जनताले एमालेमाथि पनि प्रश्न गरिरहेका छन् नि ? कम्युनिस्ट पार्टीलाई झण्डै दुई तिहाइ बहुमतको जनादेश दिइएको थियो, चलाउन सक्नुभएन । केपी ओलीले दुई तिहाइ थाम्न सक्नुभएन । तर तपाईंहरु बारम्बार भनिराख्नु भएको छ कि यो स्थितिको सिर्जना माधव नेपाल र प्रचण्डहरूले गर्दा भएको हो । के तपाईंहरुले चाहिँ गल्ती गरेकै छैन त ? केपी ओलीको साइडबाट चाहिँ कुनै कमजोरी भएन ? तपाईंहरुले गल्ती महसुस गर्नुपर्दैन ? माधव नेपाल, प्रचण्ड वा सर्वोच्च अदालतलाई मात्रै दोष देखाएर पुग्छ ?दोष कसैलाई देखाएको हैन, उनीहरुको त्रुटि औँल्याइदिएको ।केपी ओलीले सरकार चलाउन नजान्नुभएको हैन र ?सरकार त अघिल्लोपटक पनि चलाउनुभएको हो । त्यतिखेर पनि केपी ओलीलाई हटाउने उहाँहरु नै हुनुहुन्थ्यो । जब नाकाबन्दीको डटेर सामना भयो, त्यसपछि उहाँहरुले के गर्नुभयो त ? बजेटसमेत ल्याउन नदिएपछि बिन्ती गरेर साउनमा छोडिदिन्छु भनेर कागज गरेर छोड्नुपर्यो । यो विदेशी वा कुनै प्रतिक्रियावादीले लगाएको थियो थिएन, म जान्दिनँ । तर यो तथ्य हो ।दोस्रो कुरा, पार्टीमा नवौँ महाधिवेशनमा माधव नेपाल नै त्यस्तो मान्छे हो, जसले १५ वर्ष नेतृत्व गरेर पनि चित्त नबुझेपछि उहाँ फेरि उठ्नुभो र हार्नुभो । अब केपी ओलीले जित्नु नै समस्या हो र उहाँले सहन सक्नुहुन्न भने उहाँ डेमोक्रेटिक लिडर होइन । किनभने उहाँका पालामा पनि हामीले हेरेका छौं, मैले अघि नै दृष्टान्त दिइसकेँ ।हो, हाम्रा केही कमजोरीहरु पनि भए होलान् । एमाले र माओवादी चुनावमा मिलेर गएको हो कि हैन ? रिजल्ट आउनासाथ सरकार बनाउन तीन महिना ढिला भएको हो कि हैन ? तीन महिनापछि राष्ट्रिय सभामा काँग्रेस क्लिनस्विप हुने भएपछि एकल सङ्क्रमणीय मतको अध्यादेश जारी गराएर भोट गन्नुपर्ने स्थिति आएको हो कि हैन त ? तर, प्रचण्डले देउवासित गएर टक्रक्क आधा–आधाको सम्झौता फ्याट्ट गर्दिनुभो । कति बेइमान ! यो अब भन्ने हो हामीले । किनभने, हिजो हामीले यो कुरा भनेनौँ । सह्यौँ ।दोष कसको भन्नुभो तपाईंले । दूधका दूध पानीका पानी ! सरकार बन्दाखेरि पहिलो दिन तीन जना मात्रै मन्त्री भए । प्रचण्डका तर्फबाट कोही मन्त्री बने ? भित्री कथा के थियो भने ५३ सिट के आएको थियो, प्रचण्डबाट सहयात्रीलाई  भुक्क ! कुरै छैन, भुक्क एक लात दिइहालौँ भन्ठान्नुभो !मन्त्रिपरिषदमा सहभागिता नभएको होइन, माधव कमरेडका पनि थिए । एउटा कुरा मिलेन, केपी ओली र उहाँहरुको बुझाइ मिलेन । सुरुमा ठिकै भएको थियो । केपी ओली र प्रचण्ड दुइटा अध्यक्ष मिले, धेरै कुराहरु जारी पनि गरे । बीचमा चलखेल त हुने भो नि त । जब व्यक्तिगत कुरालाई सैद्धान्तीकरण गर्न थाल्नुभो, त्यसपछि केपी ओलीले पनि केही कुरा मान्नुभएन । जस्तो–उहाँहरुको हरेक चिज पार्टीले निर्णय गर्छ अनि सरकारले मान्नुपर्छ भन्ने थियो । केपी ओलीको भनाइ के थियो भने सरकार सबैको हो । एमसीसी कति महिना सभामुखको टेबलमा थन्कियो ? यी कुराहरु केपी ओलीले टेर्नुभएन ।त्यो नटेर्नु उहाँको कमजोरी हो कि दम्भ ?अडान थियो ।ओली अहिले यति लचक हुन खोजिरहनुभएको छ, त्यतिखेरै अलि लचक भइदिनुभएको भए त यो परिस्थिति आउने थिएन कि ?नचाहिएका कुरा गरेपछि चाहिँ... । अहिले पनि म तपाईंलाई भन्छु, अहिले पनि केपी ओली लचक हो, लचक होइन । कम्युनिस्टको त यस्तै हुन्छ नि शब्द । द्वन्द्ववाद । लचक के हो भन्नदाखेरि माधव नेपालका सम्पूर्ण अपराधकर्महरुको अभयदान, क्षमादानसहितको एकता खोजेको होइन । ती कमजोरी भइसके, अब यसमा समीक्षा गरेर समय खेर नफालौँ, यो छाडिदिऔँ । महाधिवेशनमा एउटा बुँदा लेखिदिने त हो नि । आलोचना–आत्मालोचना गरियो, सजिलो छ नि । त्यही लेख्ने हो । अब देउवाकोमा गएको सरकार फर्किनेवाला छैन । अर्को सिनारियो बनिसक्यो नि त । जति सर्वनास, सत्यनास, क्षयीकरण हुनेजति भइसक्यो । थप क्षयीकरण हुन नदिऔँ भन्नलाई लचकताको कुरा हो ।उहाँले भन्नुभयो, म आत्मालोचना गर्दिन्छु । तर यो आत्मालोचना मैले मात्रै गरेर हल हुन्छ कि आत्मालोचनाको विषयवस्तु अन्त पनि जान्छ त ? सही हो, मिल्ने कुरामा आत्मालोचना, आलोचना प्रधान बनेर आउँदैन, हिजो जे भयो सकियो । सात खत माफ । अब फरक ढङ्गले जाऔँ ।त्यसैले केपी ओलीको दम्भ भने पनि भन्नुहोस्, अडान भने पनि भन्नोस् । वा नटेरेको भन्नोस् न मैले भन्दा चाहिँ । आलोचकहरुले जे बुझ्छन् त्यो भनुन् । आलोचनाभन्दा माथि त केपी ओली होइन । तर सरकार सञ्चालनका सन्दर्भमा सरकार प्रधान हुने कि पार्टी प्रधान हुने ? अहिले माओवादीमा हेर्दा नारायणकाजीको बबाल छ नि, थाहै नपाईकन दुइटा मन्त्री बनाइयो ! हाम्रो भनाइ के हो भने दलको नेता फस्ट हो । दलको विधान पनि छ । त्यसैले सरकार चाहिँ राज्यको कानुनअनुसार, संविधानअनुसार चल्छ । पार्टी चाहिँ आफ्नो आइडियोलोजी अनुसार चल्छ । यसमा टक्कर गर्नुहुँदैन । पार्टीले डिक्टेड गर्ने, संयन्त्र बनाउने....।कसको गल्तीले यहाँसम्म आइपुगियो भन्ने प्रश्नचाहिँ सम्भवतः इतिहासमा समाधान हुन नसकेको रहस्यजस्तै रहने भयो हैन ?  सम्भवतः यो आजै छुट्टिँदैन, त्यसकारण यसमा धेरै बहस नगरौं कि ?गल्ती त दुइटैको मान्नुपर्यो, तर कसको बढी, कसको थोरै भन्ने हेर्नुपर्छ । यो आजै छुट्टिँदैन । बैठकमा केपी ओलीले भन्नुभयो, म सबै आत्मालोचना गरिदिन्छु ।ए आत्मालोचना गर्छु भन्नुभयो ? माधव नेपाल पक्षले त आत्मालोचनाको माग गर्दै आइरहेको थियो नि....उहाँले भन्नुभयो, म आत्मालोचना गर्दिन्छु । तर यो आत्मालोचना मैले मात्रै गरेर हल हुन्छ कि आत्मालोचनाको विषयवस्तु अन्त पनि जान्छ त ? सही हो, मिल्ने कुरामा आत्मालोचना, आलोचना प्रधान बनेर आउँदैन, हिजो जे भयो सकियो । सात खत माफ । अब फरक ढङ्गले जाऔँ ।तपाईंहरुको केन्द्रीय कमिटीको निर्णय ओली नेतृत्वको सरकारले राम्रो काम गरेको हुनाले धन्यवाद दिने भन्ने छ । दोस्रो, अदालतको निर्णयको देशव्यापी भण्डाफोर गर्ने । पछि संविधानको धारा ७६(५) लाई संशोधनको प्रोसेसमा पनि जाने । केन्द्रीय कमिटीले वैचारिकरुपमा आत्मालोचना गरेको देखिँदैन । अध्यक्षले आत्मालोचना गरेँ त भन्नुभो होला । तर दुई–दुईचोटि संसद् विघटन गर्नु गल्ती थियो भनेर बैठकले रियलाइजेसन गरेको देखिएन । बैठकले त शानदार रुपमा सफल भइयो भनेर गौरव पो गरेको देखियो नि ? भन्नका लागि आत्मालोचना भने पनि भित्रैबाट महसुस भएको त देखिएन नि ? बाँदरको मुखुण्डो लगाएर सडकमा जुलुस निकालिराख्नुभएको छ । अदालतविरुद्ध आन्दोलन गरिराख्नुभएको छ । बहुदलीय जनवादले त शक्ति पृथकीकरण र स्वतन्त्र न्यायलयको कुरा गरेको हैन र ? तपाईंहरु नीतिगत रुपमा चाहिँ रियलाइजेसन कतिबेला गर्नुहुन्छ ?सरकारले गज्जब गर्‍याे, त्यसकारणले धन्यवाद दिइएको हो । के–के गज्जब गर्‍याे भन्दाखेरि विकासको नयाँ न्यारेटिभ नेपालमा सुरु गर्‍याे, चाहे कतिपय बहसमै सीमित किन नहुन् ।यसमा पूर्वप्रधानमन्त्रीले डाटासहित भन्दै आउनुभएको छ, यसमा बहस नगरौँ । विकासको पार्टमा अघिल्लो सरकारले गरेका राम्रा कुराहरुलाई स्वयं प्रधानमन्त्री शेरबहादुर देउवाले पनि धन्यवाद दिनुभएकै छ । तर पोलिटिकल कामचाहिँ .....ठिकै छ । धन्यवाद दिनुभएको छ भने ठिकै भो, यसमा हामीले आत्मभर्त्सना गर्न जरुरी भएन ।त्यसबेला ओलीले चालेका पोलिटिकल स्टेपहरुमाथि प्रश्न उठेको छ....पोलिटिकल स्टेप त म तपाईंलाई यही कुरा बताइदिन्छु, अब त्यो खत्रक्क फर्केर आयो क्या ! म शङ्का गर्छु, यदि नेकपा एमालेको कुरा मिलेन भने के हुन्छ ? उहाँहरु अध्यादेश ल्याउनुहुन्छ पार्टी फुटाउन । के ल्याउनुहुन्छ त भन्दा २० चाहिए २० प्रतिशतको, ३० चाहिए ३० प्रतिशतको ल्याउनुहुन्छ । अध्यादेश राष्ट्रपतिले त जारी गर्नुपर्‍यो । हिजो राष्ट्रपतिलाई त सराप्नुहुन्थ्यो । अब देउवाले गरेको पनि राष्ट्रपतिले के गर्ने त भन्दा छाप लगाइदिने, पठाइदिने हो । कुरा त त्यही हो नि । त्यो भूमिका त्यही गरेको हो हिजो । त्यसैले प्रधानमन्त्रीले के गरेको त भन्दा राजनीति गरेको हो । राजनीति गरेर प्रधानमन्त्री भएको हो । अरुलाई चुनावमा पछारेर त्यहाँ पुगेको हो नि । हाम्रो प्रणालीले बहुमत त सितिमिति आउँदैन । पोलिटिकल्ली गल्ती के भन्नुहुन्छ तपाईं ?जबरजस्ती दोष कसरी मानौँ ? हामी मान्दैनौँ त्यो । किनभने एउटाको मात्रै दोष हुन्छ त ? मिल्न आएपछि मिल्न पर्याे नि त । जस्तो– भागवण्डा गर्न प्रचण्डजीले पनि पछि ल भैगो मैले पाँचै वर्ष छाडिदिएँ भनेको हो । यो सप्पै माधवकुमार नेपालले हो नि । प्रचण्ड त्यहाँ त पुगेका थिएनन् । मिलेरै जाऔँ केपीजीसित भन्ने उनको थियो ।विदेश सम्बन्धको कुरा उठाउनुभयो, विदेश सम्बन्धमा के गर्नुपर्ने ? नक्सा लिएर आएको छ नि त । नक्सा ल्याउन सबैले साथ दिए, धन्यवाद उनीहरुले पनि पाएका छन् । तर, कसैले पहल लिनुपर्थ्याे । यसभन्दा अगाडि कसैले कुरा त उठाउन सकेका थिएनन् लिपुलेक हाम्रै हो भनेर । केपी ओलीको १९९६ को मुद्दा २०२० मा आएर गरेरै देखाए । त्यसकारण धन्यवाद ।राजनीतिकरुपमा तपाईंलाई नै म सोध्न चाहन्छु, के गल्ती गरे त भन्दा आफ्नो पार्टीको अध्यक्ष उनी भए । के त्यो उनको अपराध हो ?  एक, उनी जितेर भए । दुई, उनले माओवादीलाई पनि मिलाउन सके । त्यही माओवादीसँग उनको पानी बाराबारको सम्बन्ध थियो । प्रचण्ड र केपीको भेट भनेको त मेस्सी र रोनाल्डोको एउटै टिमको फुटबलजस्तो होइन र ?नेकपा बनाउनु र नेकपालाई बहुमत दिलाउनु यो त एकदमै महानता थियो, यसमा त कसैले प्रश्न उठाएको छैन, नेकपालाई सफल बनाएको जस त केपी ओलीले पाउनु नै भएको छ । तर त्यसपछाडिको ओरालो यात्रामा चाहिँ उहाँको कुनै दोषै छैन भन्न त मिलेन होला नि ?छैन । जबरजस्ती दोष कसरी मानौँ ? हामी मान्दैनौँ त्यो । किनभने एउटाको मात्रै दोष हुन्छ त ? मिल्न आएपछि मिल्न पर्याे नि त । जस्तो– भागवण्डा गर्न प्रचण्डजीले पनि पछि ल भैगो मैले पाँचै वर्ष छाडिदिएँ भनेको हो । यो सप्पै माधव कुमार नेपालले हो नि । प्रचण्ड त्यहाँ त पुगेका थिएनन् । मिलेरै जाऔँ केपीजीसित भन्ने उनको थियो । भनेका पनि थिए । तर माधव नेपालजी समन्वयवादी भन्छन् नि, माधव नेपाल समन्वयवादी भन्दा बढी षड्यन्त्रकारी बनेर निस्केको परिणाम केपी ओलीको ओरालो यात्रा देखिएको हो । अब उकालो हुन्छ कि ओरालो हुन्छ भन्ने त अबको १३–१४ महिनापछि चुनाव घोषणा गर्छ देउवा सरकारले । फेरि यो उपियाँ सरकार हो, पाँचवटा टाउका जोडेर बनाएको ।अब देउवा सरकारले अमेरिकी सहयोग ‘एमसीसी’ लाई संसदमा ल्यायो भने एमालेले सघाउँछ होला नि होइन ?एमसीसी हिजोको सत्तारुढ दल माओवादीसँग जोडिएको विषय हो । सभामुखले समेत त्यो ब्लक गर्नुभयो, त्यो तथ्य हो । हाम्रो कुरा के थियो भने यो नरोकौँ । हिजो त कृष्णबहादुर महराजीले सही गर्‍या हो, देउवा र ज्ञानेन्द्र कार्कीले मात्रै होइन, झलनाथजीले पनि गर्‍या हो । त्यसैले हिजो हामी एमसीसीका बारेमा कुरा उठाउने तर बबुरोजस्तो भयौँ । हामीले भन्या के थियो भने संसदमा पेस गर्न दिउँ । संसदमा पेस गरौँ, सरकारले त फाइल पठाइदिने हो टेबल गर्न । कुन फाइल टेबल गर्ने या नगर्ने भन्ने सभामुखको कुरा हो, सभामुखले पेस गर्नुभएन ।छोटोमा तीनवटा कुरा मात्रै भन्छु, एउटा– उहाँहरुले ममाथि जे अभियोग लागेको हो त्यसको निर्णय भएको देखाइदिनुपर्यो। निर्णय त हुनुपर्यो नि कुनै अपराध हुनका लागि । दोस्रो– कसैसँग सम्झौता भएको हुनुपर्याे। तेस्रो– निकासा भएको हुनुपर्याे, त्यो पनि देखाइदिनुपर्याे ।देउवाजी हुनुहुन्छ हुबहु, जस्ताको त्यस्तै पास गरौँ भन्ने । देव गुरुङ, अहिलेका अर्थमन्त्री जनार्दन शर्मा हुुनुहुन्छ, उर्जामन्त्री पम्फा भुसाल हुनुहुन्छ, विरोध गर्ने । कस्तो संजोग परेको, म जान्दिनँ । यो सेटिङ होला सायद । अर्थमन्त्री त्यसको व्यापक विरोधी, उर्जामन्त्री जसले त्यसको कार्यान्वयन गर्नुपरेको छ, उहाँ पनि त्यसको विरोधी । यतैतिर होला, एमसीसी खारेज गर भन्दा प्रचण्डजीले हात तल गरेको फोटो त अहिले पनि छ । त्यसो भएकाले उहाँहरु के गर्नुहुन्छ, थाहा छैन ।एमालेले के गर्छ ?हामी  के चाहान्छौँ भने नेपाल एक्लै अघि बढ्न सक्दैन, हामीलाई पुँजी र प्रविधिको साथ चाहिन्छ । ज्ञानको विस्तार कुनै एउटा राष्ट्रमा सीमित छैन । हामीले चाहने भनेको हाम्रो राष्ट्रिय हितमा त्यो छ कि छैन ? त्यसले हामीलाई कसैप्रति अनुबन्धित गरेर अकारण उत्तरदायी या जवाफदेही बनाइरहने हो वा मान्छेहरुले आशंका गरेजस्तो इन्डोप्यासिफिकको अभिन्न अङ्ग हो ? वा बीआरआई रोक्नलाई मात्रै लिएर आएको हो ? त्यस्तो कुरा त सम्झौतामा केही लेखिएको छैन ।अन्त्यमा, तपाईं ट्विटर लगायत सामाजिक सञ्जालमा पनि सक्रिय हुनुहुन्छ । सामाजिक सञ्जाल प्रयोगकर्ताले तपाईंलाई धेरै नै गाली गर्ने गरेका छन् । सामाजिक सञ्जालमा गाली गर्नेहरुलाई के भन्नुहुन्छ ?उहाँहरुको खुसी हो । उहाँहरुले गाली गर्न पाउनुहुन्छ । म उहाँहरुलाई एउटा कुरा मात्रै भन्छु । जे विषयमा उहाँहरुको न्यारेटिभ बनेको छ– कि मैले आर्थिक हिनामिना गर्‍याे देशको । त्यो कुराको पुष्टि भयो भने म कारवाहीको भागिदार बन्नैपर्छ, त्यसबाट म उम्कन मिल्दैन, त्यसमा म एक्स्युज माग्दिनँ । माग्नु पनि हुँदैन । तर, मैले गल्ती गरेँ कि गरिनँ भन्नेचाहिँ उहाँहरुलाई तथ्यहरु अध्ययन गर्न भन्छु ।छोटोमा तीनवटा कुरा मात्रै भन्छु, एउटा– उहाँहरुले ममाथि जे अभियोग लागेको हो त्यसको निर्णय भएको देखाइदिनुपर्याे। निर्णय त हुनुपर्यो  नि कुनै अपराध हुनका लागि । दोस्रो– कसैसँग सम्झौता भएको हुनुपर्यो । तेस्रो– निकासा भएको हुनुपर्यो, त्यो पनि देखाइदिनुपर्यो ।अर्को, जसले दाबी गरेका छन्, जसको एजेन्ट भनेका छन्, त्यो देशको दूतावासले के भनेको छ ? नक्कली कुराहरु आउँछन् । फन्हडाहरु, नक्कली डेकोरिटिभ कुराहरु गरेर एउटा मान्छेलाई खत्तम गर्न त लागिन्छ, अनेक छन् । वाइडबडी खै त ? क्यान्टोनमेन्ट घोटाला खै त ?  गरौं छानविन । म छानविनको पक्षधर हुँ । म त अदालत पनि गएको छु कि मैले न्याय पाउनुपर्छ भनेर । त्यसैले यस्ता आलोचनाबाट म हच्किन्नँ । #गोकुलप्रसाद बाँस्कोटा