 २०१७ पुस १ मा मुलुकको भोगेका त्यो दिनले धेरै महत्त्व राख्छ । राजा महेन्द्र शाहले सैन्यबलका माध्यमद्वारा जननिर्वाचित संसद् विघटन तथा संसद्ले चुनेको सरकार अपदस्थ गरेका थिए । ती दुवैको पुनस्र्थापना हुनका निमित्त मुलुकले तीन दशक कुर्नुप-यो । ०१७ सालको घटनाका अध्ययता कृष्णविक्रम नेम्वाङसँग रातोपाटीले विगत र वर्तमानबारे जन्ने कोशिस गरेको छ । प्रस्तुत छ नेम्वाङसँगको कुराकानीको सम्पादित अंश:आजको २०१७ सालको पुष एक गतेलाई कसरी स्मरण कसरी गर्ने ?– मैले ०१७ सालको क्रान्तिको सम्झना भनेर एउटा किताब लेखेको छु  । ०१७ साल पुस १ मा राजाले जननिर्वाचित संसद् विघटन तथा संसद्ले चुनेको सरकार अपदस्थ गरेका थिए । राजा महेन्द्रले हाकाहाकी सार्वजनिक मञ्चबाट जननिर्वाचित प्रधानमन्त्रीलाई जंगीअड्डाका सिपाही परिचालन गरेर गिरफ्तार गरेका थिए । त्यो बेला म नेपालमा थिइनँ, दार्जिलिङमा पढ्दै थिएँ । त्यही सुनेको हुँ । पछि त्यसबारे मैले गहिरो अध्ययन गरेँ ।त्यो किन भयोजस्तो लाग्छ ?–त्यतिबेला बीपी र राजा महेन्द्रबीचमा एक प्रकारको व्यक्तित्वको टकराव थियो । दुबै जना महत्त्वकांक्षी थिए । त्यतिबेला बीपीले वा राजनीतिक दलले कुनै गल्ती गरे भनेर महेन्द्रले ‘कू’ गरेका होइनन् । त्यतिबेलाको दस्तावेजको अध्ययनले ‘कू’ गर्नु पहिले धेरैपल्ट बीपी र राजा महेन्द्रबीच कुरा भएको पाउन सकिन्छ । जसमा राजाले ‘हेर्नुहोस् बीपी कि मलाई पाँच–सात वर्ष छोडिदिनुहोस् । म शासन गर्छु । होइन भने तपाईं गर्नुहोस् । पाँच–सात वर्ष म रानी लिएर बेलायतमा गएर बस्छु । आवश्यक परे बोलाउन होला’ भन्ने सम्मका कुरा भएको छ ।राजाको परिवर्तन पनि महत्त्वकांक्षा मात्र थियो । नराम्रो गरिहालौँ भन्ने राजाको मनसाय थिएन ।  राणाको जस्तो व्यक्तिगत सिद्धि मात्र गर्ने होइन मेरो तरिकाले देशलाई केही गर्न सक्छु कि टेष्ट गर्रौँ भन्ने उनको मनसाय थियो । तर अलिपछि राजाले सोचेको ठीक विपरीत भयो ।राजाले धेरै पल्ट औपचारिक–अनौपचारिक रुपमा त्यतिबेला भन्नुभएको छ –मैले प्रधानमन्त्री भनेर दुनियाँको छेउमा देखाउन सक्ने एउटा व्यक्ति भनेको बीपी मात्र हो । तर त्यतिबेला कू गर्नुपर्यो । कू गर्नका लागि पनि निहुँ चाहियो । त्यतिबेला भर्खर–भर्खर ००७ सालमा सामन्ती व्यवस्था हटेको थियो । दुरदराजका जनतालाई त्यो राम्रोसँग अनुभूति पनि भइसकेको थिएन । त्यतिबेला छोटा राणाहरु गाउँमै थिए । गाउँको मान्छेले राणातन्त्र गयो भन्ने अनुभूति गर्न पाएका थिएनन् । त्यतिबेलै ०१७ सालको कू किन भयो ? जनताले धेरैपछि मात्र कुरा बुझे । अहिलेको जस्तो राजनीतिक चेतना थिएन । जब राज्य रजौटा उन्मुलन, भूमिसम्बन्धी सुधार, जलजमिन र जंगलसम्बन्धी संसदमा प्रस्ताव आएपछि ठूलाबडाले विरोध गरे । उनीहरु अदालतमा पनि गए । राजालाई गुहारे ।त्यही इस्यूलाई लिएर राजाले परिवर्तन चाहे । राजाको परिवर्तन पनि महत्त्वकांक्षा मात्र थियो । नराम्रो गरिहालौँ भन्ने राजाको मनसाय थिएन ।  राणाको जस्तो व्यक्तिगत सिद्धि मात्र गर्ने होइन मेरो तरिकाले देशलाई केही गर्न सक्छु कि टेष्ट गर्रौँ भन्ने उनको मनसाय थियो । तर अलिपछि राजाले सोचेको ठीक विपरीत भयो ।त्यसको कारण के थियो ?– उनी (राजा)का मन्त्रिमण्डलमा प्रतिनिधित्व गर्ने सबै सामन्ती पुत्रहरु थिए । त्यतिबेला पढेलेखेका बडेबडे जिम्दार, बडेबडे अफिसरको छोराछोरी मात्र पढेलेखेका हुन्थे । मन्त्रिमण्डलमा प्रतिनिधित्व गर्ने उनीहरु भए । अनि राजाले सोचेजस्तो अवस्था भएन । पञ्चायत व्यवस्था फेल भयो ।राजाले बीपीको योग्यता र क्षमतामाथि प्रश्न उठाउनु भएको थिएन । यता जनतामा पनि राजनीतिक दल र सरकारको नेतृत्वप्रति वितृष्ण थिएन भन्नुभयो । तर पनि जनता राजाको ‘कू’ विरुद्ध किन विरोधमा उत्रन सकेनन् भन्ने लाग्छ ?– यसलाई बुझ्न आन्दोलनको इतिहासमा जानुपर्ने हुन्छ । संसारमा धेरै आन्दोलन भए । ठूला ठूला आन्दोलनका कुरा गर्दा अमेरिका, रसिया, चीन, भारतकै भयो । फ्रेन्च रिभुलेसन पनि भयो । त्यसमा जनसंख्याको एक प्रतिशतले भाग लिएको हुँदैन । तर राजाको कूको विरोधमा भ्यङ्कर भाग लिए । मेचीदेखि महाकालीका जनताले बन्दुक उठाए ।मेरो किताबमा दुई ठाउँबाट समर्थन आएको उल्लेख गरेको छु । एउटा चीन र अर्को पाकिस्तानबाट बलियो समर्थन आएको थियो । त्यतिबेला मार्सल चेन्नी चीनको मन्त्री थिए । उनी पार्टीका उपाध्यक्ष पनि थिए । उहाँले ‘नेपाली जनताको विरुद्धमा कहीँबाट कुनै प्रकारको एक्सन भयो भने श्री ५ महाराजधिराज र नेपाली जनताको पक्षमा सधैँ चीनको सरकार उभिनेछ’ भन्नु भएको छ ।त्यसो भए पञ्चायती शासन ०१७ देखि ०४६ सालसम्म किन कायम रह्यो ? त्योबीचमा किन पञ्चायती व्यवस्था परिवर्तन हुन सकेन ?गो गम्भीर प्रश्न हो । तर यो सामान्य जनताले बुझ्ने भाषा र घटना होइन । राजाले ‘कू’ गर्न किन सके भन्ने बुझ्नुपर्छ । राजाले ‘कू’ गर्नुमा राजाको इच्छा मात्रले पनि सम्भव थिएन । राजालाई बाहिरबाट समर्थन आयो ।कुन–कुन ठाउँमा समर्थन आएको थियो ?मेरो किताबमा दुई ठाउँबाट समर्थन आएको उल्लेख गरेको छु । एउटा चीन र अर्को पाकिस्तानबाट बलियो समर्थन आएको थियो । त्यतिबेला मार्सल चेन्नी चीनको मन्त्री थिए । उनी पार्टीका उपाध्यक्ष पनि थिए । उहाँले ‘नेपाली जनताको विरुद्धमा कहीँबाट कुनै प्रकारको एक्सन भयो भने श्री ५ महाराजधिराज र नेपाली जनताको पक्षमा सधैँ चीनको सरकार उभिनेछ’ भन्नु भएको छ ।तपाईंले सुरुमा भनेजस्तो बीपी र राजाबीचको अनौपचारिक संवादमा ‘पाँच – सात वर्ष कि तपाईं चलाउन होस्, कि म चलाउँछु’ भनेर त्यत्रो संकेत देखाउँदा पनि बीपीले राजाको ‘कू’ असफल पार्न पूर्वतयारी किन गरेन जस्तो लाग्छ ?मंसिर ३० गते मंगलबारको दिन सुवर्ण सम्शेरजीले राजालाई बिन्ती चढाए ‘राजा मलाई व्यापार मिलाउन कलकत्ता जानु छ’ भनेर  ।  राजाले पनि ‘हुन्छ जाऊ’ भनेर अनुमति दिएका थिए । त्यतिबेला सात–दश दिनमा ‘कू’ हुन्छ भनेर प्रष्ट भइसकेको थियो । त्यो कुरा क्याविनेटका सम्पूर्णलाई थाहा थियो । सुवर्णजी त इसारा पाएरै बाहिर जानुभएको हो । सुवर्णजीले बीपीलाई ‘अब म त हिडेँ । तपाईंहरु जोगिनुहोस्’ भनेरै जानु भएको हो । यसमा बीपीले ‘कू’ हुँदैछ । मलाई पनि थाहा छ । ल भन के गर्रौँ ? भाग्नु कि यहाँ बस्नु ? भाग्यो भने राजालाई सजिलो भइगो । निहुँ पनि भइगो । द्वन्द्व गर्दा रक्तपात हुन्छ । अब हामीले बसेरै सामना गर्नुपर्छ’ निरन्तर भनिरहनुभयो । थाहा नभएर होइन भाग्न नचाहेर हो ।सुर्वणलाई मैले नजिकबाट जानेको थिएँ । उहाँले साह्रै बुद्धि पुर्याउनु भएको हो । सबै नेता नेपालमै भएको भए ०१७ सालको क्रान्ति नै हुने थिएन । सबै खोरमा थुनिनुभन्दा बाहिर जानु निको थियो । किनभने अन्त्यमा नेपालमा के हुँदैछ भनेर विश्वालाई जानकारी कसरी दिने ? त्यो जानकारी दिने माध्यम सुवर्णजी मात्रै हो नि । सुवर्णजी लगायत केही भागेर जानेहरुले त्रान्ति नगरेको भए नेपालमा पनि क्रान्ति हुँदैछ भनेर विश्वलाई थाहा हुँदैन थियो ।पूर्व तयारीको कुरा छ । के पूर्वतयारी गर्ने ? बन्दुक बोक्नु हुँदैन थियो । खानतलासीमा एउटा बन्दुक भेटिएको भए यिनीहरुलाई जिउँदो राखिन्थ्यो त ? राखिँदैन नि । हामीलाई पनि डर लाग्यो । म पनि ०१८ सालमा जेलमा परेँ । पछि माघ ९ मा राजामाथि जनकपुरमा भौतिक आक्रमण भयो ।कू हुने संकेत पाउँदा पाउँदै बेला सुवर्ण भारत जानुका पछाडि कुनै सन्देह थियो कि ? पार्टी(नेपाली काँग्रेस)भित्र एक मत नहुँदा राजालाई कू गर्न थप सजिलो भयो भनेर बुझ्दा अन्यथा हुन्छ ?– होइन । पार्टीभित्र एक मत नहुँदा ०१७ सालमा त्यत्रो ठूलो क्रान्ति हुन्छ त ? त्यो पनि सुवर्णजी नै नेतृत्वमा ०१७ सालको क्रान्ति भएको होइन र ? पार्टी र नेताको साथ नपाएको भन्ने कुरा होइन ।त्यसो भए सुवर्ण भारत जानुलाई कसरी हुर्ने त ? हेर्दा त सन्देहपूर्ण देखिन्छ नि ?– त्यो हुँदै होइन । सुर्वणलाई मैले नजिकबाट जानेको थिएँ । उहाँले साह्रै बुद्धि पुर्याउनु भएको हो । सबै नेता नेपालमै भएको भए ०१७ सालको क्रान्ति नै हुने थिएन । सबै खोरमा थुनिनुभन्दा बाहिर जानु निको थियो । किनभने अन्त्यमा नेपालमा के हुँदैछ भनेर विश्वालाई जानकारी कसरी दिने ? त्यो जानकारी दिने माध्यम सुवर्णजी मात्रै हो नि । सुवर्णजी लगायत केही भागेर जानेहरुले त्रान्ति नगरेको भए नेपालमा पनि क्रान्ति हुँदैछ भनेर विश्वलाई थाहा हुँदैन थियो ।उहाँहरु पनि खोरमा गएको भए 'नेपालमा राजाबाट कू भयो, नागरिक अधिकारलाई कुन्ठित गरियो' भनेर विश्व जनमत कसरी बनाउने भन्नुहोस् त ? अहिलेको र त्यतिबेलाको अवस्था दाँज्न मिल्दैन । त्यतिबेला मानवअधिकारवादी थिएनन् । तपाईंहरु जस्तो पत्रकारहरु थिएनन् ।नेपाली सेना राष्ट्रिय सेनाको भूमिकाभन्दा बाहिर आएको इतिहास छैन ।कूको तयारीमा रहेका राजा महेन्द्रले सुवर्णलाई भारत जान किन अनुमति दिए भनेर प्रश्न त उठ्छ नि ?–  यो कुरा पनि छ । सबैलाई सबै कुरा थाहा थियो । राजालाई, सुवर्णजी, क्याबिनेट सबैलाई थाहा थियो । प्रायः जसो सबै सांसदलाई पनि थाहा थियो । तर कूको मिति मात्र थाहा थिएन । राजालाई कुनै पण्डितले हेरिदिएको भन्ने छ ।एउटा कुरा के हो भन्दा राजा पनि सुर्वणप्रति सफ्टकर्नरमा थिए होलान् ? किन भने उनी राणा परिवारका भएकाले मैले कू गर्दा पनि यत्रो ठूलो उपद्रो गर्दैनन्, विरोध गर्दैन भन्ने राजाको बुझाइमा अलिकति गल्ती भयो । किन भन्दा पछि सुवर्णले त्यत्रो क्रान्ति गरे । पछि राजाले सुवर्णजी नै भएर राजाले माफी दिएजस्तो लाग्छ ।नेपाली काँग्रेसबाटै समायोजन भएका सेना–प्रहरीलाई बिपीविरुद्ध प्रयोग भएको घटनालाई कसरी हेर्न भएको छ ?माओवादीका लडाकुलाई नेपाली सेनामा समायोजन गरियो । अब तिनीहरुले राष्ट्रिय सेना हुनुपर्यो कि पार्टीको सेना ? तिनीहरु त राष्ट्रिय सेना हुनुपर्यो । काँग्रेसबाट त्यहाँ समायोजन भएकाहरु पार्टीको सेना भएनन् नि ? राष्ट्रिय सेना भए । नेपाली सेना राष्ट्रिय सेनाको भूमिकाभन्दा बाहिर आएको इतिहास छैन ।त्यसै भारतमा पनि सैन्य कू भएको छैन । तर पाकिस्तानमा प्रत्येक वर्षजसो पहिले सैन्य कू भएको पाइन्छ । नेपालमा पनि सैनिकमा महत्वकांक्षा देखिएन । त्यो देशका लागि साह्रै राम्रो हो । अहिलेसम्म सेनाले राष्ट्रिय सेना हुन कोशिस गरिरहेको छ । त्यतिबेला पनि त्यही भयो । न राजाको भए न पार्टीको भए । त्यसमा सामान्य कुरा छ राजाले चलाए  । राजा भनेको राजा मात्र होइन, राष्ट्रप्रमुख हो । संसारको सबै देशका सेनाको अधिपति राष्ट्र प्रमुख नै हुन्छ । आपत्तकालामा सेना परिचालन गर्ने जिम्मा संविधानले नै दिएको हुन्छ । त्यो बेला राजाको भक्तिका निम्ती होइन, राष्ट्रप्रमुखका हैसियतले राजाले हुकुमले गर्दा भएको भनेर मेरो विश्लेषण छ । कतिपय पृथ्वीनारायण शाहको व्यक्तिगत सेना भएकाले सेना राजाको हो भन्ने तर्क गर्छन् । त्यो बेकार होजस्तो लाग्छ ।संवैधानिक निकाय सशक्त बनायो भने अहिलेको ६० प्रतिशत समस्या समाधान हुन्छ ।यतिबेला राजनीतिक दलले राम्रो गर्न सकेन भनेर सडकमा राजावादी सल्वलावट देखिएको छ । यसलाई कसरी हेरिराख्नु भएको छ ? –बिचाराहरु अहिले विरोधसम्म गरेका हुन् । केही गर्न सक्दैनन् । किनभन्दा मेची महाकालीको जनतालाई बहुमतमा ल्याउनुपर्छ । बहुमतमा आइपुग्नलाई धेरै मिहेनत गर्नुपर्छ । ३० वर्षसम्म बहुदलवादीहरुले साह्रै ठूलो त्याग तपस्या गरेका छन् । धेरै मारिएका छन् । जेलनेल भोगेका छन् । प्रवासमा कति गएका छन्, कति गएका छन् । त्यस्तो कष्ट उनीहरुले गरेका छैनन् । सडकमा पाँच जना उत्रिँदैमा परिवर्तन भएको अहिलेसम्म मैले इतिहास पढेको छैन । उनीहरुसँग तर्सिहाल्नुपर्ने कारण पनि कुनै छैन ।राजावादीको वर्तमान शक्ति र सामथ्र्यको कुरा एउटा पाटो भयो । हाम्रा राजनीतिक दलका नेताले गुमाउँदै गएको नैतिक शक्तिले राजावादीलाई सामथ्र्य थप्दै गएको देखिन्छ नि ?– अहिलेको सरकारले वैधता गुमाएको मेची महाकालीमा हल्ला छ । त्यसमा कति सत्यता छ, मलाई थाहा छैन । संवैधानिक निकाय सशक्त बनायो भने अहिलेको ६० प्रतिशत समस्या समाधान हुन्छ ।यतिबेला त समस्याको जडका रुपमा प्रधानमन्त्रीलाई देखाउने गरिएको छ । प्रधामन्त्रीको भूमिकाप्रति तपाईको दृष्टिकोण के छ ?–म हरेक कुरा राजनीतिक दृष्टिकोणले हेर्छ । पब्लिक दृष्टिकोण मसँग छैन । अहिले राजनीति पार्टीमा बलियो गुटबन्दी छ । नेकपाभित्र ठूलो गटबन्दी छ । यसमा त्यसै भन्न सक्दैन ।तपाईंले माथि भन्नुभयो नेपालको सेना राष्ट्रिय सेनाभन्दा बाहिर आफ्नो भूमिका खोज्ने खालको छैन । त्यसो भए नेपालमा राजा र सैन्य शासन सम्भव छैन भनेर बुझ्दा हुन्छ ?– सेनाले कू गर्दैन । यो मैले माथिनै प्रष्ट्याइ सकेको छु । रह्यो राजाको कुरा । नेपाली जनता २००७ साल र २०१७ सालको जस्तो अबुझ छैन । राजा ल्याउँदा व्यक्ति होइन संस्था ल्याउनुपर्ने हुन्छ ।  त्यो नेपाली जनताले बुझेका छन् । दलका नेतालाई पाँच वर्षपछि हटाउन सकिन्छ । राजालाई हटाउन फेरि अर्को रक्तपात गरेपछि मात्र हटाउन सकिन्छ । त्यो कुरा नेपाली जनतालाई थाहा छ ।यतिबेला सत्ता र विपक्ष दुवैप्रति जनआकर्षण छैन । टावर प्रश्नालिटी भएको नेता अहिले नेपालमा छैन ।वाह्य शक्तिले राजनीतिक दलको विकल्पमा कुनै तानाशह जन्माउन सक्ने सम्भावन छ कि छैन ?– नेपालमा विशेष प्रभाव राख्ने भारत र चीन हुन्, उनीहरु यो चाहँदैनन् । किनभने नेपालमा अस्थिरता ल्याउँला चीन र भारत दुबैलाई फाइदा छैन । कसरी भने भारतको १२–१४ सय किलोमिटरको चौकीदार नेपाल हो । उता चीनको पनि बोर्डरको रक्षा गरिदिने नेपाल नै हो । यतिभित्र उनीहरुले अरबौँ सैन्य खर्च गर्नुपरेको छैन । नेपाललाई भारतले अस्थिर बनायो भने भारतको काश्मिर अस्थिर हुन्छ । चीनले नेपालमा अस्थिरताको खेल सुरु गर्यो भने तिब्बतमा दलाई लामाको अभियानले वैधता पाउँछ । अनि विश्व जनमत त्यतातिर जान्छ । भारत र चीनले त्यस्तो गल्ती गर्दैन ।मुलुकको वर्तमान राजनीतिलाई कसरी हुर्नुभएको छ ? –यतिबेला सत्ता र विपक्ष दुवैप्रति जनआकर्षण छैन । टावर प्रश्नालिटी भएको नेता अहिले नेपालमा छैन ।युवा पुस्तामा त्यो सभावना देख्निु भएको छ ?– सभावना हुने नै युवा पुस्तामा हो । तर कसैको अग्नीपरीक्षा हुन सकेको छैन । घटनाले मान्छेलाई बनाउने हो । जस्तो भारतमा राष्ट्रिय जनआन्दोलन गर्नु नपरेको भए महात्मा गान्धीको जन्मै हुने थिएन, नेहरु र पटेलको जन्म हुने थिएन । चीनमा क्रान्ति नगरेका भए माओ त्सेतुङको जन्म हुने थिएन । ००७ सालको क्रान्ति गर्नु नपरेका भए बीपीहरुको जन्म हुने थिएन । नेतृत्व घटनाले जन्माउने हो । यो परिस्थितिलाई फेरेर देशवासीको सर्वोत्तम हितमा लागि काम गर्ने नेता आउन सक्नुपर्छ ।#कृष्णविक्रम नेम्वाङ