काठमाडौँ– पछिल्लो समय संसदबाट पारित भएका र संसदको प्रक्रियामा रहेका आधा दर्जनभन्दा बढी विधेयक विवादित बनेका छन् । जसमा राहदानी विधेयक, चिकित्सा शिक्षा विधेयक, मिडिया काउन्सिल विधेयक, वन विधेयक, भूमिसुधार विधेयक, मानव अधिकार आयोगसम्बन्धी विधेयक र गुठी विधेयक रहेका छन् । त्यसमा पनि मानव अधिकार आयोगसम्बन्धी विधेयक, मिडिया काउन्सिल विधेयक र गुठी विधेयकले सदनदेखि सडक ताती रहको छ ।विधेयक निर्माण प्रक्रियालाई पारदर्शी नबनाउनु र सरोकारवालासँग पर्याप्त छलफल नगराइनु यसको प्रमुख कारण रहेको प्रमुख प्रतिपक्षी काँग्रेसले गठन गरेको छाया सरकारको कानुन मन्त्रालयका संयोजक तथा कानुनविद् राधेश्यम अधिकारी बताउँछन् ।सरकारबाट नागरिकको सांस्कृति र सभ्यतामाथि धावा बोल्ने काम भएको उनको आरोप छ । ऐन–कानुन बनाउने कुरामा पनि सरकार भागबण्डा दिनुपर्छ जास्तो तरिकारले अगाडि बढ्दा समस्या आएको अधिकारीको बुझाइछ ।प्रस्तुत छ छाया कानुनमन्त्री अधिकारीसँग विवादित विधेयकमाथि केन्द्रित रहेर गरिएको संवाद : दुई तिहाइको बलशाली सरकारले ल्याएका विधेयकहरू पछिल्लो समय विवादित बनेको छन् । यी परिदृश्यलाई कसरी नियाल्नुभएको छ ?अहिलेको सरकारको जुन काम कारबाही छ । मूलतः दुई तीनवटा कुरामा गम्भीर त्रुटि देखापर्न थाल्यो । सरकारले कुनै पनि विधेयक ल्याउनु अगाडि एउटा पद्धति हुन्छ । तर मलाई यति बेला त्यो पद्धतिमा नै धेरै तोडमोड सुरु भएको लाग्छ । कुनै पनि मन्त्रालयले कुनै विधेयक बनायो भने उसले सुरुमा कानुन मन्त्रालयमा पठाउनुपर्छ । कानुन मन्त्रालयले राय माग्छ । कानुनको दृष्टिकोणबाट पुग नपुग भएका कुरा पेपर गर्न थालिन्छ । त्यसमा सैद्धान्तिक सहमतिका लागि मन्त्रिपरिषद्मा पठाइन्छ । मन्त्रिपरिषद्ले सैद्धान्तिक सहमति जुटाएपछि त्यसपछि सम्बन्धित मन्त्रालयले सो विषयका विज्ञसँग छलफल गरेर सुझाव ग्रहण गर्दै फेरि मन्त्रिपरिषद्मा पठाउँछ । अनि मन्त्रिपरिषद्मा रहेको विधेयक समितिमा पठाइन्छ । त्यहाँ कानुनमन्त्रीको अध्यक्षता व्यापक छलफल हुन्छ । अनि विधेयकमा एउटा निष्कर्ष निकालिन्छ र फेरि स्वीकृतका लागि मन्त्रिपरिषद् पठाइन्छ । मन्त्रिपरिषद्ले स्वीकृत गरिसकेपछि विधेयकका रूपमा संसद्मा आउँछ । विधेयक यी सबै चरण पार गरेर आउनुपर्ने हुन्छ । अहिले पनि विधेयक ती सबै ठाउँ त घुमे होलान् तर हुनुपर्ने छलफल, विर्मश गम्भीर रूपमा भएन जस्तो लाग्छ । किनभने त्यो प्रक्रिया पूरा गरेर आएको भए यति त्रुटि भएर आउँदैन थिए । अर्को कुरा अहिलेको सरकार पारदर्शिता छलफल गर्नुको साटो कसैले थाहा पाउँछन् कि भन्ने ढङ्गले अत्यन्तै गोप्यताका साथ विधेयक तयार गरिरहेका छ । त्यो गोप्यताको छनक संसद्मा आएपछि मात्र थाहा पाइन्छ । सरकारले सार्वजनिक चासोको विधेयक ल्याउनुअघि सरोकारवालासँग संवाद, विमर्श गर्न आवश्यक ठानेको छैन । सरोकारवालासँग छलफल गरेको भए वा संसद्मा नआउँदै राष्ट्रिय अपनत्व लिने खालको वातावरण बनाएको भए यस्तो अवस्था आउने थिएन ।विधेयकबारे पछिल्लो विवाद सरकारले सरकारवालासँग विमर्श नगर्दाको उपज हो भन्ने तपाईंको भनाइ हो ?एउटा मन्त्रालयभित्र कति जनासँग राजनीतिक तहले विमर्श गर्यो होला ? कुनै विधेयक आउनुअघि कानुन मन्त्रालयदेखि मन्त्रिपरिषद् हुँदै विधेयक समितिमा लामो विमर्श हुन्छ । तर जहिले पनि विधेयकले संसद् प्रवेश पाइसकेपछि मात्र सरोकारवालाले थाहा पाउने अवस्था सिर्जना गरिँदै आएको देखियो । अनि सरोकारवालाले कुरा उठाउन थालेपछि सरकार रक्षात्मक हुने स्थिति छ । मन्त्रिपरिषद्ले पारित गरिसकेपछि विधेयक रि–ओपेन हुन्न, सम्बन्धित मन्त्रालयमार्फत संसदमा पेस हुन्छ र विधेयकले संसदीय प्रक्रियामा प्रवेश पाउँछ । संसदका दुइटै सभा र तिनका समितिमा दफावार छलफलपछि पारित हुने र राष्ट्रपतिबाट प्रमाणीकरपछि कानुन बनेर आउने हो । यो कुरा सरकारमा बस्नेहरूले किन गम्भीर ढङ्गले सोचिरहेका छैन भन्ने प्रश्न हो ।सरकारले ल्याएको विधेयकहरू उसले भने जस्तो दुई पुस्ताको टकरावको कुरा हो अथवा परिवर्तन चाहने र नचाहनेबीचको टकराब हो भने अहिलेका विधेयकलाई कुन हिसाबले भन्नुहुन्छ । मिडिया काउन्सिल विधेयकको कुरा गरौँ, त्यो कुन वर्ग र कुन क्षेत्रका पत्रकारले विरोध गरेका छैनन् ? पुरातन विचार राख्ने सम्पादक मात्र विरोधमा छन् भनेको हो ? मैले त सबै खालका पत्रकारहरू विरोधमा उत्रिएको देखिरहेको छु ।तर सरकारले सबैसँगको छलफल र विमर्शपछि मात्र अगाडि बढेको बताउँदै आएको छ । साथै विधेयकमाथिको विवादलाई दुई पुस्ता वा समाजको लडाइँका रूपमा अथ्र्याएको छ । यसमा के भन्नुहुन्छ ?त्यस्तो हो भने विधेयक नआउन्जेलसम्म केही पनि थाहा नहुने, विधेयक आएपछि एकाएक ज्वारभाटा जसरी विरोधका स्वर किन आउँथे होला ? गुठीको विधेयकको कुरा गरौँ । यो विधेयक राष्ट्रिय सभामा पेस भइरहँदा छलफलका लागि दिएको ५ मिनेटको समयमा मैले भनेको थिएँ– यो विधेयक तपाईंले जुन तरिकाले ल्याउनुभएको छ । यसको गम्भीर ढङ्गले विरोध हुन्छ र सडक उचाल्ने काम हुन्छ, उचालिन्छ । यो कुराको तपाईंले हेक्का राख्नु भएन भनेर मैले देख्ने वित्तिकै भन्न सक्छु भने सरकारले कोसँग विमर्श गर्यो होला त ?अर्को कुरा, सरकारले ल्याएको विधेयकहरू उसले भने जस्तो दुई पुस्ताको टकरावको कुरा हो अथवा परिवर्तन चाहने र नचाहनेबीचको टकराब हो भने अहिलेका विधेयकलाई कुन हिसाबले भन्नुहुन्छ । मिडिया काउन्सिल विधेयकको कुरा गरौँ, त्यो कुन वर्ग र कुन क्षेत्रका पत्रकारले विरोध गरेका छैनन् ? पुरातन विचार राख्ने सम्पादक मात्र विरोधमा छन् भनेको हो ? मैले त सबै खालका पत्रकारहरू विरोधमा उत्रिएको देखिरहेको छु ।यस्तै मानव अधिकारसम्बन्धी विधेयकको कुरा गरौँ, राष्ट्रिय र अन्तर्राष्ट्रिय चासोको विषय बन्यो । राजदूतहरूले त्यसविरुद्धमा अन्तरर्वाता दिइरहेका छन् । नेपालका मानव अधिकारवादीहरू चाहे वामपन्थी हुन्, चाहे दक्षिणपन्थी हुन्, सबैले चासोका साथ हेरेको छन् । अनि मलाई भनिदिनु होस्, त्यहाँ कुन पुस्ताको कुरा गरेको ? त्यहाँ कुन तप्का छ, जो मानव अधिकारसम्बन्धी अहिलेको विधेयकलाई ठीक भनिरहेको छ ? यस्तै राहदानी विधेयक, भूमिसुधार विधेयक, गुठी विधेयकमा पनि यस्तै छ । हामी नाफामुखी हुन थाल्यौँ । सरकारको दृष्टिकोण समग्र समुदायलाई समेट्ने खालको भएन । केही मान्छे मोटाउने नाममा हामी ऐन कानुन बनाएर नीतिगत भ्रष्टाचार गर्नेतिर लागेको देखियो । अहिले त ऐन कानुन पारित गर्नु सजिलो छ नि ? दुई तिहाइको सरकार छ । हामीले जति कुरा भने पनि हामी रोक्न सक्दैनौँ ।पछिल्लो दशक दुई प्रधानमन्त्रीका पालामा दुइटा प्रयोग गरिए । पहिलो, पशुपतिनाथको मन्दिरमा परम्परादेखि दक्षिण भारतबाट ल्याइएका भट्टको सट्टा स्थानीय ब्राह्मणलाई पशुपतिनाथको मूल भट्टमा स्थापित गरियो । दोस्रो, हनुमानढोकामा चलिआएका रीत, परम्परा बमोजिमको पूजामा राज्यद्वारा दिइआएको आर्थिक सहयोग रोक्का गरियो । दुवै प्रयोग नराम्ररी असफल भएको उदाहरण हाम्रासामु छ ।विवादित विधेयक त्यति सजिलै सुल्टिने अवस्था देखिँदैन । छाया सरकारको कानुनमन्त्रीको हैसियतले तपाईंको भूमिका के रहन्छ र प्रतिपक्षी काँग्रेसले कसरी अगाडि बढ्छ ?हामीले त विकल्प दिएकै छौँ । जस्तो गुठी ऐनको कुरा गरौँ । विधेयकको उद्देश्यमा भनिएको छ– राजगुठी, सार्वजनिक गुठी र निजी गुठीलाई व्यवस्थित गरी सर्वसाधारणको हित कायम गर्न तथा गुठी जग्गाको संरक्षण, उपयोग र व्यवस्थापन गर्नुका साथै गुठीको विकास सञ्चालन र व्यवस्थापन गर्न आवश्यक व्यवस्था गर्न विद्यमान गुठीसम्बन्धी कानुनलाई एकीकरण र संशोधन गर्न विधेयक पेस गरिएको छ । पहिले राजगुठी, छुट गुठी र निजी गुठी थिए । तर सरकारले निजी गुटीलाई सार्वजनिक गुठी बनाउन खोजेको छ । निजी गुठीमाथि हस्तक्षेप गर्नुको अभिप्राय के हो ? राजगुठी र छुट गुठीसम्मको व्यवस्थापन यो राज्यले गर्न सकेन । राज्यले बनाएको गुठी संस्थानले गर्न सकेन भने दोष राज्यको कि गुठी संस्थानको ? कसैले जवाफ दिनुपर्दैन । के त्रुटि थियो, साविकको गुठी संस्थानमा, जसले गर्दा गुठी मासिँदै छ, नासिँदै छ ?यो विषयमा सरकारले सरोकारवालासँग सोधपुछसम्म गर्न आवश्यक ठानेन । के सुधार गर्नुपर्छ गुठी संस्थानमा भन्ने बुझ्नेसम्म कोसिस भएन । रोग ‘राम्रा मान्छे कि हाम्रा मान्छे’ भन्नेमा छ भनेर दुई तिहाइको सरकारलाई बुझाउन नसक्नु नेपाली जनताकै दोष हो, कमजोरी हो । गुठी संस्थानको सट्टा गुठी प्राधिकरणको व्यवस्था नयाँ विधेयकले गर्दै छ । गुठी यो राष्ट्रको इतिहास हो, सभ्यता हो । गुठी हाम्रा कला, संस्कृति, धर्म जोगाइराख्ने आधार हो ।आज पनि लिच्छविकालीन मन्दिरको चर्चा गरिरहँदा प्रत्येक नेपालीले गर्व गर्ने नेपालको इतिहाससँग यो जोडिँदैन ? काठमाडौँ उपत्यकाका अनगिन्ती मन्दिर, विहार, बहालको संरक्षण सरकारले गरिआएको छ कि जनताले ? काठमाडौँ उपत्यकामा मात्र यो सीमित छैन । उदाहरणका लागि, लुम्बिनीको चर्चा धेरै गर्नुपर्दैन । मुक्तिनाथको मन्दिरको साँचो बुद्धमार्गी झुमाको हातमा छ । उनले मन्दिर नखोली हिन्दु धर्मावलम्बीले भगवानको दर्शन गर्न सम्भव छैन । यतिसम्म कि, पुजारीले पनि प्रवेश गर्न पाउँदैनन् । हिन्दु–बौद्ध सम्मिश्रण भएको सभ्यताको योभन्दा गतिलो परिचायक अर्को के हुन सक्छ ? सरकारले नागरिकको आस्था र संस्कृतिमाथि धावा बोल्न खोज्यो भन्नुभयो ?हेर्दा त्यस्तै देखिन्छ । पछिल्लो दशक दुई प्रधानमन्त्रीका पालामा दुइटा प्रयोग गरिए । पहिलो, पशुपतिनाथको मन्दिरमा परम्परादेखि दक्षिण भारतबाट ल्याइएका भट्टको सट्टा स्थानीय ब्राह्मणलाई पशुपतिनाथको मूल भट्टमा स्थापित गरियो । दोस्रो, हनुमानढोकामा चलिआएका रीत, परम्परा बमोजिमको पूजामा राज्यद्वारा दिइआएको आर्थिक सहयोग रोक्का गरियो । दुवै प्रयोग नराम्ररी असफल भएको उदाहरण हाम्रासामु छ । यी दुवै कार्य कम्युनिस्ट प्रधानमन्त्रीका पालामा भएका थिए । अहिलेका प्रधानमन्त्री फेरि अर्को प्रयोग गर्दै छन्, गुठी सम्बन्धमा नयाँ विधेयक सङ्घीय संसद्मा प्रस्तुत गरेर । संसद्मा पेस भएको यो विधेयकबारे निकै समय चर्चा भएन, त्यति बेला सरोकारवालाहरूले सायद जानकारी नै पाएनन् । तर जानकारी चुहिएपछि यसको विरोधको मात्रा बढ्दो छ । विरोध जनाउनेहरूमाथि राज्यले लाठी चार्ज र पानीको फोहोराको प्रयोग गर्नुपर्ने एवं पक्रेर थुनामा राख्नुपर्नेसम्मको स्थिति पैदा भएको छ ।प्रधानमन्त्री नै सोल्टी होटलमा गएर विवादास्पद आईएनजीओ युनिभर्सल पिस फेडेरेसनको कार्यक्रममा रातदिन बिताएको कुरा कसैले छोपेर छोपिन्छ ? यो त्यही शृङ्खलाको कडी हो । यसलाई यसरी बुझौँ बाघ कराउनु बाख्रो हराउनु भन्छ नि त्यही भएको हो ।यस्तै स्वर्गद्वारी आश्रममा पनि गुठीकै जस्तो अवस्था देखिएको छ । स्वर्गद्वारी आश्रममा त्यहाँको मूलगुरु महाप्रभुले १९९६ सालमा ताम्रपत्रलेखर त्यहाँ छोडिदिनुभयो थियो । त्यो ताम्रपत्रमा मैले मेरो झोलीको पैसा मेरा चेला र प्रचेलाहरूको नाममा राखेको छु भनेर उल्लेख गरिएको छ । त्यहाँ ११ सय बिघा जग्गा छ । त्यहाँ कसैले बाधा व्यवधान नगर्नु, कसैले गर्यो भने सरकारलाई गुहार्नू भनेर गुरुले भनेका थिए । यहाँ त सरकारलाई गुहार्ने होइन, सरकार आफै त्यसलाई मेट्न लागिरहेको छ । त्यसमा दाङ र प्युठानको भविष्य जोडिएको छ । साथै सर्वोच्च अदालतले पनि स्वर्गद्वारी आश्रमको गुठीका सम्बन्धमा भनेको छ– यो निजी गुठी हो, यो राज्यद्वारा संरक्षित हुनपर्छ । तर त्यलाई धुल्याउनलाई सबै काम भइरहेको छ । अनि यसको विरोध नभए के हुन्छ ?यो सबै कुरा सरकारले पछिल्लो समय धर्मप्रचार संस्थासँग सम्बध बढाउनुको परिमाण भन्ने काँग्रेसको निष्कर्ष हो ?यो हाम्रो निष्कर्षभन्दा पनि सबैले छर्लङ्ग देखिएको कुरा हो । प्रधानमन्त्री नै सोल्टी होटलमा गएर विवादास्पद आईएनजीओ युनिभर्सल पिस फेडेरेसनको कार्यक्रममा रातदिन बिताएको कुरा कसैले छोपेर छोपिन्छ ? यो त्यही शृङ्खलाको कडी हो । यसलाई यसरी बुझौँ बाघ कराउनु बाख्रो हराउनु भन्छ नि त्यही भएको हो । मुलुकको संस्कृति र सभ्यता भत्काउन खोज्नुले राम्रो सङ्केत दिएको छैन । हाम्रो मुलुक संस्कृति र सभ्यतामा अडिएको छ ।केही विधेयकहरूमा देखिएको विवादले सडकदेखि सदनसम्म हलचल ल्याएको छ । यो विवादको समधान निकाल्ने कुरामा काँग्रेस कसरी अगाडि बढ्छ ?म अलिकति पराना कुरा भन्छु । एक वर्षअगाडि यो सरकार आयो, त्यो बेलामा संविधानको कार्यान्वयनको कुरा आउँदा हामीले नथापाएर सरकारलाई समर्थन दिएका होइनौँ । प्रतिनिधि सभाबाट पास भएको विधेयक हामीले राष्ट्रिय सभाबाट नपढेरै पास गरौँ, राष्ट्रिय सभाबाट पारित भएको विधेयक प्रतिनिधि सभाले पनि त्यही ढङ्गले पास गर्यो । हामी अडेको भए पास हुन्थ्यो ?  सरकारले ल्याएका सबै विधेयकको हामीले विरोध गरेका छैनौँ । जुन विधेयक विवादास्पद रूपमा आइराखेका छन् । तिनको मात्रै विरोध भइरहेको छ । यसरी छुट्याउनुपर्छ, काँग्रेसले त्यही गर्छ । हेरक विधेयकमाथि जनताको हक हितसँग जोडिएको छ भने ती अधिकारलाई कुण्ठित गर्ने कुरा आउँछ भने काँग्रेसले विरोध गर्छ । यो सरकार खुला र पारदर्शिता छैन भनेर सुरुकै छनक दिएको थिएँ । शिक्षासम्बन्धी ऐन बनाउने कुरा शिक्षामन्त्रीले समितिमा भन्नुभएको छ । शिक्षासम्बन्धी ऐनहरूभन्दा आयोगको रिपोर्टमा आधारित बन्नुपर्छ । तर सरकार गोप्य तरिकाले बनाउन खोज्दैछ । यस्तै शिक्षामन्त्रीले शिक्षा नीति बनाउन लागेको कुरा गर्नुभयो । तर त्यो पनि गोप्य ढङ्गले बनाइँदै छ । अनि शिक्षा नीति पनि सरकार र प्रतिपक्षको अलग अलग हुन्छ ? खै हामीलाई त्यो सहभागी गराएको ? सरकारवालासँग छलफल नै गरिएको छैन, न प्रतिवेदन नै हामीलाई हेर्न दिइएको छ, न त्यो नीतिमा हामीलाई समावेश गराएको छ । हामीले भागबण्डा खोजेको हो र ? शिक्षा जति सरकारकोे विषय हो त्यति नै विपक्षीको पनि त्यति नै सरोकारको विषय हो । त्यो नीति ल्याइयो भने त्यसको हाल के हुन्छ ? आजको शिक्षामन्त्री फेरिनुभयो भने आउने मन्त्रीले अनर्सिप लिँदैन । मैले बनाएको होइन, फलानो मन्त्रीले बनाएको हो भनेर उसले अर्कै शिक्षा नीति सुरु गर्छ । यसरी पनि मुलुक चल्छ ? त्यसैले कानुन बनाउँदा खुलापनाका साथ जान खोजेको भए अहिलेको जेजति विवाद छन्, ती विवाद सदन र सडकमा नपुग्दैन, सुल्झाउन सकिने थियो नि ?आधा दर्जनभन्दा बढी विधेयक विवादित बनेका छन् । काँग्रेसले पनि विवादित विधेयक फिर्ता गर्नुपर्ने भनेको छ । अब यसको निकास के हो ?यो र त्यो भन्ने भन्दा पनि सरोकारवालाहरूको आँखाबाट धेरै विवादित भइरसकेका विधेयकमा सरकारले नाकको प्रश्न खडा गर्नु हुँदैन । नाकको प्रश्न बनाउने हो भने पनि कानुनको बाटो समातेर यसमा जनताको प्रतिक्रिया लिने काम गरोस्, आफ्नो हठ त्यागोस् । जनताको प्रतिक्रिया माग गर्ने प्रक्रिया यस्तै विधेयकका लागि कानुनमा व्यवस्था गरिएको हो ।सरकारले संसद्मा पेस गरिसकका विधेयकमा पनि दुईवटा विकल्पमा काम गर्न सक्छ । पहिलो, संसद्बाट विधेयक फिर्ता लिन सक्छ र सरोकारवालाहरूसँग छलफल गरी नयाँ कानुन बनाउने वा भएको कानुनमा संशोधन गरे पुग्ने भनी निर्णय लिन सक्छ । संसद्मा रहेको सबै पार्टीका सांसदसँग र सम्बन्धित सरोकारवालासँग गम्भीर छलफल र विर्मश गर्नुपर्छ । अहिले जे भइरहेको छ, ठीक भइरहेको छैन ।अन्तिममा छाया कानुनमन्त्रीका रूपमा कानुनमन्त्रीलाई के सुझाव दिनुहुन्छु ?यस्ता विधेयक कुनै पनि नागरिकका हकअधिकारहरू जोडिन आउँछन् । त्यस्ता विधेयक ल्याउनुपूर्व एक चोटि छलफल नगराई ल्याउन उचित होइन । विधेयक बन्नुभन्दा पहिले नीतिगत रूपमा एउटा दृष्टिकोण बनाउनुपर्छ । त्यसपछि मात्र विधेयक बनाउनुपर्छ । अनि राम्रो हुन्छ । विधेयक ल्याइसकेपछि पनि सरोकारवालासँग बाझाबाज गर्नेभन्दा अरूका सुझाव ग्रहण गर्ने तयार हुनुपर्छ ।