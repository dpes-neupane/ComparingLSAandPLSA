प्रतिपक्षको भूमिकाप्रति नै प्रश्न उठ्न थालेका बेला काङ्ग्रेसले डा.गोविन्द केसीको अनशनको विषयलाई लिएर सडक र सदन दुवैमा आफ्नो उपस्थिति देखाएको छ । यही विषयलाई लिएर उसले संसदमा जरुरी सार्वजनिक महत्वको प्रस्ताव नै दर्ता गर्यो । जसले संसदमै बहस चलायो । यद्यपि यो विषय कहिले र कसरी किनारा लगाउने भन्ने यकिन भइसकेको छैन । यसै प्रसङ्गमा काङ्ग्रेस नेता तथा सांसद दिलेन्द्रप्रसाद बडुसँग डा. गोविन्द केसीको अनशन र काङ्ग्रेसको सम्बन्धबारे  प्रश्न गरेका छौँ । प्रस्तुत छ, नेता बडुसँग रातोपाटीका लागि फणिन्द्र नेपालले गरेको कुराकानी :पछिल्लो समय काङ्ग्रेसले डा.गोविन्द केसी प्रकरणलाई ठूलै मसला बनायो । आफ्नो मुद्दाभन्दा प्रतिपक्ष अरुको मुद्दाप्रति आशक्त देखियो । प्रतिपक्षसामु अरू मुद्दा र एजेन्डा अभाव भएकै हो ? यसलाई यसरी बुझ्नु गलत हुन्छ । काङ्ग्रेसले अरू पनि धेरै जनसरोकारका मुद्दा उठाउँदै आएको छ । तर गोविन्द केसीले उठाएका माग समाजका लागि आवाश्यक छ । आम नेपालीको हितका लागि उठेका मागमा हाम्रो समर्थन हुने नै भयो । यो प्रकरणमा हामी नबोल्दा समाजप्रति हाम्रो कर्तव्य पूरा हुँदैन भन्ने हामीलाई लाग्यो । डा.केसीले १५औँ पटक अनशन बस्नुपर्ने अवस्था आएको छ । खासगरी चिकित्सा सेवा र चिकित्सा शिक्षाको क्षेत्रमा जति विसङ्गति, विकृति र व्यापारीकरण भएका छन्, यी रोकिनुपर्छ । यी सेवा गुणस्तरीय हुनुपर्छ । उपत्यकाभन्दा बाहिरका गरिब जनतासम्म यो सेवाको पहुँच सबै भेगमा पुग्नुपर्छ भन्ने विषयलाई उहाँले पटक पटक उठाउनुपर्ने अवस्था आयो । हिजो हामी र बामपन्थीहरू पनि सरकारमा रहे । त्यसक्रममा संयुक्त सरकार पनि बने । त्यस्ता सरकार भएका बेला पनि यो विषय नउठेको होइन । यति गम्भीर र महत्वका साथ यो विषय उठ्दा पनि विगतका (सुशील कोइराला र शेरबहादुर देउवा) सरकारले डा. गोविन्द केसीसँग वार्ता गर्यो । वार्तामा उहाँका माग र गाम्भीर्यतालाई स्वीकारेर केदारभक्त माथेमाको संयोजकत्वमा आयोग पनि गठन गरियो । त्यो आयोगले लामो छलफल, बहस र अनुसन्धान नै गरेर समाधानको उपायसहितको सुझाव दियो । त्यसको आधारमा हामीले एउटा अध्यादेश ल्यायौँ । त्यो अध्यादेश २०७४ साल कात्तिक २४ गते जारी भयो । त्यसपछि सम्भव भएजति विषय समेटेर चिकित्सा क्षेत्रलाई व्यवस्थित गर्ने भनेपछि उहाँ सन्तुष्ट पनि हुनुभयो । त्यसक्रममा उपत्यकाबाहिर सबै प्रदेशमा कम्तीमा एउटा मेडिकल इन्स्टिच्युट बनाउने भन्ने आशय अध्यादेशमा समेटियो । यो सरकार बनेपछि गत वैशाख १३ गते अध्यादेश स्वीकार गर्दै लागू गर्न सहमत भयो । तर, पछिल्लो पटक त्यो अध्यादेशको प्रमुख आशयमै फेरबदल हुन लाग्यो भन्ने जानकारी भयो होला । त्यसपछि उहाँलाई लाग्यो होला अहिलेसम्म गरेको छलफल, अध्ययन प्रतिवेदन, सरकारले गरेको सहमति भत्किन थाले । यसो हँुदा झन् विकृत र पुरानै अवस्था आउँछ भन्ने बुझेर डा. केसीले गरेको अनशन हामीले गरेको सहमतिसँग पनि जोडिए र हाम्रो पनि सरोकारका विषय बन्न पुग्यो । सहमति भइसकेको र तीन करोड जनताको सरोकारको विषयमा सरकार गैरजिम्मेवार नबनोस् भनेर हामीले ध्यानाकर्षण गराएका हौँ । आकाश खस्लाझैँ गरी बिषयलाई अतिरञ्जित गर्न जरुरी छैन : अग्निप्रसाद सापकोटा (अन्तर्वार्ता)यसअघि आफ्नै पार्टीको नेतृत्वका दुई दुईवटा सरकार हुँदा समस्या समाधानमा चासो नदिने काङ्ग्रेस प्रतिपक्षमा पुगेपछि चाहिँ यति धेरै महत्व दिँदा स्वार्थ मिलेको त होइन भन्ने प्रश्न त उठेको छ नि ?  हामीले यो विषयको स्वामित्व लिइसकेको हो । यसलाई अत्यन्तै गम्भीरतापूर्वक लिएकाले नै यसअघि आयोग गठन गर्याँै, अध्यादेश ल्यायाँै र त्यसैलाई आधार बनाएर एक किसिमको सहमति पनि गर्यौँ । तर त्यो सहमति आज किन भत्कियो र विकृति विसङ्गतिमा जान थाल्यो ? यसमा चिन्ता हुनु स्वभाविक हो । यो हेर्दा  हामीले हिजो महत्व दिएकै थिएन भन्ने सत्य होइन । त्यति सहमति भइसकेपछि फेरि डा. केसीले अनशन बस्नुपर्ने वातावारण किन बन्यो ? यो गलत हो ठीक होइन । जुन विपन्न परिवारका निम्ति भन्दै समाजवादउन्मुख साम्यवादीहरूको सरकार भन्नेहरू न आज भनाइको विपरीत कही व्यापारी, ठूला घरानीयका निमित्त व्यापारीकरण गर्न खोजिएको त होइन भन्ने चिन्ता सबैलाई भयो । यस्तो विषयमा डा. केसी अनशन बसिरहनुभएको छ । अर्कातिर शिक्षामन्त्री र प्रधानमन्त्रीबाट निर्णय परिवर्तन हुन सक्दैन, हामीले जे गर्यौँ त्यही अन्तिम सत्य हो भन्नेजस्ता अभिव्यक्ति आउनु ठूलो चिन्ताको विषय भएपछि पहिला उनको जीवन रक्षा होस् भन्ने हाम्रो भनाइ हो ।यसअघि काङ्ग्रेस नेतृत्वको सरकारले यो समस्या समाधान गर्नुको साटो किन तन्काएर राख्यो ? यसमा काङ्ग्रेसको कमजोरी थियो भन्ने त प्रष्टै छ नि ?  समस्या समाधानका लागि लामो बहस, छलफल र प्रयास हामीले गर्याँै । त्यही भएर केसीका मागमा एउटा विधि बनाएर व्यवस्थित गर्नकै लागि हामी लागेका थियौँ भन्ने त विगतको हाम्रो प्रयासबाटै बुझिन्छ ।तर गोविन्द केसी प्रकरणलाई काङ्ग्रेसले राजनीतिकरण गर्न त खोज्या हो नि ? हामीले यो विषयलाई राजनीतिकरण गर्न खोजेको होइन । राजनीतिकरण गर्ने भए किन अध्यादेश ल्याइन्थ्यो ? किन आयोग गठन हुन्थ्यो ? जुन विषयले अब मुलुकमा द्वन्द्व आउन दिनुहुँदैन भन्ने हाम्रो मान्यता हो । यही सरकारले सहमति गरेको छ । राष्ट्रपतिकोमा गएर प्रमाणीकरण नै गराएको छ भने  किन, कसको इसारा र फाइदाका लागि परिवर्तन हुन लाग्यो ? यो आशङ्का सारा देशले गरेको छ । यो गोविन्द कसीको मात्रै विषय भनेर बुझियो भने गल्ती हुन्छ । यो ३ करोड जनता त्यसमा पनि विपन्न र गरिब परिवारको सरोकारको विषय हो । सबै सुविधा काठमाडौँमा मात्रै थपार्नु ठीक हैन भन्ने त अहिलेकै अवस्थाले पुष्टि गरिसकेको छ । यो तीन नम्बर प्रदेशको कुरा गर्ने हो भने यहाँ १० वटा मेडिकल कलेज अलरेडी चलिसकेका छन् । यहाँको जनसङ्ख्यासँग तुलना गर्दा ५ लाख बराबर एउटा मेडिकल कलेज हुन्छ । तर दुई नम्बर प्रदेशमा छैन । जहाँ सबैभन्दा बढी जनसङ्ख्या ५५ लाख जनता भएको ठाउँमा एउटा कलेज मात्रै छ । अर्को सात नम्बर प्रदेश जहाँको म पनि बासिन्दा हुँ, त्यो क्षेत्रमा गेटामेडिकल कलेजको सुरु त भयो तर मन्द छ । यसकारण सरकार उपत्यका भन्दा बाहिर बढी जिम्मेवार बनोस्, सन्तुलित विकास होस् भन्नु गलत होइन । ‘अधिनायकवाद’ शब्द : टु हेभी, टु अर्ली (अन्तरवार्ता )अध्यादेश आउँदा मुलुकको परिस्थिति बेग्लै थियो, अहिले फरक छ । फेरि मुलुकमा बाम नेतृत्वको बलियो सरकार पनि बनेको छ । कुनै समयमा गरिएको सहमतिलाई ढुङ्गाकै अक्षरजस्तै मानेर परिवर्तन नै गर्नु हुँदैन भन्ने अडान पनि त गलतै होला नि ? जब कि सरकारले अझ राम्रो पो गर्न खोजेको हो कि !परिवर्तन गर्न सकिन्छ तर अझ राम्रोका लागि गर्नुपर्छ । विगार्नका लागि परिवर्तन भयो भने त्यसका विरुद्ध आवाज उठ्छ । अहिलेको परिस्थिति त्यो हो । यति समय लगाएर गरिएको काम विगार्न त भएन नि ! १४ पटकसम्म गोविन्द केसीले अनशन बस्नुपर्ने, आफैले गरेको सहमति तोड्नु भनेको सुधारका लागि होइन । त्यो सहमति तोड्नुपर्ने कारण के हो ? भनेर जवाफ दिने अवस्थमै यो सरकार छैन । त्यहाँ केही त्रुटिहरू छन् । त्यसकारण यसलाई सचेत गर्नु हाम्रो कर्तव्य नै हुन पुग्यो । तपाईंहरूले यसो भनिरहँदा सत्तापक्षले डा. गोविन्द केसीको अनशनलाई लिएर काङ्ग्रेसले राजनीतिकरण गर्न खोज्यो भनिरहेको छ, के यसमा कुनै सत्यता नभएकै हो ? यो आरोप मात्रै हो । यो भनाइ गलत हो । बरु सत्तापक्षले गरेको गल्तीका पछाडि धेरै गलत मनसायहरू छन् । यदि कुनै व्यक्ति विशेषले पनि सही कामका लागि यो बाटो अपनाउँछ भने इमानदारिका साथ सुन्नुपर्छ । लामो समय लगाइसकेपछि उसको निष्कर्षमा पुगेको अवस्थामा त्योभन्दा बाहिर नजावस् भनेको मात्रै हो । व्यक्तिमा गोविन्द केसी देखिए पनि यो साझा र जनताको विषय भैसक्यो ।के त्यस्ता मनसाय रहेको देख्नुहुन्छ ? चिकित्सा शिक्षा र सेवा उपत्यका बाहिर जानै नहुने भन्ने देखियो । जुन १० वर्षसम्म उपत्यकामा यो सुविधा नथपौँ, बाहिर लैजाऊँ भनेर । १० वर्षपछि आवाश्यक्ताअनुसार बढाउँदै लैजाउँला भनेकै छ । उपत्यकामा दिनै हुँदैन भनेको पनि होइन । नेपालमा खुला अर्थतन्त्रको वकालत गर्ने सबैभन्दा बढी काङ्ग्रेस नै हो । धेरै समय सत्ताको चाबी लिएको पनि काङ्ग्रेसले नै हो । यो विकृति भित्रिएको पनि तपाईंहरूकै कारणले हो भन्ने जान्दाजान्दै यसको जिम्मेवारी लिन चाहिँ नपर्ने ? हामी दोषी छैनौँ भनेर भनेकै छैन । दोष हामी पनि लिन्छाँै । हामीले राम्रो काम मात्रै गरेका छौँ भनेर दाबी गर्दैनौँ । हामी सबै मिलेर गरेको कामको एउटा अनुभव लिइसकेका छौँ, भोग्दै छाँै । पहिला गल्ती भयो भनेर फेरि गल्ती गर्ने कि सुधार्ने ? हो त्यही भएर अब सुधार गर्नुपर्छ भनेको । गल्तीकमजोरीको यथार्थ विश्लेषण भइसकेपछि नै डा. केसीको आवाज ठीक थियो र उनको भनाइ हाम्रो कर्तव्य यसो गर्दा ठीक हो भनेर सुनुवाइको पहल गरेका हाँै । अहिले हामी प्रतिपक्षमा छौँ । जनताको चासोको विषय यसमा छ । अनि हामीले जनताको चासोको विषयलाई समर्थन पनि गर्नुपर्छ, त्यो हाम्रो कर्तव्य पनि हो । सरकारले गलत गरेको छ, त्यसमा आवाज उठाउने काम हाम्रै हो, गल्ती रोक्ने हाम्रो प्रयास हो ।डा. केसी र सरकारबीचकोे द्वन्द्वको फाइदा काङ्ग्रेसले लिन चाहेको त होइन ? होइन, यो डा. केसी र सरकारको मात्रै विषय होइन । त्योभन्दा बढी हामी सरोरकारको विषय हौ । डा. केसी व्यक्ति र अहिले बनेको झण्डै दुई तिहाइको सरकारबीचमा मात्रै सीमित गरियो भने बुझाइ गलत हुन्छ । जनताका प्रतिनिधि पात्र हुन् राजनीतिक पार्टी । जनतालाई गलत कुराका विरुद्धमा परिचालित, सुसूचित र जगाउने काम काम हाम्रो हो । यो काम हामीले सदनमा पनि गरिरहेका छौँ । खुला हृदयका साथ हामीले यो विषयलाई उठाएका हौँ । तर दुवै पक्ष (केसी र सरकार)ले आ–आफ्नै अडान नछोड्ने हो भने स्थिति कहाँ पुग्ला ? त्यो दुखद् अवस्था नआओस् भन्छौँ हामी । त्यसका लागि हामीले संसदभित्र पर्याप्त छलफल होस् भनेर म आफैले जरुरी सार्वजनिक महत्वको विषयमा प्रस्ताव दर्ता गरेँ र त्यसमाथि छलफल पनि भयो । संसदको ध्यानाकर्षण सँगै सरकारको आँखा खोल्ने काम भयो । अझै हामी यसमा निरन्तर दबाब दिन्छौँ जब कि सरकारले गल्ती नगरोस् । डा. केसीको स्वास्थ्य यति विग्रँदो छ कि उहाँको कुनै कुरा सुन्न चाहान्नौँ भन्ने सरकार र यसलाई विकृत गर्न खोजियो भने म प्राण त्याग्न तयार छु भन्ने केसीको यो अवस्थालाई बचाएर ठीक बाटोमा लगेर समाधान गर्ने काम हाम्रो पनि हो ।तर यो प्रवृत्ति आज डा. केसी बस्ने, भोलि अर्को बस्दै जाने (अनशन प्रवृत्ति) ले भोलि गलत नजिर त बस्ने होइन ? यो व्यक्तिको विषय नै रहेन । यी विषयहरूलाई कसै न कसैले उठाउनुपर्दो रहेछ । जो आफैमा कन्भिन्स छ, जसलाई कसैको स्वार्थ छैन, जसले जनताको हितका निमित्त सत्य कुराको उद्घोष गर्छ र अनशनको बाटो समाउँछ, जुन लोकतान्त्रिक विधिअनुसार नै पर्छ । उसले जनता र समाजको सत्य कुरा उठाउँछ भने उसलाई जनताले क्रमशः साथ दिनुपर्छ, दिँदोरैछ भन्ने देखियो ।यदि कुनै व्यक्ति विशेषले पनि सही कामका लागि यो बाटो अपनाउँछ भने इमानदारिका साथ सुन्नुपर्छ । लामो समय लगाइसकेपछि उसको निष्कर्षमा पुगेको अवस्थामा त्योभन्दा बाहिर नजावस् भनेको मात्रै हो । व्यक्तिमा गोविन्द केसी देखिए पनि यो साझा र जनताको विषय भैसक्यो । त्यसैले यदि जनताप्रति यो उत्तरदायी हुने र दुई तिहाइ छ भन्दैमा जे भने पनि हुन्छ भन्ने हो भने बेग्लै हो, नत्र सरकार उत्तरदायी हुने हो भने यो क्षमताको सरकारले गलत प्रयोग नगरोस् ।तपाईंका विचारमा अबको समाधान के होला त ?  सरकारले आफ्नो हठ त्यागोस् । जनताको आवश्यकता भनेर बुझिदेओस् । दम्भ र अहंकारले यो मुलुक मुठभेडतिर जान सक्छ । त्यसैले समाधान यसमा छ– जुन अध्यादेश बनेको थियो त्यो अनुरूप अर्को विधेयक ल्याओस् । त्यसो गर्ने हो भने अनशन पनि टुट्छ । यो समस्याको समाधान पनि हुन्छ । जनताको भलाई पनि त्यसैमा छ । सरकार पनि जनताप्रति उत्तरदायी बन्छ बन्नुपर्छ ।   