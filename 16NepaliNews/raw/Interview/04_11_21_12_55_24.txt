संघीय सरकारबाट पर्याप्त बजेट नपाएको र जनशक्ति पनि पर्याप्त नदिइएको कर्णाली प्रदेशका आर्थिक मामिला तथा योजना मन्त्री गोपाल शर्माले गुनासो गरेका   छन् । संघीय सरकारले हात र साथ दिनुपर्नेमा घात गरिरहेको मन्त्री शर्माको आरोप छ ।  कर्णाली प्रदेश सरकारले आगामी आर्थिक वर्षका लागि करिब ३० अर्बको बजेट ल्याउने तयारी गरेको छ । ‘समृद्ध कर्णाली सुखारी कर्णालीवासी’ को नारा अघि सारेको प्रदेश सरकारले हालसम्म प्रदेशमा खासै परिवर्तनको आधार सिर्जना गर्न सकेको छैन ।‘कर्णालीका जनता सुनको सिरानीमा सुतेर नुनको खोजीमा छन्’ भन्ने गरिएजस्तै अथाह सम्भावना हुँदाहुँदै पनि प्रदेशवासी नुनको खोजीमा हिँड्नुपर्ने अवस्था छ । आन्तरिक स्रोत जुटाउने आधार छैन । प्रदेशको विकास र समृद्धिको नाममा आएको स्रोत परिचालन गर्नमा पनि चुक्दै आएको आरोप प्रदेश सरकारमाथि लाग्ने गरेको छ ।यस्तो अवस्थामा आगामी आर्थिक वर्षको बजेटका प्राथमिकता के हुनेछ ? प्रदेश सरकारको लक्ष्य के हो ? यसै सन्दर्भमा आधारित रहेर कर्णाली प्रदेश सरकारका आर्थिक मामिला तथा योजना मन्त्री गोपाल शर्मासँग रातोपाटीकर्मी पंखबहादुर शाहीले  गरेको कुराकानी :कर्णाली प्रदेश सरकारले आगामी आर्थिक वर्षका लागि कस्तो विशेषता भएको बजेट ल्याउँदैछ ?– हामी बजेटको खाका तयार पारिरहेका छौं । चालु आर्थिक वर्षकै सेरोफेरोमा रहेर आगामी वर्षका लागि बजेट आउने देखिन्छ । बजेट ल्याउनेबारेमा मन्त्रालयगत या अन्य माध्यमबाट पनि हामीले छलफल र गृहकार्य गरिरहेका छौँ । हामी विगतको भन्दा केही रुपान्तरणकारी बजेट निर्माण गरिरहेका छौँ । कर्णालीको समृद्धि तथा गरिबी निवारणको क्षेत्रमा निकै ठूलो आधार तयार गर्नेगरी तयारी बजेट निर्माण भइरहेको छ ।यतिचाहिँ दाबीका साथ भन्छु कि विगतभन्दा केही फरक, कर्णालीका जनतालाई गरिबीबाट मुक्त गर्ने आधार तयार गर्ने अभियान हुन्छ अब । हामीले जतातिर बजेट केन्द्रित गर्न खोजेका छौँ, त्यसैको आधारमा रहेर तपाइँलाई म यो कुरा भन्दैछु ।तपाईलाई थाहै होला क्यारे ! कोरोनाले गर्दा केही असहज त भएकै छ । प्रदेशसभा अधिवेशन नै बोलाएर छलफल गर्न सकिरहेको अवस्था छैन तर, पनि भर्चुअल माध्यामबाट छलफल तथा गृहकार्य मै छौँ  । मूलतः जनताको सेवामा समर्पित रहेर बजेट आउँछ । असार १ लाई कुरौँ, थाहा भइहाल्छ नि ।बजेटका प्राथमिकताका विषयचाहिँ के रहने छन् ?– म तपाइँलाई धेरै कुरा त भन्दिनँ । तर, यतिचाहिँ दाबीका साथ भन्छु कि विगतभन्दा केही फरक, कर्णालीका जनतालाई गरिबीबाट मुक्त गर्ने आधार तयार गर्ने अभियान हुन्छ अब । हामीले जतातिर बजेट केन्द्रित गर्न खोजेका छौँ, त्यसैको आधारमा रहेर तपाइँलाई म यो कुरा भन्दैछु ।हेर्नुस्, हामीले यो बेला कोरोना रोकथाम र नियन्त्रण गर्नु छ, जुन राज्यको प्रमुख दायित्व पनि हो । मान्छेको जीवनभन्दा ठूलो कुरा अरु हुनै सक्दैन, त्यसैले कोभिड नै प्रमुख प्राथमिकताको विषय हो । प्रदेशमा स्वास्थ्य क्षेत्रलाई सुधार गर्ने उद्देश्यसहित बजेट केन्द्रित गर्नुपर्ने अवस्था पनि छ । छोटकरीमा भन्नुपर्दा कोभिडसँग जोडेर स्वास्थ्य क्षेत्रलाई सुदृढ गरिनेछ ।दोस्रो कुरा, कर्णालीको गरिबी अन्त्य गर्नु हो । हाम्रो प्रदेशको गरिबी अन्त्य गर्ने र रोजगारी सिर्जना गर्ने आधार तयार हुनेछन् । तेस्रोमा भौतिक पूर्वाधार र चौथो प्राथमिकतामा हामीले शिक्षा क्षेत्रलाई राखेर बजेटको तयारी गरिरहेका छौँ ।कर्णाली प्रदेश सरकारले यसअघि ल्याएका बजेट कार्यान्वयन नै हुन नसकेको अवस्थामा बजेटमा जस्ता राम्रा कुरा भए पनि प्रतिफल त नमिल्ने नै देखियो, बजेट खर्च गर्न नै नसकेको अवस्थामा कसरी प्रदेशवासीलाई त्यसको प्रतिफल दिन सकिन्छ र ?– हेर्नुस, बजेट कार्यान्वयनका सन्दर्भमा त धेरै समस्या छन् हामीकहाँ । परिस्थितिजन्य कारणहरु पनि छन् । अघिल्ला वर्षमा जनशक्तिको पनि अभाव थियो । अहिले पनि सोचेजस्तो प्रतिफल प्राप्त गर्न सकिने अवस्था छैन । पछिल्लो समय कोरोना महामारीले बजेट परिचालन गर्न केही प्रभावित ग¥यो । त्यसपछि जनशक्तिको अभाव र केही तयारीको सन्दर्भमा पनि हामीले समस्या भएको अनुभव गरेका छौँ । आगामी वर्षमा समस्या नदोहो¥याउनका लागि अहिले नै कार्यतालिका बनाएर लैजाने तयारी थालिएको छ ।कुन काम कुन बेला अथवा कुन समयमा गर्ने भन्ने कार्यतालिका तयार हुन्छ । त्यो कार्यतालिकामा हामी आर्थिक अनुशासन कसरी कायम गर्ने भन्नेतिर केन्द्रित भएर अलि बढी काम गर्छौँ । बजेट पास हुनेबित्तिकै बजेट कार्यान्वयनतिर जानसक्ने गरी तयारी थालेका छौँ । यसअघिका बजेट किन कार्यान्वयनमा समस्या भयो भन्ने कारणलाई हामीले पत्ता लगाइसकेका छौँ । त्यो कारणलाई आधार बनाएर आगामी दिनमा बजेट पूर्ण रुपले कार्यान्वयन हुनेगरी त्यसतर्फ विशेष ध्यान दिन्छौँ ।जब हामीले हाम्रा स्रोत परिचालन गर्छौं, त्यसको निर्यात गर्न सक्यौँ भने त्यसबाट आउने स्रोतले कर्णाली भनेको देशको एउटा अब्बल प्रदेश हो भन्ने कुरामा हामी रुपान्तरण गर्न सक्छौँ । केही वर्ष त पिछडिएको प्रदेश भनेर भन्नुपर्ने बाध्यता नै छ । सबैभन्दा पछाडि परेकोलाई एकैपटक धनी र समृद्ध भयो भन्ने अवस्था रहँदैन । तैपनि हामीले यो वर्ष जग बसाल्छौँ ।आन्तरिक स्रोत बढाउन प्रदेश सरकारले के–कस्ता कार्यक्रम ल्याउँदै छ ? यसअघि स्रोत बढाउने गतिविधि खासै भएजस्तो देखिँदैन, बजेटका लागि केन्द्रकै मुख ताकिरहने कि आफैं पनि स्रोत बढाउन लाग्ने ?– हो, यो सोचनीय विषय हो । यो बीचमा राजश्व परामर्श समितिको बैठक राखेका छौँ । हाम्रो आफ्नो आन्तरिक स्रोत के हुन्छ ? कसरी स्रोत बढाउन सकिन्छ ? भन्नेतर्फ हामी केन्द्रित भएका छौं । कृषि नै हाम्रो आयस्रोत बढाउने माध्यम हो । कृषिमा अहिले कर लगाउने बजेटको दायरा बढाउनेतिर सोचका छौँ । अन्य केही स्रोत पनि छन्, त्यसतर्फ हाम्रो ध्यान गएको छ । नत्र हामीसँग ठुला उद्योग धन्दाहरु पनि छैनन्, राजश्व बढ्ने क्षेत्र खासै अन्य देखिदैन ।पञ्चायतकालदेखि नै कर्णालीलाई पिछडिएको क्षेत्र भनिन्छ । कहिलेसम्म पिछडिएको भनेर कर्णालीको नाम बेचिराख्ने हो ? यसलाई अन्य प्रदेशसरह बनाउन किन सकिँदैन ? यसलाई समृद्ध बनाउन कति समय लाग्ला ?अब केही वर्ष अरुले पनि भन्लान्, हामीले पनि भन्नुपर्ने बाध्यता छ । जब हामीले पूर्वाधारका क्षेत्रमा थुप्रै काम गर्छौँ, यो वर्षदेखि नै गरिबी अन्त्य गर्ने प्रक्रियामा ठोस कदम चाल्छौँ । त्यसपछि यो अवस्था नरहला । सकेसम्म हामीले धेरै व्यक्तिलाई कसरी स्वरोजगार बनाउन सकिन्छ भन्नेतर्फ केन्द्रित भएकाले तपाईले भनेजस्तै एकाध वर्ष पिछडिएको क्षेत्रको रुपमा प्रयोग गर्नुपर्ला ।जब हामीले हाम्रा स्रोत परिचालन गर्छौं, त्यसको निर्यात गर्न सक्यौँ भने त्यसबाट आउने स्रोतले कर्णाली भनेको देशको एउटा अब्बल प्रदेश हो भन्ने कुरामा हामी रुपान्तरण गर्न सक्छौँ । केही वर्ष त पिछडिएको प्रदेश भनेर भन्नुपर्ने बाध्यता नै छ । सबैभन्दा पछाडि परेकोलाई एकैपटक धनी र समृद्ध भयो भन्ने अवस्था रहँदैन । तैपनि हामीले यो वर्ष जग बसाल्छौँ । त्यसको केही वर्षमा कर्णाली समृद्ध प्रदेश हो भन्ने आधार बनाउँछौँ । तपाईले अब बजेट आएपछि हामीले कसरी तयार गरेका छौँ भन्नेबारे खाका देखिहाल्नुहुन्छ ।संघीय सरकारले गर्ने व्यवहारले हामी पछि परेका हौँ । स्रोतसाधन त कम दिन्छ नै, जनशक्तिसमेत दिँदैन । हामीले केही समय सुब्बा र खरिदारको भरमा रहेर काम ग¥यौं । संघबाट पाउनुपर्ने कुनै कुरा पनि समयमा हामीले पाएनौँ र पाउन सकिरहेका छैनौँ । अनि हामी कसरी दौडिन सक्छौँ ? त्यसकारण संघीय सरकारले गर्ने व्यवहारका कारण हामी सपनाको मार्गचित्रमा दौडिन नसकेको यथार्थ हो ।तपाईलाई म के भन्न सक्छु भने मैले जुन चारवटा प्राथमिकताका विषय भनेँ, त्यही नै हो यो प्रदेशको विकासको आधार । कर्णालीको स्वास्थ्य क्षेत्रलाई सुदृढीकरण गर्न सक्छौँ । त्यसमा हामीले पर्याप्त स्रोतसाधन परिचालन गर्छौँ । दोस्रोमा बेरोजगारी र गरिबी घटाउने क्षेत्रमा पर्याप्त रुपले काम गर्छौँ । अर्को कुरा, हामी पूर्वाधारका क्षेत्रमा पनि केही नतिजा हासिल गर्ने र शिक्षा क्षेत्रलाई सुदृढ गर्ने ढंगले केही आधार तयार गर्छौँ ।‘समृद्ध कर्णाली सुखारी कर्णालीवासी’ को नारालाई साकार पार्न अथवा यस प्रदेशलाई अन्य प्रदेशसरह बनाउन कस्तो कदम चाल्नुपर्ला ? त्यसमा प्रदेश सरकार किन चुकिरहेको अवस्था छ ?– हामी चुकेका हैनौं । समृद्धिको मार्गचित्र हुँदाहुँदै पनि त्यो मार्गचित्रमा हिँड्नमात्र नसकेका हौँ । संघीय सरकारले साथ दिएको छैन । अहिले पनि हेर्नुभयो भने झापाको बजेट र सिङ्गो  कर्णालीको बजेट तुलना गरौं न, कति गुणा कम छ भन्ने प्रस्ट देखिन्छ ।संघीय सरकारले गर्ने व्यवहारले हामी पछि परेका हौँ । स्रोतसाधन त कम दिन्छ नै, जनशक्तिसमेत दिँदैन । हामीले केही समय सुब्बा र खरिदारको भरमा रहेर काम ग¥यौं । संघबाट पाउनुपर्ने कुनै कुरा पनि समयमा हामीले पाएनौँ र पाउन सकिरहेका छैनौँ । अनि हामी कसरी दौडिन सक्छौँ ? त्यसकारण संघीय सरकारले गर्ने व्यवहारका कारण हामी सपनाको मार्गचित्रमा दौडिन नसकेको यथार्थ हो ।अर्को कुरा, हाम्रो सबैभन्दा कमजोर धरातल छ । त्यो धरातलबाट हामी उठ्नुपर्ने अवस्था छ । हाम्रो आत्मगत परिस्थिति पनि एकदमै कमजोर छ । यो बेला हामीलाई हात चाहिन्थ्यो । जसको हामीले हात समात्नुपर्ने थियो, त्यसैले घात ग¥यो । संघीय सरकारको हामीलाई हात चाहिन्थ्यो । तर, उसले घात गरिरहेको छ । त्यसकारण हामी सोचेजस्तो गरी दौडिन सकिरहेको अवस्था छैन । तैपनि हामी अब आफ्नै बुँतामा दौडिन पर्छ भनेर कस्सिएका छौँ ।स्रोतको कुरा गरिरहँदा विगतका वर्षतिर फर्केर हेर्दा हुन्छ नि, पाएको रकम सदुपयोग नै भएको देखिदैन क्यारे ?– मुल कुरा के हो भने हामीले पाउनुपर्ने जति बजेट पाएनौँ । हामी कमजोर हैनौँ । स्रोत त कमजोर छ । बजेट पाएर पनि कार्यान्वयन गर्ने जनशक्ति पाएनौँ । हामी आफैंलाई पनि गर्न दिइएन, यसकारण यस्तो भएको हो ।कर्णालीवासीलाई के सन्देश दिनुहुन्छ ?–तपाई हामी सबैले अपेक्षा गरेअनुसार इमान्दारीतापूर्वक काम गरिरहेका छौँ भन्ने मलाई लागेको छ । यो जिम्मेवारीमा रहेको छोटो समयमा बजेट निर्माणको प्रक्रियामा लाग्नुपरेको छ । सकेसम्म सबैको सुझावलाई समेट्ने र आवश्यकता अनुसारको बजेट ल्याउने तयारीमा लागेका छौँ । सबैको मद्दत चाहिन्छ भन्ने लागेको मलाई लागेको । #गोपाल शर्मा