काठमाडौँ । प्रमुख प्रतिपक्षी दल नेपाली काँग्रेसले कोरोना भाइरस (कोभिड–१९) को प्रभावबारे अध्ययन र विश्लेषण गर्न अर्थ विशेष समिति बनाएको छ । समितिले तत्कालीन रूपमा अत्यावश्यक राहतबारे सुझाव, अल्पकालीन रूपमा आगामी बजेटका प्राथमिकताबारे धारणा र दीर्घकालीन रूपमा कोरोनापछिको अर्थतन्त्रबारे दूरगामी दृष्टिकोण निर्माण गर्नेछ भनिएको छ ।समितिको अध्ययन, विश्लेषण र अभिमतका आधारमा पार्टीको आफ्नो अवधारणा र भूमिकालाई थप परिष्कृत एवम् थप प्रभावकारी बनाउने काँग्रेसको उद्देश्य छ । सरकारले मागेको खण्डमा उक्त समितिले सुझाव पनि दिने भनिएको छ । उक्त समितिले अल्पकालीन रूपमा आगामी बजेटका प्राथमिकता र कोरोनापछिको अर्थतन्त्रबारे के कस्तो दूरगामी दृष्टिकोण बनाउँदै छ भन्ने विषयमा समितिका संयोजक डा. रामशरण महतसँग रातोपाटीले गरेको कुराकानीको सम्पादित अंश :कोभिड–१९ को प्रभावबारे अहिलेसम्म तपाईंको नेतृत्वमा बनेको अर्थ विशेष समितिको के कस्तो अध्ययन र विश्लेषण रह्यो ?समितिले अध्ययनभन्दा पनि छलफलबाट आएका सुझावहरू दिने कुरा हो । अर्थ व्यवस्थालाई सुधार गर्नका लागि अहिलेको अवस्थामा आवश्यकता के के छन् ? त्यसबारेमा हामी एउटा दृष्टिकोण बनाइरहेका छौँ । अहिले लकडाउनको अवस्था छ । हिँडडुल, बैठक इत्यादि गर्ने सम्भावना पनि छैन । टेलिफोनबाट वार्ताहरू गरेर आफ्नो ढङ्गले विचारहरू  राख्दैछौँ ।लकडाउन र कोभिड–१९ को सङ्क्रमणका कारण दोहोरो समस्या परेको छ । एकातिर स्वास्थ्यमा गम्भीर क्षति भइराखेको छ । यसबारेमा तथ्याङ्क यहाँहरूसँग छदैछ ।भारतसँग सीमा जोडिएका तराईका जिल्लामा धेरै सङ्क्रमण भएको छ । देशभर पनि सङ्क्रमणको जोखिम बढिरहेको छ । यस्तो अवस्थामा स्वास्थ्य क्षेत्रलाई प्राथमिकता दिनुपर्यो । क्वारेन्टाइनको अवस्था नाजुक छ । कतिपय ठाउँमा क्वारेन्टाइनमा बस्दा नै सङ्क्रमण भइरहेको अवस्था छ । यसमा सुधार गर्नुपर्यो । टेस्ट गर्दा पीसीआरमा जोड दिनुपर्यो । स्वास्थ्य क्षेत्रमा पूर्वाधारको निर्माण गर्नुपर्छ । गुणस्तरीय बनाउनुपर्छ । यो एउटा  पक्ष हो ।योसँगै अर्थ व्यवस्थालाई सुधार गर्नका लागि के के कुरा गर्नुपर्ने आवश्यकता देख्नुभयो ?यतिबेला आर्थिक गतिविधि शून्य प्रायः भएको अवस्था छ । लकडाउनका कारणले गर्दा उद्योगधन्दा सबै बन्द छन् । व्यापार बन्द  छ । आवत जावत बन्द छ । खास गरेर यातायात क्षेत्र बन्द भएको छ । हवाई उडानदेखि लिएर सार्वजनिक यातायात पनि सबै बन्द छन् ।निर्माण कार्यहरु सबै बन्द छन् । आर्थिक गतिविधि शून्य भएको छ । नेपालको आर्थिक वृद्धिदर १ प्रतिशतमा आउने सम्भावना छ । सरकारले साढे ८ प्रतिशतको आर्थिक वृद्धिदर प्राप्त गर्ने लक्ष्य राखेको थियो । २.३ प्रतिशतको अनुमान गरिएको थियो, त्यो घटेर १ प्रतिशतमा आउने सम्भावना बलियो  बन्दै गएको छ ।सरकारले केही दिनअघि गरेको निर्णयअनुसार लकडाउनलाई खुकुलो बनाएर ४४ थरीका उद्योग चलाउने भनेको थियो । तर उद्योग व्यवसायमा काम गर्न जाने मान्छेका आउने जाने कुरामा रोकतोक छ । श्रमिकलाई उद्योगमा जानका रोकतोक छ । कच्चा पदार्थको ढुवानीमा रोकतोक छ । त्यसैगरी उत्पादित वस्तुलाई बजारमा लैजान रोकतोक छ । उद्योग सञ्चालनका लागि सरकारले राम्रो कार्यविधि बनाएर समाजिक दूरी काम गरी चल्न सक्ने उद्योगहरू विस्तारै सञ्चालन गराइदिनुपर्छ ।मुलुकमा कोरोनाको सङ्क्रमण बढ्दो छ । लकडाउन सहजै खुल्ने अवस्था छैन । यस्तो अवस्थामा आर्थिक गतिविधिलाई पुनः सुचारु कसरी गर्ने ?त्यसका लागि सामाजिक दूरीका नियम पालना गरेर जहाँ जहाँ उद्योग व्यवसाय चल्न सक्छ तिनीहरूलाई चल्न दिनुपर्यो । सरकारले केही दिनअघि गरेको निर्णयअनुसार लकडाउनलाई खुकुलो बनाएर ४४ थरीका उद्योग चलाउने भनेको थियो । तर उद्योग व्यवसायमा काम गर्न जाने मान्छेका आउने जाने कुरामा रोकतोक छ । श्रमिकलाई उद्योगमा जानका रोकतोक छ । कच्चा पदार्थको ढुवानीमा रोकतोक छ । त्यसैगरी उत्पादित वस्तुलाई बजारमा लैजान रोकतोक छ । उद्योग सञ्चालनका लागि सरकारले राम्रो कार्यविधि बनाएर समाजिक दूरी काम गरी चल्न सक्ने उद्योगहरू विस्तारै सञ्चालन गराइदिनुपर्छ ।कामदारलाई कार्यक्षेत्र पुग्ने कुराभन्दा पनि अहिलेको अवस्थामा उद्योगीहरु उद्योग सञ्चालन गर्न नसक्ने बताइ रहेका छन् । अब सरकारले के गरिदिनुपर्छ जस्तो लाग्छ ?उद्योगहरू ठूलो घाटामा छन् । उद्योग सञ्चालन खर्चमा समस्या देखिएको छ । त्यसकारण उनीहरूलाई केही समयका लागि ब्याज छुट दिएर सञ्चालन खर्च दिने, ऋण भुक्तानी गर्नका लागि पुनर्तालिकीकरण गरिदिने, ब्याजमा छुट दिएर पुनर्कजाको व्यवस्थालाई विस्तारित गरिदिन सक्नुपर्छ । त्यसका लागि बैङ्कमा उदार हुनलाई  सीसीडी रेसियो, सीआरआर रेसियो​, क्यापिटल रिजर्भ रेसियो, क्रेडिट टु क्यापिटल रेसियो इत्यादिमा पनि उदार गरेर बैङ्किङ क्षेत्रको लिक्युडिटीमा सुधार ल्याइदिने कुरामा सरकारले सोच्नुपर्छ ।अनुदान र सहुलियत पनि गर्नुपर्छ । यस्तै कम नपाएर भोकभोकै बस्नुपर्ने अवस्थामा रहेका मजदुरलाई राहत दिनुपर्यो । यो कुरा हामी सबैले भन्दै आएका छौँ । साथै उद्योगधन्दा बन्द हुँदा सङ्गठित क्षेत्रका मजदुर कर्मचारीलाई केही हदसम्म तलब दिनुपर्ने व्यवस्था छ । तर उद्योगीहरुको आम्दानी नै शून्य भएकाले दिन सक्ने अवस्था छैन । त्यसका लागि सकारले आंशिक रूपमा र उद्योगीले आंशिक रूपमा अनुदान दिने गरी मजदुर कर्मचारीलाई भोकै बस्नुपर्ने अवस्था आउन नदिन सरकारले समन्वय गर्नुपर्छ ।यसले सरकारी खर्चको पुनर्संरचना गर्नुपर्छ । किनभने अहिले धेरै फजुल खर्च भइरहेको छ । प्रशासकीय खर्च धेरै हुन्छ । भत्ता सुविधाहरुमा खर्च हुन्छ, धेरै राजनीतिक नियुक्ति भएका छन् । प्रदेश र केन्द्रीय सरकारबीच दोहोरो कार्यालयहरू छन् । एउटै काम गर्नका लागि दुई तीन तहमा कार्यालय बनेका छन् । त्यसको पुनर्संरचना गर्न जरुरी छ ।तपाईंहरूले नीति तथा कार्यक्रम आउनुभन्दा अघि पनि सुझाव दिनुभएको थियो । सरकारले आफ्नै ढङ्गले नीति तथा कार्यक्रम ल्यायो । कोभिड–१९ बाट उत्पन्न आर्थिक मन्दीको सामना गर्न कस्तो बजेटको प्राथमिकता कहाँ केन्द्रित हुनुपर्छ ?नीति तथा कार्यक्रमा त चाहिने कुरा पनि छन् । नचाहिने कुरा पनि छन् । अब फोकस कतातिर हुने भन्ने हो । वर्तमान सकारको एउटा प्रवृत्ति छ– ठूलठूलो कुरो गर्ने, धेरै कुरो गर्ने र काम चाहिँ कम गर्ने । यसै आर्थिक वर्षमा साढे ८ प्रतिशतको आर्थिक वृद्धिदरको लक्ष्य थियो । १५ सय ३२ अरबको बजेट राखेको थियो । ठूलो बजेट बनाउने, ठूलो लक्ष्य राख्ने तर कार्यान्वयन भने गर्न नसक्ने वर्तमान सरकारको समस्या छ । अहिले त अब कोरोना सङ्क्रमण आएकाले कार्यान्वयन हुन सकेन भन्दा स्वाभाविक हो । तर सङ्क्रमण आउनुभन्दा अघि नै सरकार  मध्यावधि समीक्षा गर्दा पनि सरकारको लक्ष्य पूरा हुने अवस्था थिएन । त्यसकारण बजेट व्यावहारिक बन्नुपर्छ । कार्यान्वयन गर्न सकिने बन्नुपर्छ । कृत्रिम रूपमा ठूलो बनाउने होइन । देशको अर्थ व्यवस्थाले धान्न सक्ने र आफूसँग भएको काम गर्न सक्ने क्षमताले कार्यान्वयन गर्न सक्ने तथा अहिलेलाई आवश्यक पर्ने कार्यक्रममा प्राथमिकता दिनुपर्छ ।रोजगारी सिर्जन गर्ने कुराका साथै स्वास्थ्य क्षेत्रको निर्माणमा प्राथमिकता दिनुपर्छ । अहिलेको अवस्थामा रेमिट्यान्स निकै घट्ने छ । त्यसलाई कसरी सुधार गर्न सकिन्छ । अन्य स्रोतलाई कसरी सकिन्छ । समस्या धेरै छन् । सबैलाई ध्यानमा राखेर धान्न सक्ने खालको बजेट ल्याउनुपर्छ । अहिले योजना आयोगले १७/१८ सय अरबको सिफारिस गर्यो भन्ने आएको छ । त्यो सम्भव छँदै छैन ।तपाईंले लामो समय अर्थमन्त्रालयको बागडोर सम्हाल्नुभएको थियो । मुलुकले विभिन्न समयमा विभिन्न सङ्कट झेल्दै आएको छ । विगतको अनुभवका आधारमा यतिबेलाको सङ्कट झेल्न कस्तो बजेट ल्याउनुपर्छ ? स्रोत कसरी जुटाउने ?मैले पेस गरेको बजेटमा उत्ताउलो खालका, कार्यान्वयन हुन नसक्ने र बढाइ चढाइ गर्ने काम गरेको थिएन । बजेटको साइज कुल गार्हस्थ उत्पादन (जीडीपी)को ३० प्रतिशतभन्दा कम थियो । भूकम्पपछि पनि कुल गार्हस्थ उत्पादनको करिब २७, २८ प्रतिशत बराबरको बजेट निर्माण गरिएको थियो । यसपालिको चालू वर्षमा जीडीपीको ४० प्रतिशत बराबरको बजेट घोषणा भयो । त्यो कार्यान्वयन हुन सकेकै छैन । अहिलेको बजेट रियालिस्टिक हुनुपर्छ ।मितव्ययी हुने र आर्थिक अनुशासनमा बस्ने कुरा अहिलेको मुख्य विषय हो । अर्को कुरा रोजगारीका नाममा प्रधानमन्त्री रोजगार कार्यक्रम जस्तो होइन । बजार सुहाउँदो सीप सिकाउँदै रोजगारी सिर्जना गर्नतिर लाग्नुपर्छ । अहिले कृषि क्षेत्रमा जनशक्तिको अभाव छ ।यसले सरकारी खर्चको पुनर्संरचना गर्नुपर्छ । किनभने अहिले धेरै फजुल खर्च भइरहेको छ । प्रशासकीय खर्च धेरै हुन्छ । भत्ता सुविधाहरूमा खर्च हुन्छ, धेरै राजनीतिक नियुक्ति भएका छन् । प्रदेश र केन्द्रीय सरकारबीच दोहोरो कार्यालयहरू छन् । एउटै काम गर्नका लागि दुई तीन तहमा कार्यालय बनेका छन् । त्यसको पुनर्संरचना गर्न जरुरी छ । दुई वर्ष अगाडि सरकारले सरकारी खर्च तथा सार्वजनिक खर्च पुनः अवलोकन आयोग बनाएको थियो । त्यसले सरकारी तथा प्रशासनिक खर्च घटाउनका लागि धेरै कुरा सिफारिस गरेको थियो ।त्यसलाई यो सरकारले ध्यान दिएकै छैन । मितव्ययी हुने र आर्थिक अनुशासनमा बस्ने कुरा अहिलेको मुख्य विषय हो । अर्को कुरा रोजगारीका नाममा प्रधानमन्त्री रोजगार कार्यक्रम जस्तो होइन । बजार सुहाउँदो सीप सिकाउँदै रोजगारी सिर्जना गर्नतिर लाग्नुपर्छ । अहिले कृषि क्षेत्रमा जनशक्तिको अभाव छ । त्यस्तै गरेर नेपालको उद्योगहरूमा धेरै भारतबाट आउने मजदुर छन् । निर्माण व्यवसायमा पनि अधिकांश बाहिरबाट आएका कामदार छन् । त्यसकारण यस्ता क्षेत्रमा सीप सिकाएर नेपालीहरूलाई संलग्न गराउँदै रोजगारी दिन सकिन्छ ।तपाईं नेतृत्वको समितिको प्रतिवेदन यसबारे दिशा निर्देश गर्नेगरी आउँछ ? प्रतिवेदन सरकारलाई बुझाउनुहुन्छ कि बुझाउनु हुन्न ?यो हाम्रो आन्तरिक कुरा भयो ।  हामी एउटा कार्यपत्र वा रिपोर्ट बनाउँदै छौँ । हामीले सरकारलाई बुझाउँदैनौँ । यो समिति सरकार मातहतको होइन । सरकारले मागेको खण्डमा हामी सुझाव दिन्छौँ । यही प्रतिवेदनमा टेकेर हामीले आवाज उठाउने हो । उठाइ पनि राखेका छौँ ।अर्थ व्यवस्थाको जानकार भएर मात्र हुँदैन । व्यवस्थापनको क्षमता पनि हुनुपर्यो, नेतृत्व पनि त्यही ढङ्गले अगाडि बढ्नुपर्यो । जानकारीको कुरा मात्र होइन कार्य गर्ने क्षमता चाहियो । नेतृत्वको क्षमता पनि चाहियो । सही ढङ्गले काम गर्नका लागि राजनीतिकरण गर्नु भएन । अहिले बढी राजनीतिकरण भइरहेको छ । राजनीतिक स्वार्थका लागि काम बढी हुन्छन् ।अर्थ व्यवस्था बुझेकै अर्थमन्त्री हुनुहुन्छ, समय अनुकूलको कार्यक्रम र बजेट आइरहेको छैन ? समस्या कहाँनिर हो ?अर्थ व्यवस्थाको जानकार भएर मात्र हुँदैन । व्यवस्थापनको क्षमता पनि हुनुपर्यो, नेतृत्व पनि त्यही ढङ्गले अगाडि बढ्नुपर्यो । जानकारीको कुरा मात्र होइन कार्य गर्ने क्षमता चाहियो । नेतृत्वको क्षमता पनि चाहियो । सही ढङ्गले काम गर्नका लागि राजनीतिकरण गर्नु भएन । अहिले बढी राजनीतिकरण भइरहेको छ । राजनीतिक स्वार्थका लागि काम बढी हुन्छन् । जस्तै ?एमसीसीको यत्रो सहयोग प्राप्त हुने अवस्थामा सत्तासीन दलको (नेकपा) पार्टीभित्र विवादले गर्दा एक वर्ष अगाडि नै पारित हुनुपर्ने, काम अगाडि बढ्नुपर्ने अहिलेसम्म रोकिएर बसेको छ । त्यसकारण व्यवस्थापनको समस्या पनि हेर्नुपर्छ ।नेकपाभित्रको राजनीतिकरणले अर्थमन्त्री चेपुवामा परेका भन्ने हो ?होइन, होइन । व्यक्तिगत रूपमा अर्थमन्त्री यो र ऊ भन्ने होइन । समग्र रूपमा सरकारको अवस्था के छ ? त्यसलाई भन्ने हो । नीति कसरी आएको छ ? काम कारबाही कसरी भएको छ ? भन्ने कुरा हो । मैले क्षमताको अभाव देख्छु ।सरकारमा जुन प्रकारको प्राविधिक क्षमता चाहिने हो, व्यावसायिक क्षमता चाहिने हो, त्यो छैन । किन भने कर्मचारीको जिम्मेवारी बाँडफाँट गर्दा, नियुक्त गर्दा व्यावसायिक क्षमताको आधारमा भन्दा पार्टीसँग नजिक को छन् ? त्यही आधारमा विभिन्न ठाउँमा मान्छेहरू राख्ने काम भएको छ । ज्यादै सत्ताको दुरुपयोग, रकमको दुरुपयोग ठाउँ ठाउँमा भएको छ । यसले हामी सङ्कटबाट बाहिर आउन सक्दैनौँ ।अब गर्ने के त एक, दुई, तीन गरेर भन्दा ?कार्यक्रम निर्धारण गर्दा जसलाई कार्यान्वयनमा ल्याउन सकिन्छ, जसको तुरुन्त आवश्यकता छ त्यसको प्राविधिक अध्ययन, आर्थिक अध्ययन, सामाजिक पक्ष सबैलाई राम्रोसँग अध्ययन गरेर तयारीका साथ आयोजना अगाडि बढाउनुपर्छ । राजनीति हल्लाखल्ला गरेर मात्रै अहिलेको बजेट भाषणमा सुनाउन आवश्यक छैन । व्यावहारिक बजेट चाहिएको छ । कुराभन्दा अब कामतिर बढी ध्यान दिनुपर्यो ।