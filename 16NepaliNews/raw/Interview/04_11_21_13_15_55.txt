महन्थ ठाकुर नेपाली राजनीतिको परिचित नाम हो । उनी नेपाली काङ्ग्रेसका पुरानो नेता तर १० वर्षयता उनको परिचय फेरिएको छ । काङ्ग्रेस छाडेर मधेसवादी दल गठन गरेपछि उनी मधेसको आन्दोलनकारी नेताको रूपमा परिचित छन् ।शान्त, शालीन र भद्र–भलादमी नेताका रूपमा चिनिएका उनी पछिल्लो नेपालको राजनीतिमा विवादस्पद अभिव्यक्ति दिएका कारण चर्चामा छन् । राष्ट्रिय जनता पार्टी नेपाल अध्यक्ष मण्डलका संयोजकसमेत रहेका महन्थ ठाकुर महोत्तरी–३ बाट प्रतिनिधिसभाका लागि उम्मेदवार बनेका छन् ।सर्लाहीमा दुइटै संविधानसभा चुनाव हारेका महन्थ ठाकुर बडो सचेतताका साथ जित्ने गरी महोत्तरी आएका हुन् । सर्लाही उनको कर्मभूमि हो भने महोत्तरी जन्मभूमि । राजेन्द्र महतोलाई जस्तै उनलाई बहरियाको आरोप लाग्दैन बरु ढिलै भए पनि घर फर्केको भन्दै त्यहाँका जनता खुशी भएका छन् ।उद्योग वाणिज्य सङ्घ महोत्तरीका महासचिव मोहनप्रसाद साहले महन्थ ठाकुर महोत्तरीबाट चुनावमा लडेकामा यहाँका जनताले आफूलाई भाग्यमानी ठानेको छन् । बरु सर्लाहीबाट किन चुनाव लडेको यतैबाट चुनाव लड्दा हुन्थ्यो नि भनी पहिला आरोप लाग्ने गरेको थियो । तर, यस पटक त्यस्तो छैन । सो क्षेत्रमा उनको प्रतिस्पर्धा सोहीबाट बागी उम्मेदवार चन्दे्रश्वर झासँग रहेको छ, जसलाई दुई महिनाअघि उनैले टीका लगाएर पार्टीमा भित्र्याएका थिए । सो क्षेत्रको स्थानीय चुनावको मत परिणामको आधारमा महन्थ ठाकुर प्रतिस्पर्धामा अगाडि देखिन्छ ।भारतीय सीमा नजिक टाँसिएको मटिहानी बजारमा घरदैलो कार्यक्रमा भेट भएका महन्थ ठाकुरलाई हामीले सोधेका थियौँ–घरदैलो कार्यक्रमको अन्तिम दिन, व्यस्त हुनुहुन्छ । मतदाताको घरमा जाँदा उनीहरूले तपाईंहरूसँग राखेको माग के–के हुन् ? –पहिलाको तुलनामा यस पटक घरदैलो गर्न मुस्किल छ । सबैको घरमा जान सम्भव छैन । पहिला सानो सानो क्षेत्र हुँदा सबैको घरघर जान भ्याइन्थ्यो तर यस पटक गाह्रो छ । यस पटक सेन्टर बनाएका छौँ । विशेष विशेष ठाउँमा गएर जनतालाई सम्बोधन गर्ने, कोणसभा गर्ने जस्ता कार्य गरेर जनतासँग मत माग्ने गरेका छाँै । हाम्रो क्षेत्रमा एउटा ठूलो विघी नदी छ । त्यसमा आएको बाढीको अवशेष अझै पनि छ । साउनमा आएको बाढीका कारण प्रभावित भएका जनताले अझै राज्यबाट राहत पाएका छैनन् । राहतको आशमा अझैसम्म बसेका छन् । अर्को कुरा, मणिपाल अस्पताल बनाउनका लागि ३२ बिघा जमिन खरिद गरिएको छ तर अझैसम्म त्यो तयार भएको छैन । जनकपुर–अयोध्या  करिडोर, रेल्वेलगायतका विषयमा पनि जनताले जिज्ञासा राख्ने गरेका छन् । जिल्लाको सदरमुकामको अवस्था खत्तमै छ । बाटोघाटो पूर्वाधार केही पनि छैन । हुन त दुई नम्बर प्रदेशको आठवटै जिल्लाको अवस्था उस्तै छ तर महोत्तरी जलेश्वरको अवस्था झनै खराब छ । गाउँबाट वा बाहिरबाट जलेश्वर आउने एउटा पनि सडक सही अवस्था छैन । बाहिरका मान्छे हत्तपत्त जलेश्वर आउन नपरोस् भनी सोचिरहेका हुन्छन् । जलेश्वरको मान्छेलाई बाहिर जान नपरोस् भनी सोचिरहेका हुन्छन् । त्यस्तै, यहाँ बाल मृत्युदर निकै बढेको छ । अरू जिल्लाभन्दा निकै बढी छ यहाँको बालमृत्यु दर । बालमृत्यु दलको अवस्था चिन्ताजनक छ ।   यस्तो किन ? –यसका कारण धेरै हुनसक्छन् । त्यसमध्ये मुख्य कारण उच्च जनसङ्ख्या नै हो । गाउँदेखि सहरसम्म जनसङ्ख्या उच्च रहेको छ । त्यसको अवश्यकता पूरा भइरहेको छैन । खानपान व्यवस्थित बसाइ, स्वास्थ्य, शिक्षाको अभाव देखेँ मैले । जनताले स्वास्थ्यमा त्यति ध्यान दिएको पाइएको छैन । अस्पतालको पहुँच नहुनु, पहुँच भएको ठाउँमा पनि प्रसूतिका लागि महिलाहरू अस्पताल नजानु त्यसका मुख्य कारण देखिएको छ । परम्परा ढङ्गबाट अझै पनि बच्चा जन्माइएको छ । स्वास्थ्य मन्त्रालयका प्रतिवेदन अनुसार एक महिनामा ३० बच्चाको मृत्यु हुने गरेको देखाइएको छ । शिक्षामा पहिलादेखि नै पछाडि रहेको यो जिल्लाको सडकको अवस्था कही दुरुस्त रहेको छ ।   मधेसवादी दलका नेताहरूसँग कुरा बुझ्दा र घोषणापत्रलाई अध्ययन गर्दा विकासभन्दा बढी तपाईंहरूले संविधान संशोधनलगायत अधिकारका कुरालाई उठाउनुभएको छ, पहिला अधिकार कि विकास ? –हाम्रो अहिले पनि मुख्य एजेन्डा नै संविधान संशोधन हो । संविधान संशोधन नभएसम्म मधेसले मुक्ति पाउन सक्दैन र कुनै विकास पनि हुनसक्दैन । राज्यले मधेसमाथि गरेको विभेदको कारणले नै महोत्तरीको अवस्था यस्तो भएको हो । मधेसी जनताले नै भनिरहेका छन्, राज्यबाट पहिला अधिकार लिऔँ अनि विकास आफै गरौँला । त्यही भएर हामीले संविधान संशोधनलगायत मधेसका अन्य अधिकारलाई मुख्य एजेन्डाको रूपमा चुनावमा अघि बढाएका छौँ । संविधान संशोधन नभएका कारणले हाम्रो धेरै नोक्सान भएको छ । जुनकुरा संविधान उल्लेख भइसकेको थियो त्यो पनि अहिले हटाएको छ । संविधान संशोधनका लागि मधेसी जनताले यस्तो योगदान दिएको छ । अब यस अवस्थामा त्यसलाई त्यतिकै छोड्न मिल्दैन । यो नयाँ संविधान निकै कठोर छ । सजिलो तरिकाले संशोधन हुने अवस्था छैन ।   संविधान संशोधन मुख्य एजेन्डा बनाउनुभएको छ तर संसदमा मधेसवादी दलले एक्लैले संशोधन गराउने अवस्था पनि छैन, तपाईंहरूको जति सिट छ, सबै जिते पनि तपाईंहरूको बहुमत पुग्दैन । त्यस अवस्थामा के गर्नुहुन्छ ? –अहिले संविधान संशोधनको कुरा हामीभन्दा उनी (ठूला दलका नेता) हरूले बढी उठाएका छन् । प्रधानमन्त्री शेरबहादुर देउवाले स्वयं आफै यो संविधान संशोधन गराउने बोल्दै हिँड्नुभएको छ । माओवादी केन्द्रका अध्यक्ष प्रचण्डले पनि विभिन्न चुनावीसभामा संविधान संशोधनको कुरालाई प्राथमिकतामा राख्नुभएको छ । संविधान संशोधनको विरोध गर्ने केपी शर्मा ओलीले पनि संविधान संशोधन गर्ने कुरा गरिरहनुभएको छ भने हामीलाई किन चाहियो बहुमत वा अल्पमत । उहाँहरू आफै संविधान संशोधनका लागि अगाडि बढ्नुभएको छ राम्रो कुरा हो । मधेसी जनताको मागअनुसार गराइयोस् संविधान संशोधन तर हामीलाई थाह छ, उहाँहरूले संविधान संशोधन गराउनु हुन्न । हाम्रो दाबी काठमाडौँमाथि छ । हाम्रो दाबी दुई नम्बर प्रदेशमाथि रहेको छ, जो हामी लिएर छाड्छौँ । काठमाडौँ हामीले बसाएका हौँ र मधेस हाम्रो आफ्नै भइहाल्यो दुई ठाउँमा हाम्रो दाबी छ । त्यो दिन उहाँहरू तयार हुनुपर्यो ।बहुराष्ट्रको विषयलाई जानी जानी विवादमा ल्याउने प्रयास भइरहेको छ । पहिलो संविधान सभाले बहुराष्ट्र भन्ने कुरा पारित भएको विषय हो । यो कुरा संविधानको प्रस्तावनामा नै उल्लेख थियो तर दोस्रो संविधान सभाबाट त्यसलाई हटाएको छ । यहाँ त राजनीतिक बेइमान हुने गरेको छ ।   तपाईंहरूको जुन अंक आउनेबाला छ त्यसले गर्दा संविधान संशोधनका लागि ती ठूला दलहरूको साथ चाहिन्छ नि ? –साथ त चाहिन्छ, पहिला पनि हामीले साथ खोजेकै हो । पटक पटक आग्रह गरिएको हो । संशोधनका लागि दबाब दिन आन्दोलन गरिएकै हो तर उनीहरूले गर्न चाहेन विभिन्न बाहाना बनाउँदै पछि हटे । तर हामी पनि त्यतिकै मान्नेबाला छैनौँ । संविधान संशोधन त कुनै पनि हालतमा गर्नुपर्छ । यदि संविधान संशोधन गरिएन भने हामी त्यसको विकल्प खोज्छौँ । तपाईं जुन कुरा खुलाउन चाहनुभएको छ, त्यो म खोल्दिन्छु । यहाँ पढाइ पूरा नभएपछि पढ्नका लागि मान्छे बाहिर जान्छ कि जाँदैन ? यहाँ उपचार भएन भने उपचारका लागि बाहिर जान्छ कि जाँदैन ? यहाँ रोजगार पाइएन भने रोजगारका लागि बाहिर जान्छ कि जाँदैन ? हो यदि हामीले पनि कुनै विकल्प पाएनाँै भने त्यसको विकल्प खोज्छौँ । मान सम्मान र प्रतिष्ठाको आफ्नो सीमा हुन्छ । सबैको आआफ्नो मार्यादा हुन्छ । धेरै दिनसम्म जिल्लत (अपमान) सहेर बस्न सकिँदैन । इज्जतको एक दिनको जिन्दगी जिल्लतको सौ वर्षको बराबर हुन्छ । कति दिन सहेर बस्ने ? कुनै एउटा परिवारमा एकअर्कालाई अपमान गर्छ भने त्यहाँ झगडा हुन्छ र अलग हुन्छ, यो त देश हो । मैले यो कुरा पटक पटक भनेको छु । अब पनि सम्हलिएन भने हामी आफ्नो बाटो खोज्छौँ ।   तपाईंहरूले ल्याउनुभएको घोषणापत्रमा बहुराष्ट्रको कुरा गरेर त्यही कुराको सङ्केत गर्नुभएको हो ? –बहुराष्ट्रको विषयलाई जानी जानी विवादमा ल्याउने प्रयास भइरहेको छ । पहिलो संविधान सभाले बहुराष्ट्र भन्ने कुरा पारित भएको विषय हो । यो कुरा संविधानको प्रस्तावनामा नै उल्लेख थियो तर दोस्रो संविधान सभाबाट त्यसलाई हटाएको छ । यहाँ त राजनीतिक बेइमान हुने गरेको छ । सरकार परिवर्तन हुँदा त सबै कुरा परिवर्तन हुने ठाउँमा संविधानसभा नै परिवर्तन भएपछि उनीहरू यस्ता कुरालाई कहाँ बाँकी राख्छन् । त्यसैले यो बहुराष्ट्रको कुरा कुनै नयाँ विषय होइन । हामीले ध्यानाकर्षण गराएको मात्र हो । बहुराष्ट्र भनेको देश अलग गर्ने होइन । बहुराष्ट्र भयो भने सबै समुदाय र वर्गका जनताले अधिकार प्राप्त गर्नेछ । यसलाई अनावश्यक उचालिएको हो ।   मधेस सरकार तथा मधेस प्रदेशको कुरा गर्नुहुन्छ, चुनावपछि यही दुई नम्बर प्रदेशलाई मधेस प्रदेश बनाउनुहुन्छ कि अरू थप बाँकिरहेका जिल्लाका लागि पनि केही गर्नुहुन्छ ? –यो दुई नम्बर प्रदेश (आठ जिल्ला) हाम्रो आधार हो । यसैलाई टेकेर हामीले अरू जिल्ला माग गर्छौं । अहिले जति मिलेको छ, त्यसलाई नै बनाउनेछौँ । त्यो नै हाम्रो घर हो, त्यसलाई पहिला सफा र राम्रो बनाउँछाँै । यसलाई सुरक्षित गर्छौं । त्यसपछि अरूका लागि सोच्छौँ । पूर्वदेखि पश्चिमको तराईका भूभाग एउटै बनाउने मुद्दा हाम्रो जीवित छ । त्यसका लागि हाम्रो सङ्घर्ष जारी नै रहन्छ तर पहिलो चरणमा हामीले जति पाएका छौ, त्यसलाई राम्रो बनाउँछौँ ।   मधेस एक राष्ट्र हो भनी तपाईंहरूको भनाइलाई एमालेका अध्यक्ष केपी शर्मा ओलीले देशद्रोहीको संज्ञा दिनुभएको छ, यसलाई कसरी लिनुभएको छ ? –मधेसीलाई सधैँ देशद्रोही भन्नुभएको छ, उहाँले यो कुनै नयाँ कुरा होइन । अधिकारको कुरा गर्दा यस्तै यस्तै कुरा गर्नुहुन्छ उहाँले । उहाँहरूले पटक पटक मधेसलाई अपमान गर्नुभएको छ । मधेसको अपमान गर्न अझै छाड्नु भएको छैन । यसको हिसाब किताब मधेसी जनताले राखिरहेको छ ।कम्युनिज्मको जन्म जसरी भएको छ, जुन परस्थितिमा भएको छ, त्यसको जुन रूप थियो त्यो अब सम्भव छैन । उनीहरूले सम्राज्यवादी, अधिनायकवाद ल्याउन चाहेका छन् भने त्यो उनीहरूका लागि ठूलो भुल हुनेछ । तर वामगठबन्धनको लक्षण राम्रो छैन ।   मधेसका जिल्लाहरूमा घुम्दा त मधेसवादी दल लोकतान्त्रिक गठबन्धन भन्दा वामगठबन्धनसँग भित्रभित्रै नजिक देखिएको छ । भित्रभित्र केही पाकी रहेको छ कि ? –होइन, त्यस्तो केही छैन । हामीले लोकतान्त्रिक गठबन्धन बनाउने प्रयास गरेका थियौँ तर केही कुराका कारण हुनसकेन । अहिले हामी कुनै पनि गठबन्धनमा छैनौँ । कसैसँग तालमेल पनि छैन । दुई नम्बर प्रदेशमा राजपा नेपाल र फोरम नेपालबीच चुनावी तालमेल भएको छ, त्यसबाहेक अरू कुनैसँग छैन । बरु कुनै कुनै क्षेत्रमा दलगत हिसाबले एकअर्कालाई सहयोग गर्ने कुरा भएको छ । जस्तै, यो तीन नम्बर क्षेत्रमा काङ्ग्रेसले आफ्नो उम्मेदवारी फिर्ता लिएर मलाई सहयोग गरेको छ । हामीले पनि कुनै ठाउँमा गरेका छौँ । तर गठबन्धनै बनाएर त्यस्तो कही केही छैन । वामगठबन्धनसँग त झन केही सम्बन्ध नै छैन । वामगठबन्धनले जुन उद्देश्यका साथ अगाडि आएको छ, त्यसमा परिवर्तन गरे मात्र उनीहरूसँग तालमेलका लागि सोच्न सक्छौँ ।   वामगठबन्धन किन गठन भएको हो, त्यसको नीति के हो जस्तो लाग्छ तपाईलाई ? –कम्युनिज्मको जन्म जसरी भएको छ, जुन परस्थितिमा भएको छ, त्यसको जुन रूप थियो त्यो अब सम्भव छैन । उनीहरूले सम्राज्यवादी, अधिनायकवाद ल्याउन चाहेका छन् भने त्यो उनीहरूका लागि ठूलो भुल हुनेछ । तर वामगठबन्धनको लक्षण राम्रो छैन । जो संविधान संशोधन कहिल्यै चाहेका थिएनन् । त्यो आज संविधान संशोधनका कुरा उठाइरहेका छन् । दुई तिहाई बहुमत ल्याएर संविधानमा उनीहरू के संशोधन गर्न खोजिरहेका छन्, त्यो स्पष्ट छैन । त्यसले धेरैमा शङ्का उब्जाएको छ ।   तपाईंको क्षेत्रको कुरा गरौँ, तपाईंले जुन नेतालाई दुई महिना अगाडि पार्टीमा प्रवेश गराउनुभयो आज उहाँले तपाईंहरूको विरुद्धमा उम्मेदवारी दिनुभयो, यसलाई तपाईंले कसरी लिनुभएको छ ? –‘जनता सब जानती है ।’ यसको इन्साफ जनताले नै दिनेछन् । लोकतान्त्रिक मुलुकमा हरेक कुरा गर्न सबैलाई छुट छ । सबैजना स्वतन्त्र छ । त्यसमा कसैले हस्तक्षेप गर्न मिल्दैन । यसको फैसला जनताले गर्नेछ ।   तपाईंको प्रतिस्पर्धा कोसँग छ त ? –मैले अघि भने नि कि ‘जनता सब जानती है ।’ जनताको अगाडि कसैको केही चल्दैन । चुनाव लडेपछि पक्कै पनि आफ्नो प्रतिस्पर्धीसँग नै प्रतिस्पर्धा हुन्छ । त्यो प्रतिस्पर्धामा जनताको मान सम्मान, अधिकार र प्रतिष्ठाका लागि जसले लडेका हुन्छ त्यसले नै जनताको मन जित्ने हो ।   सर्लाहीलाई चुनावी क्षेत्र बनाउनुभएको तपाईं एकाएक महोत्तरीबाट चुनाव लड्नु भयो, किन त्यस्तो ? –मेरा लागि सर्लाही र महोत्तरीका जनता उस्तैउस्तै हुन् । मलाई दुवै ठाउँका जनता त्यत्तिकै मन पराउँछन् । महोत्तरी मेरो जन्मघर हो भने सर्लाही मेरो कर्मघर हो । जन्मघरका जनताले मलाई बोलाउनुभयो, म आएँ । यहाँबाट चुनाव लडेँ । कुनै बेला सर्लाहीका जनताले बोलाएका थिए, पछि पनि बोलाउँछन् ।   अन्त्यमा आफ्ना मतदातालाई केही भन्नुहुन्छ ? –हामीले भन्दैछौँ कि हाम्रो सरकार निर्माण भयो भने मधेसका माग पूरा हुनेछन् । मधेसीमाथि लागेका सबै मुद्दाहरू फिर्ता हुनेछन् । जेलमा रहेका आन्दोलनकारीहरू सबै रिहा हुनेछन् । संविधान संशोधन गराएर अधिकार सम्पन्न बनाइनेछ । मधेस सरकार बनाएर मधेसको सबभन्दा विकसित राज्य बनाइनेछ । यही कुराहरू मतदातासँग हुन्छ ।  