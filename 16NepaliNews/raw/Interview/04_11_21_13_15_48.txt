प्रधानमन्त्री शेरबहादुर देउवाले आइतबार सहरी विकासमन्त्रीदिलनाथ गिरीलाई पदमुक्त गरेका छन् । राष्ट्रिय प्रजातन्त्र पार्टीको सिफारिसमा मन्त्री बनेका गिरीलाई राप्रपा अध्यक्ष तथा उपप्रधानमन्त्री कमल थापाको दबाबमा प्रधानमन्त्री देउवाले पदमुक्त गरेका थिए । बिहीबारको मन्त्रिपरिषद् बैठकमा सचिव परिवर्तनको विषयलाई लिएर मन्त्री गिरी र उपप्रधानमन्त्री थापाबीच बाझाबाझ भएको थियो । यहीँबाट सुरु भएको विवाद गिरीको पदमुक्तसम्म पुग्यो । आखिर थापा र गिरीबीच के–के विषयमा लडाइँ थियो ? अब के गर्छन् गिरी ? रातोपाटीको अनलाइन टिभी कार्यक्रम ‘वारपार’का लागि रोहित दाहालले गिरीसँग आइतबार बिहान गरेको कुराकानी ।अरू दलहरूबीच निर्वाचनमा कसरी पराजित भइयो भन्ने छलफल छ । निर्वाचनमा धेरै सिट जित्दा त्यहाँ पदीय हिसाब किताब मिलाउन नसक्दा विवाद छ । राष्ट्रिय प्रजातन्त्र पार्टीभित्र चाहिँ नयाँ खालको विवाद देखियो, तपाईंं र पार्टी अध्यक्षबीच त्यो पनि मन्त्री परिषदको बैठकमा त्यहाँ भएको के थियो ?मलाई यो सबै परिस्थितिलाई हेरेर टीकाटिप्पणी गर्दा कताकता आफैलाई आत्मग्लानि हुन्छ । किनभने मैले एउटा आदर्शका रूपमा स्वीकारेको मेरो अध्यक्ष तथा आदरणीय नेता, जसको बानीव्यहोरासँग म चिरपरिचित भए पनि धेरै उहाँका कमी कमजोरीलाई ढाक छोप गरो । लामो यात्रा ४८ वर्षदेखि हामी निरन्तर रूपमा सहकार्यमा अगाडि बढिरहेका छौँ । हाम्रो सहकार्य विद्यार्थी जीवनबाट सुरु भएको हो ।  धेरै ठूला आरोह अवरोह पार गर्दै, हामी यहाँसम्म आइपुगेका हौँ । यो बीचमा धेरै उत्तरचढाप पनि आए तर पनि मैले मुलुकको भोलिको भविष्य एउटा मान्यतामा विश्वास गरो ।  एउटा समृद्ध नेपालको कल्पना गरो ।त्यो कल्पना गर्ने एउटा पात्रका रूपमा नेतृत्वदायी भूमिका खेलेर निष्कर्षमा पुग्नको लागि कमल थापानै उपयुक्त पात्र हुनुहुने छ । उहाँलाई नै प्रधानमन्त्री बनाउन मैले सम्पूर्ण आफ्ना कार्ययोजना केन्द्रित राखेर सहयोग गर्दै आएको हो । म उहाँको एउटा असल मित्र हो । असल मित्रभित्र भएका कमीकमजोरीलाई सुधार्नका लागि सुझाव दिन्छ र असल मार्गमा हिँड्नको निम्ति सहयोग गर्छ । तर म मित्रको रूपमा अध्यक्षको दोस्तीमा थिए । दोस्तले के गर्न भने कालोलाई सेतो भन भन्दा सेतो नै भन्ने, होइन हरियो थियो भन भन्दा हरियो नै भन्ने र भने ।त्यस्तो प्रकारको चरित्र र संस्कार बोकेर हिँडेको म पात्र चाहिँ परिनँ । त्यसैले उहाँ र मबीच विद्यार्थी जीवनदेखि नै कतिपय कुरामा मतान्तर हुन्थ्यो । तर पनि हामी आपसमा बसेर समाधान गथ्यौँै र अहिलेको जुन परिस्थिति निर्माण भयो, त्यो निर्माण हुँदा मलाई आफैलाई आश्चार्य लाग्यो नै तर त्यो मन्त्रिपरिषदमा उपस्थित मन्त्रीज्यूहरूलाई पनि अनपेक्षित लाग्यो । उहाँको त्यो ताण्डव नृत्यको रूपमा देखिने एउटा दृश्य पार्टी अध्यक्षबाट देखियो, त्यसबाट सबै आतङ्कित भए ।तपाईंंले कमल थापालाई चिन्न ४८ वर्ष लागेछ, होइन ?होइन, मैले चिन्न त चिनेकै हो तर उहाँका कमीकमजोरीलाई म प्रष्टसँग सल्लाह दिने मान्छेमा हामी दुई जना थियौँ । एक जना म थिएँ भने अर्काे एकजना गम्भीर प्रधान हुनुहुन्थ्यो । उहाँ विति सक्नुभयो । अर्काे एक जना मित्र हुनुहुन्छ, निरञ्जन थापा । उहाँ  अहिले इजराइलमा राजदूत हुनुहुन्छ । उहाँ पनि प्रष्ट सल्लाह दिने व्यक्ति हो । तर उहाँहरूको विभिन्न कालखण्डमा अलिकति नजिक टाढा हुँदै गएको तर निरन्तर रूपमा साथ र सहयोग दिने मान्छे मै हुँ  । मेरो मिसन उहाँलाई प्रदान हुन्छ भन्ने हो । तर म मिसन बोकेर हिँडेको हुनाले उहाँको सानातिना समस्यालाई पनि ढाकछोप गर्दै आफैले  नथापाए जस्तो पनि गर्थें ।अस्ति मन्त्रिपरिषदको बैठकमा जुन व्यवहार भयो, त्यसपछि तपाईंंलाई ४८ वर्षसम्मको जुन सहकार्य थियो, त्यो बेकार गरोछु भन्ने भयो होइन ?यो विषयलाई खोतल्ने पक्षमा म थिइनँ । उहाँलाई ढाकछोप गरेर हिँडेको मैले बताइहालो । म उहाँलाई अप्ठ्यारो पर्ने, उहाँको व्यक्तित्वमा असर पर्ने काम गर्दिनँ र गर्ने पक्षमा हिजो पनि थिइनँ, आज पनि छैन र भोलि पनि रहन्नँ ।तर ४८ वर्षदेखि कमल थापाजीका हरेक कमिकमजोरी जसरी ढाकछोप गर्नुभयो, गर्दै आउनुभयो, अब अहिले तपाईंं नसक्ने अवस्थामा पुग्नुभो भन्ने सुनिन्छ, त्यस्ता ४८ वर्षसम्मको सहयात्रा टुट्ने गरी मन्त्रिपरिषदमा भएको चाहिँ त्यस्तो के थियो ?वास्तममा यो तपाईंले महत्वपूर्ण कुरा उठाउनु भएको छ । यो धेरै मिडियाको पनि जिज्ञासा थियो, मैले सबैलाई यो कुराको बारेमा विस्तृत रूपमा जानकारी गराइसकेको हुँदा यसलाई किन धेरै खोतल्नुभन्ने मेरो धारणा हो । यसमा  वास्तवमा के भएको थियो भने जुन घटना मन्त्रिरिषदमा भयो त्यो देखेर म चकित भएँ ।बाहिर सुनेअनुसार तपाईंले आफ्नो मन्त्रालयको सचिवलाई परिवर्तन गर्न खोज्नुभयो । त्यो कुरा तपाईंको पार्टी अध्यक्षलाई जानकारी थिएन् ? मेरो जानकारीविना तपाईंले किन आफ्नो मन्त्रालयको सचिव नियुक्त गर्नुभयो भन्ने अध्यक्षको तपाईंलाई प्रश्न थियो होला नि ?त्योभन्दा पनि अगाडि के भयो भने मैले कलमजीलाई घरमा गएर कमलजी अब यो एउटा जनादेश आइसकेको छ । त्यो जनादेशको कारणले गर्दा सचिवहरूमा नयाँ ढङ्गको तरङ्ग आएको  छ । त्यसले गर्दा काम गर्दा अलि असहज भयो  र सचिवहरूको सकारात्मक रूपमा सहयोग छैन । यस विषयमा कुरा गर्ने हो कि ? भनेर मैले अध्यक्षलाई आग्रह गरो । उहाँले मेरो कुरा सुन्न चाहानु भएन ।  त्यहीँबाट उहाँको स्वरूप परिवर्तन भयो । यति मात्रै भन्दा नै यहाँको रूप परिवर्तन भयो । ल ठीक छ उहाँले चाहानु भएन, यसमा ठूलो चोट पुग्यो । एउटा सचिवले गरेको कर्तुतबारे मैले मेरो अध्यक्षलाई जानकारी गराउँदा उहाँ आफैलाई असहज  मात्रै होइन उहाँको चेहेरा नै परिर्वन भयो । उहाँलाई मैले राखेको कुरा मन परेन भन्ने मैले बुझेँ भने । पछि ठीक छ तपाईंले दिएको जे निर्देशन हुन्छ, त्यसलाई पालना  गर्ने मेरो कर्तव्य हो र मैले जे देखेँ त्यो पनि मैले सुनाएँ, त्यो पनि मेरो कर्तव्य नै हो ।     लामो समयपछि क्याबिनेट बस्यो । त्यो क्याबिनेटको बैठक बस्दाखेरी म यो विषयमा कुरा उठाउने वालामा पनि थिइनँ । सचिव परिर्वतनको कुरा मेरो प्रस्ताव थिएन । सारा मन्त्रीहरूले मुख्य सचिव ज्यूलाई गुनासो गर्नुभयो ।अहिले यो जनादेश आइसकेपछि मुख्य सचिवले सबै सचिवहरूलाई बोलाएर अब जनाआदेश आइसकेको छ । त्यसो हुँदा अब तपाईंहरूले मन्त्रीले भनेको आदेश पालना नगर्नु अहसयोग गर्नु भनेर निर्देशन भएको धेरै मन्त्रीज्यूहरूले मुख्य सचिवलाई आक्रामक ढङ्गबाट मन्त्रिपरिषदमा प्रस्तुत भए ।  त्यसपछि प्रधानमन्त्रीसँग धेरै मन्त्रीज्यूहरूले बोल्नका लागि समय माग गर्नुभएको थियो । सबैले बोलिसक्नुभयो मैले बोल्न बाँकी थियो । तर प्रधानमन्त्रीज्यूले मुख्य सचिवलाई यो के भएको हो भनेर जिज्ञासा राख्नुभयो ।  यो सरकारले दिएको निर्देशनलाई अक्षरस पालना गर्नु मेरो कर्तव्य हो, मेरो धर्म हो र मेरो दायित्व पनि हो । दोस्रो कुरा मैले कुनै पनि सचिवलाई बोलाएर अहिलेको ताजा जनादेशको आधारलाई लिएर कुनै प्रकारको निर्देशन गरेको छैन । यो जुन किसिमको कुरा भन्नुभयो, यो सरासर गलत हो । यदि तपाईंहरूलाई कुनै पनि सचिवलाई मैले त्यस्तो कुराको निर्देशन दिएको हो भनेर भन्छ भने म कारवाही गर्छु, नाम दिनुस भन्नुभयो ।  । यस्तै उहाँले मन्त्रालयको सुप्रिम व्यक्तित्व मन्त्री हो र उनलाई सहयोग गर्नु सचिवको कर्तव्य हो । यदि त्यस्तो सचिवले मन्त्रीको आदेश पालना गर्न अस्वीकार गर्र्या भने त्यो मन्त्रीलाई सचिव हटाउन आदेश छ । आदेश दिनुस्, त्यो सचिवलाई म कारवाही गर्छु भनेर मुख्य सचिव प्रस्तुत हुनुभयो । त्यसपछि उहाँलाई के भने भने सबै मन्त्रीज्यूहरूले आआफ्ना मन्त्रालयका गुनासो राख्नुभयो तर मन्त्रीज्यूहरूले राखेको जस्तै गुनासो मेरो मन्त्रालय पनि अछुतो रहन सकेन । मकहाँ  पनि सचिवको सहयोग छैन । त्यसो हुँदा मेरो मन्त्रालयको सचिवको दुई वर्षको कार्यकाल पूरा भइसकेको छ । उहाँ सरुवा हुने परिस्थितिमा हुनुहुन्छ ।  यदि सचिव परिवर्तन नै गर्ने उद्देश्य हो भने त्यो ठाउँ सहरी विकासको विषयमा पी.एचडी गरेको एउटा योग्य, दक्ष पात्र हुनुहुन्छ म कहाँ त्यो हो डाक्टर रमेश यदि उहाँलाई दिइयो भने सहरी विकासको क्षेत्रमा उहाँको योगदान महत्वपूर्ण हुन्छ होला भनेर मैले सुझाव मात्रै दिएको हो । त्यसपछि मेरो अध्यक्ष उपप्रधानमन्त्री समेत हुनुहुन्छ, मलाई चाहिँ अमर्यादित ढङ्गबाट, अशिष्ट ढङ्गबाट, अप्रजातान्त्रिक ढङ्गबाट तपाईंले मलाई नसोधी किन यो प्रस्ताव ल्याउनुभयो ? र तपाईंलाई सचिवसँग मिलेर काम गर्ने इच्छा छैन भने राजीनामा ल्याउनुस् म अहिले स्वीकृत गरिदिन्छु । यो ढङ्गको एउटा रूप धारण गर्नुभयो । मन्त्रिपरिषदको बैठकमा सबै चकित भएका थिए ।यति मर्यादित तथा नेपालको उच्च स्तरको बैठक भइरहेको छ । त्यो बैठकमा उहाँको स्वरूप, उहाँको व्यवहार, उहाँको प्रस्तुति देख्दाखेरी सबै अचम्मित भए फेरि आफ्नै पार्टीको मन्त्री ४८ वर्षको सहयात्रा । किन उहाँलाई त्यो सचिवको नाम लिने वित्तिकै त्यस्तो रूप धारण गरेको ? यसको पछाडि के होला  भनेर सबैले अनुमान गर्छन् । ४८ वर्षसम्म सहयात्र गरेको एउटा अभिन्न मित्र, जसलाई त्यति मात्रै भन्दा त्याग गर्नुपर्ने अवस्था आएको दीपेन्द्र शर्माले के त्यस्तो खुवाउनुभएछ, जसले चाहिँ उहाँ उसको विरुद्धको कुरै सुन्न नसक्ने अवस्थामा त्यहाँ देखियो ।तर दीपेन्द्र शर्मा राम्रो सचिवका रूपमा मानिएको सचिव बुझिएको थियो ? त्यसकारण तपाईंलाई गलत मान्छेलाई ल्याएर असल मान्छेलाई हटाउन लाग्नुभयो भन्ने विचार थियो कि उहाँको ?असल भन्नाले रूपमा, खानपानमा हो कि के मा ? असल भन्ने व्यवहार त उहाँको एउटा मन्त्रीलाई असहयोग गर्ने र विभिन्न  अवैध चलखेल द्वारिका होटलमा गर्ने । त्यो कुरा बाहिर आउँदा मन्त्री जिम्मेवार हुनुपर्ने ? ती विषयलाई एउटा अनुशासनको दायरा भित्र ल्याउनुपर्याे भन्दा नमान्दा त्यो सचिव राम्रो हो कि नराम्रो हो । सचिवले त्योसम्मको हर्कत गर्न मिल्छ कि मिल्दैन् ?तपाईंको पार्टी अध्यक्षले सचिव परिवर्तन गर्नुपर्छ भन्दा अरूको हुँदा मेरो पनि होस भनेर भन्नुभएको हो कि ?अरूको जसरी सचिव परिर्वतन गरौँ भनेर भनेको होइन, मैले यदि परिवर्तन गर्ने नै हो भने मेरो सचिवको अवधि पुगेको छ । त्यो ठाउँमा त्यही योग्यता त्यो विषयमा पी.एच.डी गरेको मान्छेलाई राख्दा वेटर होला कि भन्नु सुझाव त हो नि । परिवर्त नै गनुृपर्छ भन्ने पनि त छैन् । मेरो प्रस्ताव पनि होइन ।तर पार्टीगत हिसाबमा तपाईंलाई पार्टीले मन्त्री बनाएको अझ राप्रपाभन्दा त कमल थापा नै राप्रपा हो । उहाँले मन्त्री बनाएको हुनाले उहाँसँग सल्लाह गरेर मन्त्री परिषदमा कुरा गर्नुपर्ने थियो कि ?पहिला उहाँको घरमा गएर सोध्दा उहाँको रूपै परिवर्तन भयो । मैले त केही पनि बुझिनँ । यो मान्छेले अध्यक्षज्यूलाई के बुटी खुवाइदिएको छ, जसको नाम लिने वितिकै रूप नै परिवर्तन हुने । तर मैले परिवर्तन गराउने उद्देश्य स्टप गरेँ । तर क्याबिनेटमा जुन छलफल भयो सबै मन्त्रीज्यूहरूले मेरो भन्दा कडा कडा कुरा उठाउनु भएको छ । मुख्य सचिवको निर्देशनबाट यस्तो भयो भनेर अभियोग लगाएका छन्, मुख्य सचिवलाई ।कमल थापाले तपाईंको चैँ क्याबिनेटमा नै राजीनामा माग्नु भयो होइन ?हो, राजीनामा माग्नु भयो । मैले उहाँलाई के भने भने राजीनामा दिनको निमित्त म तयार छु । मलाई कुनै अप्ठ्यारो छैन । मैले राजीनामा दिएर समस्या समाधान हुन्छ भने म रेडी छु तर मलाई राजीनामा माग्दै गर्दा तपाईंको नैतिकताले त्यो कुर्सीमा बसिरहन मिल्छ कि मिल्दैन ? अहिलेको जनआदेशमा के सोच्नुभएको छ, यो विषयमा भनेर यही प्रश्न गरेको थिएँ । प्रजातन्त्रमा त नैतिकता, इमान हुन्छ । प्रजातन्त्रमा त प्रतिबद्धता हुन्छ र त्यो प्रतिबद्धतालाई धरासायी बनाएर आफू सबैभन्दा सर्वश्रेष्ठ म सबैभन्दा असल हुँ भनेर भन्ने कुरा अरूले भन्ने कि आफूले आफैलाई भन्ने हो ? उहाँको त्यस दिनमा ताण्डव नृत्यको बारेमा अरू मन्त्रीलाई सोध्नुस न ।अरूमन्त्रीहरू त भाग्नु पो पर्ने हो कि भन्ने त्यस्तो परिस्थितिमा रूप धारण गर्दा प्रधानमन्त्रीले यो विषयलाई डाइभर्ड गर्दिनुभयो ।पञ्चयतकालकै कमल थापा देखिए कि क्या हो, त्यहाँ ? अहिले म यहाँ भन्न चाहान्न ४८ वर्षदेखि सहयात्रा गरेको मान्छे मेरो कमजोरी पनि उहाँलाई थाहा छ, उहाँको कमजोरी मलाई थाहा छ । तर म सबै कुरा आज भन्दिनँ । आवश्यकता पर्यो र भन्ने वातावारण निर्माण भयो भने फेरि अर्काे भेटमा गरौँला ।कमल थापामा जे कुरा थिएन, त्यो कुरा तपाईंले खोज्नुभएर यस्तो भएको हो कि, नैतिकता, इमानदारीता, आर्थिक ती कुराहरू तपाईंले खोजेर हो कि ?मैले क्याबिनेटमा जे भनेको कुरा त्यही हो । त्योभन्दा अरू केही पनि खोजेको छैन । जुन किसिमको अवैध ढङ्गको चलखेल सचिव मिलेर द्वारीका होटलमा हुनथाल्यो । त्यो विषयमा खबरदार हुने काम तपाईंहरूलाई गर्न म छुट दिन्न, यस्ता किसिमको काम तपाईं नगर्नुस भनेर मैले सङ्केत मात्रै गरेको थिएँ ।तपाईंले बारम्बार द्वारिका होटलको कुरा गर्नुभयो, हामीले सुने अनुसार तपाईंको मन्त्रालयको सचिव चाहिँ तपाईंको पार्टीको कोषध्यक्ष र अर्काे कोही व्यक्तिसँग चाहिँ बढी हिमचिम थियो भन्ने सुनिन्थ्यो, हो ?हो, त्यो विषयको रिपोर्ट मलाई पनि थियो । र सँगसँगै तपाईंको यो मिडिया रातोपाटीसँग म के विनम्रता आग्रह गर्न चाहान्छु भने त्योभन्दा केही समय अगाडि चुनावको दौडानमा म संखुवासभा जाने क्रममा विराटनगरमा थिएँ । विराटनगरमा भइरहँदा मलाई मोरङ र सुनसरी हेर्ने जिम्मा दिइएको थियो । त्यही क्रममा म विराटनगर एयरपोर्ट नजिकैको होटलमा बसेको थिएँ । त्यही ठाँट दुवै जिल्लाको अनुगमन गरिरहेको थिएँ ।  यो ९ गतेको कुरा हो ८ गतेको क्याबिनेटबाट एउटा निणर्य भयो । एउटा सचिव प्रमोसन भयो । त्यो थियो रमेश प्रसाद डीजी थियो । ऊ सचिव भएपछि डीजी खाली भयो । खाली भएपछि राज्यमन्त्री कुन्तिकुमारी शाहीले जानकारी गराउनुभयो– डीजीको पदपूर्ति तुरुन्तै गराउनुपर्ने भयो भनेर । तुरुन्तै काठमाडौँ आउनुपर्ने भयो भन्नुभयो । मैले सङ्खुवासभामा मतदान गरेर ११ गते फर्के पछि नियुक्ति गरौँला भने । त्योभन्दा अगाडि मेरो सम्भावना छैन् भने । त्यसलगतै सचिवको टेलिफोन गयो । ११ गते त म विदेश जाँदै छु, हजुर यो त आजै गर्नुपर्ने भयो भनेर भन्नुभयो । मैले त्यो सम्भव छैन, मैले राज्यमन्त्रीलाई भनेको छु । सहसचिवलाई निमित्त दिनुस् म आएपछि कसलाई गर्नुपर्छ म गर्दिउँला भनेर भने । त्यसको ५ देखि १० मिनेटपछि अध्यक्षको फोन आयो तुरुन्तै काठमाडौँ आउनुपर्ने भयो भन्नु्भयो । मैले सम्भव छैन भने । किन भने म भोट खसाल्न जानुपर्छ । प्लनेको टिकट पनि पाइँदैन, यो सम्भव पनि छैन । त्यसो भए डीजी खाली भएको छ । आज नियुक्ति गर्नुपर्याे भन्नु भयो । होइन, कसरी गर्नु म यहाँ छु । ठीक छ म सचिवलाई भनेर तपाईंलाई  फाइल त्यहीँ पठाइदिन्छु । सदर गर्नुस् भने ।कसलाई गर्ने नियुक्तिभन्दा उहाँले एक जना व्यक्तिको नाम भन्नुभयो । अनि मैले त्यो व्यक्तिको बारेमा विचार गर्ने हो कि हजुर भने । उहाँले मैले तपाईंलाई भने नि त्यही सदर गर्नुस भन्नुभयो । मैले सदर गरेर पठाइदिए । यस्ता किसिमका कामहरू मैले बुझिनँ, के हो त्यसको पछाडिको रहस्य त्यो पनि मलाई थाहा छैन् । तर पछि मन्त्रालयमा  हल्ली खल्ली रहेछ । मन्त्रालयमा ठूलो चलखेल भयो भन्ने सुने । त्यो विषयमा मैले बुझेर काम गर्ने वातावरण नै भएन । कसले चलायो त मन्त्रालय । म आफू सहरी विकास मन्त्री छु तर मन्त्रालय कसले चलायो भन्ने बारेमा मनै अदृश्य छु । मभन्दा राज्यमन्त्री शक्तिशाली देखियो । त्यहाँदेखि मलाई हटाउने चाजोपाजो सुरु भएको बुझियो ।सबै तपाईंले भन्नुभएको प्रकरण हेर्ने हो भने तपाईंको अध्यक्ष राज्यमन्त्री, सचिवसँग आर्थिक चलखेलमा थिए ? त्यस कारण त्यसमा तपाईंले असहयोग गर्नुभयो, लेनदेनमा तपाईं बाधक बन्नुभयो । त्यसपछि तपाईंलाई हटाउनु कुरा भयो ?होइन बाधक पनि, उहाँहरूले केके हर्कत गर्नुभयो । त्यो विषयमा म मन्त्रालय आउँदा सुनेको चलखेल मात्रै हो । तर पनि त्यो भित्रै दबाएर राखेको थिएँ । यो कुरा पनि बाहिर प्रकट गर्ने वाला थिइन म तर अन्यायमा विनाकसुर विनागल्ती, उहाँले जुन ढङ्गबाट मैले अघि क्याबिनेटमा भनेको विषय म द्वन्द्वित हुने विषय होइन । त्यो विषयमा मलाई द्वन्द्वी त हुन्थ्यो भने क्याबिनेटका सबै मन्त्री द्वन्द्वित हुन्थे । मैलेभन्दा धेरै कडा कुराहरू राख्नुभएको छ मन्त्रीहरूले । एउटा देशको राज्य व्यवस्था सञ्चालन गर्ने त्यो बैठक थियो । तर त्यो चाहिँ देखाउने दाँत मात्रै हो ।  घट्नाक्रम के भयो भने विभिन्न अदृश्य रूपमा खेलिने चलखेलमा सचिवले खेलीले जुन हर्कत भयो, त्यो भित्रको कुरा लुकाउनका लागि गरिएको हो । त्यहाँबाट मलाई मन्त्रालयबाट हटाएर कुनै व्यक्तिलाई सञ्चालन गर्न दिने यो नियोजित एउटा प्लान थियो ।हामीले सुने अनुसार तपाईंको पार्टीको कोषाध्यक्ष उद्धप पौडेल र सिधासिधी सचिव,  कोषाध्यक्षसँग डिल हुने सुनिन्थ्यो ?  मन्त्रालयमा होइन, द्वारीका होटल काण्ड त्यही हो । होटल प्रकरण भनेको यही नै हो त्यहाँ अरू बिचौलियाहरू पनि छन्, मलाई पनि सूचना छ । र मैले पनि सचिवलाई बोलाएर भने खबरदार यस किसिमको गैरकानुनी ढङ्गबाट नहिँड्नु होला भनेर वार्निङ पनि दिएको हो । यो कुराको रिर्पाेट हाम्रो अध्यक्षलाई गर्नुभएको कारण अध्यक्ष सचिवको कुरा आयो कि नाम नै सुन्न नचाहाने ।  पार्टीबाट फिर्ता गर्ने भनेर चिठ्ठी प्रधानमन्त्री कहाँ दर्ता भयो । त्यही दिन बेलुका मन्त्रालयका सचिवले विशिष्ठ व्यक्तिको लागि उत्सव कार्यक्रमको आयोजना गरेको थियो । दिलनाथ गिरीलाई बल्ल सिध्याइयो भन्ने उत्सव थियो त्यहाँ । भन्दाखेरी यो सबै कुराको के रहस्य रहेछ, त्यहाँ भन्ने त बुझ्नलाई त गाह्रो भएन नि ।लगभग डोकाले छोपेको जस्तै गोप्य भयो होइन त ? तपाईंको पार्टीले तपाईंलाई हटाउने निर्देशन प्रधानमन्त्रीलाई दिइसकेको छ ? प्रधानमन्त्रीले केही भन्नुभएको छ ?प्रधानमन्त्रीले म तपाईंसँग पछि यो विषयमा सल्लाह गर्छु भनेर भन्नुभएको छ । अब यो सरकारको आयु दिनगन्ती सुरु भएको छ । केही प्राविधिक कारणले मात्रै हो नत्र हामी अहिलेसम्म रहने स्थिति थिएन, किन भने जनादेश त आइसक्यो । अब त्यो जनादेशलाई च्यालेन्ज गर्ने कसैको तागत पनि छैन । अब यो प्रक्रिया पुर्याउनका लागि एकाध महिना लाग्न सक्छ । त्यो एकाध महिनामा हटाउनुको निमित प्रधानमन्त्रीलाई फिर्ता बोलाउने प्रावधान छ । हाम्रो पार्टी त राष्ट्रिय पार्टी पनि भएन र संसद पनि छैन । सबै विघटन भएको छ । भनेपछि कुन विधि र प्रक्रियाबाट प्रधानमन्त्रीले मलाई हटाउनु हुन्छ । कुन विधि र प्रक्रियाबाट मलाई हटाउनका लागि कमल थापाले सिफरिस गर्नुभयो ? त्यो कुरा मलाई जानकारी छैन ।एउटा नैतिक दायित्व त हो नि आफ्नो पार्टीले फिर्ता आउनुस् भन्ने विषय त ?  तपाईंले राजीनामा दिइसक्नुपर्ने हो नि त ?मैले राजीनामा दिइसकेको छ, स्वीकार गर्ने नगर्ने त प्रधानमन्त्रीको कुरा हो ।  कुनै पनि मन्त्रीलाई फिर्ता गर्नुपरेदेखि हाम्रो पार्टीको विधानमा के छ भने कार्यसम्पादन समितिमा छलफल गरेर, स्पष्टीकरण सोध्नुपर्छ । तर मलाई न जानकारी छ न त कसैले भनेको नै छ । त्यहाँ न छलफल नै भएको छ न बैठक नै राखेको छ । अध्यक्षले आफ्नो भजन मण्डलीहरू राखेर १३ शब्दको पत्र प्रधानमन्त्रीलाई पठाइएको छ । एउटा मन्त्रीलाई पार्टीलाई कारवाही गर्दा सुसूचित हुने अवसर पाउनु पर्दैन ?१३ शब्दको प्रधानमन्त्रीलाई पठाएको पत्र विधान संवत छैन भन्न खोज्नु भएको हो ?विधान संवत छैन तर पनि म यो मन्त्री पदमा टाँसिएर बस्न पक्षमा छैन म । किनभने मप्रतिको उहाँको जुन अविश्वास बढेर गयो र उहाँको उद्देश्य  र मेरो उद्देश्य फरक पर्याे । त्यस कारण म मन्त्रीपदनमा बस्नु जरुरी छैन । मैले बुझेको कमल थापा के हो भने आवेशमा आएर निर्णय गर्ने र त्यसपछि पछुताउने  व्यक्ति हो । आज मात्रै होइन हिजो पनि जति मान्छेलाई निकाल्नु भयो डा. प्रकाश चन्द्र लोहनी,  पशुपति शमशेर लगायत ठूलो टिमलाई उहाँको विमती राख्ने सबैलाई निकाल्नुभयो । पद्मसुन्दर लावती जसले उहालाई सुरुमै सभापति बनाउनुभयो, उहाँलाई निकाल्नुभयो । केशवराज विष्टलाई निकाल्नुभयो । उहाँको विपक्षमा जो बोल्छन्, उसलाई निकाल्ने अध्यक्षको सिद्धान्त नै हो ।हिजो ४८ वर्षसम्म कमल थापासँग बस्दा यो कुरा आएन, मन्त्रीबाट तपाईंलाई हटाउँदा यो कुरा आयोभन्दा आवेग र आरोप हो भनेर आउला नि ?मैले अहिले आएर यो कुरा गर्दा गलत लागिरहेको छ । पहिला नै यो विषयमा मैले बोल्नुपथ्र्याे । त्यो मैले गरिनँ, त्यो मेरो गम्भीर त्रुटि हो । किनभने उहाँको निरङ्कुशता सोच, तानाशाही प्रवृत्तिले यो पार्टी गनतव्यमा पुग्दैन भन्ने मलाई लाग्थ्यो । तर उहालाई बाहेक अर्काेलाई ल्याउने विकल्प पनि थिएन हामीसँग । उहाँले म पनि अर्काे नेता बनाउनुपर्छ भनेर कहिले पनि सोच्नु भएन । यो विषयमा सुन्न पनि चाहानुहुन्न थियो । गल्ती नै भए पनि म यो कुरालाई ढाकछोप गर्दै हिँड्छु भनेर म हिँडे । आखिरी एक दिन लक्ष्मीप्रसाद देवकोटालाई सारै नराम्रो पीडा परेछ । नास्तिक हुनुहुन्थ्यो, कहिले पनि यो धर्मको विषयमा विश्वास गर्नुहुन्न थियो । तर उहाँले अन्तिम उताराद्र्धमा के भन्नु भयो भने “न भक्ति भो न ज्ञान भो, न भो विवेक, आखिर श्री कृष्ण रहेछ” यति भनेर स्वीकार गर्नुभयो । आज मलाई पनि त्यही भएको छ ।वि.सं २०७० सालको निर्वाचनमा राप्रपाले जुन सिट प्राप्त गरेको थियो अहिले २०७४ मा हेर्दा पार्टी नै कोल्याप्स हुने अवस्था आयो, राष्ट्रिय पार्टी बन्न सकेन ? यो विषयमा पार्टीभित्र छलफल भयो कि भएन ?यो विषयमा अहिलेसम्म पार्टीभित्र छलफल भएको छैन । २०६४ को निर्वाचनमा राप्रपा राष्ट्रिय पार्टीसम्म नरहने गरी आएको परिणामको जिम्मा अध्यक्ष र हामी सबै नेतृत्वमा बस्ने व्यक्तिले लिनुपर्छ । म एउटा मन्त्री भएको नाताले यो सम्पूर्ण कुराको जिम्मेवारी म लिन्छु । प्रजातन्त्रतको मूल्य र मान्यतामा हामी आत्मसाथ गर्दै जाने हो भने आफ्नो एजेन्डा फेल हुँदा पार्टी अध्यक्षले राजीनामा दिने प्रचलन रहेको छ । अब कमल थापासँग वैकल्पिक प्रजातन्त्र साँचिकै स्थापित गर्ने नै मिसन लिएर हिँड्नु भएको हो भने अस्ति नै उहाँले राजीनामा दिइसक्नु पर्ने हो ।निर्वाचनमा किन हार्र्या भन्ने पार्टीमा छलफल नभए पनि व्यक्तिगत चैँ के छ धारणा ?३ वटा कारणबाट निर्वाचनमा हामी हारेका हाँै । पहिलो कुरा एजेन्डाप्रति हामी इमानदार भएनौँ । दोस्रो हिन्दुराष्ट्र संवैधानिक राजसंस्थाप्रतिको हाम्रो धारणा अत्यन्त कमजोर भयो । यो कुरामा मेरो अध्यक्षसँग जहिले पनि विमती रहन्थ्यो तर उहाँले राजासँग पनि विमती राखेर हिँड्ने र राजाले नै यो पार्टी फुटायो भन्न पनि पछि पर्नु भएन । उहाँको कारणले गर्दा संसदहरूले पनि छोड्नुपर्याे । पार्टी विभागज पनि भयो । त्यसपछि हिन्दु धर्मको नाममा कमल थापाले गाई पनि बेच्यो, धर्म पनि बेच्यो भन्ने प्रभाव जनतालाई पर्नथाल्यो । व्यक्तिगत स्वार्थमा डुब्यो भन्ने जुन कुरा थियो यस्तो व्यक्तिगत प्रभावलाई हामीले रोक्न सकेनौं ।तेस्रो कुरा पार्टीलाई बृहत् एकता गरेर बलियो पार्टी बनाउनेमा हामी लागेका थियाँै । यो काम एक महिनासम्म पनि टिक्न नदिनु यो गम्भीर भूल थियो । सत्तामा फोहोरी खेलमा रमाउने प्रवृत्तिले गर्दा हामी नाङ्गै भयौँ । पहिलो चरणमा केपी शर्मा ओलीको नेतृत्वमा गएको सरकारले बहुत राम्रो काम गरेको थियो । त्यसपछि  प्रचण्डको नेतृत्वमा जानु गम्भीर भूल थियो । सत्ता लिप्सा देखियो । शेरबहादुर देउवा प्रधानमन्त्री भएको समयमा त्यो वार्ता टोलिमा म नै थिए । त्यो बेलामा कमल थापालाई सरकारमा लिन नसक्ने भनेको थिए । लिए पनि कमल थापाबाहेक अरू ४ जना मन्त्री ल्याउनु भनेको थिए । यो विषयमा मैले मानिनँ, त्यो समयामा मैले मानेको भए मलाई नै कारवाही हुन्थ्यो ।पार्टीमा छलफल हुँदा ४ जना मन्त्री पठाउने तर कमल थापालाई होइन भनियो । त्यो विषयमा पशुपति शमशेरले पनि हुन्छ भन्नुभयो तर उहाँले मान्नु भएन । उपप्रधानमन्त्री उहाँ नभए सरकारमा हामी नजाने भन्ने अडान कायमै रह्यो ।यसले गर्दा सरकारमा जाने कुरा बन्द भयो पशुपतिजीहरू जानुभयो । चुनाव मुखैमा आएपछि चुनाावमा एमालेसँग सहकार्य गरेर जाने कुरा भयो ।  मैले एमालेसँग कुरा राखे कुरा राख्दा सुरुमा त उहाँहरू सकारात्मक हुनुहुन्थ्यो तर भित्रभित्रै एमालेसँग माओवादी सहकार्य गरेर जाने र पछि एकीकरण गर्ने भन्ने कुरा आयो । हामीसँग छलफल गरेपछि पहिला त एमालेले हामीलाई १० देखि ३० सिट दिन तयार थिए । पछि वामदेव गौतम, सुवास नेम्वाङ, विष्णु गौतम र मसमेत बसेर ल फाइनल गरौँ भन्दा ५ सिट दिने कुरा भयो ।५ सिटमा हुन्छ भने गरौँ, हुन्न भने त्यहाँभन्दा माथि आकासै झरे पनि हुँदैन  भनेर वामदेव गौतमले भन्नुभयो ।  यही रिपोर्ट अध्यक्ष कमल थापालाई गरेँ । उहाँले त्यसो भए काङ्ग्रेसँग सहकार्य कुरा राख्नु भयो ।  अब काङ्ग्रेससँग कुरा गर्दा समस्या चैँ के थियो भने प्राविधिक रूपमा यदि हामी काङ्ग्रेसलाई सपोर्ट नगरेको अवस्थामा माओवादीले सरकार छोडी सकेको थियो । त्यो समयमा माओवादीले काङ्ग्रेसलाई दिएको विश्वास फिर्ता गरेको पनि छैन र राजीनामा पनि दिएको छैन । तर माओवादी र एमालेको एकता भइसकेको थियो । एमाले र माओवादीले मात्रै बहुमत नपुग्ने स्थिति थियो । हाम्रो सहकार्य हुने हो भने माओवादी र एमालेमा बहुमत पुग्ने,  यता काङ्ग्रेसमा जोडिँदा पनि पुग्ने । अब यो स्थितिमा मैले काङ्ग्रेसलाई भने– ल के गर्नु हुन्छ भन्नुस्, हामीलाई एमालेतिर जाने बाटो प्रशस्त गर्नुहुन्छ भने तपाईं प्रधानमन्त्री बन्न पाउनु हुन्न, यदितपाईंलाई जोगाउनुपर्ने हो भने हामीले भनेको कुरा पनि त मान्नु पर्याे नि । यो कारणले गर्दा उहाँहरूले जे पनि दिन तयार हुनुभयो ।वार्ताटोलीमा हाम्रोतर्फ बुद्धिमान तामाङ र काङ्ग्रेसबाट विमेलेन्द्र निधिबीच सम्झौता भयो । ३२ वटा प्रदेशमा दिने ७ वटा प्रतिनिधि सभामा दिने भनेर छलफल भयो । त्यो समयमा राप्रपालाई गृहसहित ४ वटा मन्त्रालय दिएको थियो ।सरकारमा हामी जाँदा हाउस पनि विघटन भइसकेको थियो । त्यसपछि काङ्ग्रेसले तोकेअनुसार हामीलाई सिट नदिने भन्ने कुरा आयो । काङ्ग्रेससँग भन्दा त एमालले पहिला ५ सिट लिनु भन्दा नै मानेको भए सबै जितहुन्थ्यो ।४८ वर्षदेखिको सहकर्मी मित्र कमल थापासँग तपाईं बस्नुहुन्छ कि बस्नुहुन्न ?कमल थापासँग नबस्ने भन्दा पनि उहाँ सच्चिनुपर्छ भन्ने मेरो अभियान हो । निरङ्कुशता, तानाशाही र सामान्तवादी प्रविधिको सोच पार्टीमा चल्दैन । प्रजातानन्त्रिक मूल्य मान्यता, संस्कार हुनुपर्छ र हिँड्नुपर्छ उहाँ मेरो आजको पनि साथी हो ।यो तपाईंले भन्नु भएको कुरा कलम थापाको शब्द कोष मा छ र ?छैन भनेर सँगै हिँड्दा उहाँ पार्टीमा रहनुहुन्न होला ।उहाँ चैं हट्नु हुन्छ ?यस्तो परिस्थितिमा प्रजातन्त्रलाई लिएर हिँड्नु भएको भए जनताले भोट दिनुहुन्थ्यो होला नि त । जनताले यो कुराको मूल्याङ्कन गरिराखेकै होलान् ।भनेको राप्रपाको अध्यक्षबाट अब कमल थापालाई हटाउने अभियानमा तपाईं लाग्नुहुन्छ ?अभियान होइन, उहाँले नैतिक आधारबाट राजीनामा गर्नुपर्छ ।नैतिकता भएन भने ?भएन भने हाम्रो यो एजेन्डालाई स्थापित गर्नका लागि अहिलको नयाँ पार्टी विवेकशील, नयाँ शक्ति सबैसँग मिलेनर कसरी हिन्दू राष्ट्रको मान्यता र संवैधानिक राजसंस्थालाई कसरी स्थापित गर्ने भन्ने विषयमा हामी गम्भीर छलफल गर्छौं । यसलाई हामी एउटा मोर्चा बनाएर अगाडि बढ्ने र स्थापित गर्ने अभियानमा लाग्छौँ ।त्यसो भए राप्रपा पार्टी छोड्नुहुन्छ तपाईं ?राप्रपा नै नाम राखौँला अथवा के हुन्छ, त्यो मोर्चामा म कोसिस गर्छु राप्रपा नै नाम राखेर जाने ।तपाईं मन्त्री हुँदा जुन विवाद आयो, पार्टीले नै मन्त्रीबाट राजीनामा दिनु भन्ने कुरा आयो । यो कस्तो खालको कर्मचारी छ, हाम्रो देशमा तपाईंले कस्तो अनुभव गर्नुभयो ?अहिले हाम्रो संरचनामा कस्तो भयो भने सबै कर्मचारीतन्त्रमा राजनीतीकरण गरेका छौँ । कर्मचारीतन्त्र कर्मचारीलाई स्वतन्त्र राख्नुपर्छ र उसलाई कुनै राजनीतिक प्रभावबाट माथि उठ्नु पर्छ । कुनै पनि मन्त्रीले हटाउन सक्ने प्रवधान राख्नुहुन्न । यदि राजनीतिलाई प्रभावित पार्ने खालको कुनै पनि भूमिका खेल्यो भने त्यो कर्मचारीलाई अविलम्ब कारवाही गर्नुपर्छ । अनि मात्रै हामीले संवृद्ध राष्ट्र निर्माण गर्न सक्छौँ । कानुनमा जे कुरा लेखिएको भए पनि व्यवहारमा हामीले मान्नुपर्छ ।  अहिले भ्रष्टचार मौलाउनुको कारण हरेक मन्त्रालयको योजनामा सेटिङ छ । त्यो सेटिङभन्दा बाहिरको मान्छेले प्रतिस्पर्धा गर्न नपाउँदो रहेछ । त्यो सेटिङमा अवैध चलखेल हुँदो रैछ । त्यसले गर्दा समयमा कुनै पनि योजनाको काम सफल नहुने  र भएको खण्डमा त्यो काम नलाग्ने पैसा जति सबै बाढिसकेको हुन्छ ।यो कामको अन्त्य गर्ने हो भने कर्मचारीलाई पूर्ण रूपमा स्वतन्त्र राख्नुपर्छ । राजनीति भन्दा माथि राख्नुपर्छ । यो भएको खण्डमा कुनै पनि मन्त्रीले अवैध धन्दा गरेर राष्ट्रलाई हानी पुर्याउन सक्दैन ।प्रधानमन्त्रीदेखि मन्त्रीहरूले कर्मचारीको असहयोग भयो । कर्मचारी भ्रष्ट छन् कर्मचारीको कारण विग्रिएको हो भन्ने छन्, यो कुरा तपाईंले महसुस गर्नु भयो कि भएन ?गरेको छु, यही राजनीतिक कारणले हो ।  दोष फेरि नेताले नै लिनुपर्ने हुन्छ । हामीले यो दोष लिनुपर्छ, हाम्रो कारणले यस्तो समस्या भएको हो । हरेक ठाउँमा भागबण्डा गरेर हाम्रो निहीत स्वार्थ परिपूर्ति गर्ने माध्यम हामीले बनायौँ । त्यो दुर्भाग्य हो भन्नुपर्ने हुन्छ ।भनेको कर्मचारीहरू क्यापेबल छन् ?सबै कर्मचारीहरू छैनन् । यो पनि भाग बण्डामा आएका कर्मचारी क्यापेबल हुँदैनन् ।तपाईंले मन्त्री भएपछि के काम गर्नुभयो ?मैले काम गर्ने मन्त्रालय भनेको प्राविधिक मन्त्रालय हो । विकास गर्ने मन्त्रालय, भवन, सडकदेखि स्मार्ट सिटी, मेगा सिटी, सेटलाइट सिटी, नयाँ सहरको विकास, बाहिरी चक्रपथ जस्ता धेरै महत्वपूर्ण योजनाहरू यो मन्त्रालयमा रहेका छन् । बाहिरी चक्रपथको विषयमा ७२ किलो मिटरको त्यो चक्रपथको हामीले कसरी कल्पना गरेका छौँ भने काठमाडौ वल्ड काठमाडौं हुन्छ ।  न्यू काठमाडौँको त्यो चक्रपथ हुन्छ ।त्यहाँ सबै आधारभूत आवश्यकता परिपूर्ति गरिन्छ । यो काम अहिले सुरु गर्ने कुरा मैले गरे तर मलाई सचिवले रोक्नुभयो । यो काम आउने सरकारले गर्छ अहिले नगरौँ भन्नु भयो । तर मैले बाहिरी चक्रपथको विषयलाई जबरजस्ती क्याबिनेटमा पुर्याएको छु । त्यो क्याबिनेटमा लिएर जाने वित्तिकै मैले मेरो अध्यक्षलाई पनि भने नेपाली जनताको १६ वर्षदेखिको सपना छ, लगानी गर्न पनि दातृनिकायहरू तयार छन् भने यति राम्रो काम गर्ने अवसर हामीलाई आएको छ के गर्ने त भन्दा खेरी छोड्दिनुस भन्नुभयो । अन्य २० वटा नयाँ योजनाहरू मैले ल्याएको छु ।यस्तै अर्काे राष्ट्रिय जनता आवास, दलितहरूलाई मात्रै यो योजना दिने तयारी छ । एउटा घर बनाएबापत दलित परिवारलाई ३ लाख ५० हजार दिने तयारीमा छौँ । यसका लागि १२ अरबभन्दा बढी बजेट छुट्याएको छ । प्रभावकारी रूपमा अगाडि बढाउनका लागि कार्यक्रम गरेको थिएँ तर काम हुन सकेन । छोटो समयको कारण मैले गरेको कामहरू पाइप लाइनमा मात्रै रहेका छन् ।राम्रो गर्न नसके पनि नराम्रो पनि गर्नु भएन, होइन ?मेरो चेतनाले भ्याएसम्म मैले कुनै पनि काम नराम्रो गरिनँ ।अब कमल थापा र दिलनाथ गिरी एउटै पार्टीमा हुँदैनन् होइन ?म त उहाँलाई साथ र सहयोग दिने पक्षमा नै हो । तर उहाँको के हुन्छ विचार उहाँमा भरपर्छ । 