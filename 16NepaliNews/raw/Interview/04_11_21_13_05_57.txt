प्रदेश २ का मुख्यमन्त्री लालबाबु राउत नतृेत्वको सर्वदलीय टोली काठमाडौँ आएर प्रधानमन्त्री केपी शर्मा ओलीलगायत विभिन्न मन्त्री तथा सरोकारवालासँग भेटघाट गरेको छ । उक्त टोली प्रदेश २ मा बाढीपीडितलाई राहत र सहयोगको आग्रहका लागि काठमाडौँ आएको थियो । प्रदेश २ सरकार विभिन्न शीर्षकमा फजुल खर्च र भोजभतेर गर्छ तर बाढीपीडितलाई राहत दिँदैन भनी सबैतिर आलोचना भइरहेको छ । यसै सन्दर्भलाई लिएर प्रदेश २ सरकारका भौतिक पूर्वाधार विकास मन्त्री एवं राष्ट्रिय जनता पार्टी, नेपालका महामन्त्री जितेन्द्र सोनलसँग रातोपाटीका लागि गरिएको कुराकानीःप्रदेश २ का मुख्यमन्त्रीसहितको टोली पटक पटक प्रधानमन्त्रीकहाँ डेलिगेसन आउने गरेको छ । यस पटक फेरि आउनुभएको छ, उद्देश्य चाहिँ के हो ?–भौगोलिक अवस्थितिका कारण प्रदेश नम्बर २ विपद्को अति जोखिममा पर्दछ । वर्षात्को समयमा सबैभन्दा बढी डुबन हुने, गर्मीमा सबैभन्दा बढी आगलागी हुने, जाडो याममा शीतलहरले अत्यधिक जनसङ्ख्या प्रभावित हुने प्रदेश हो । हावा हुरी, भूकम्प जस्ता विपद् पनि आइदिन्छन् । तर आगलागी, बाढी, शीतलहर प्रत्येक वर्ष हुने गर्छ ।उत्पादनका दृष्टिले हेर्ने हो भने कृषिका लागि सबैभन्दा ऊर्वर भूमि यही हो । देशमै सबैभन्दा बढी सम्भावना भएको प्रदेश पनि २ नै हो । तर यो प्रदेश प्राकृतिक प्रकोपका दृष्टिले उच्च जोखिममा छ ।यो १८ महिना सरकार चलाउँदा हामीले के अनुभव गर्यौँ भने यहाँ आएको प्राकृतिक प्रकोपकबाट भएको क्षतिलाई पुनः निर्माण र राहतका वितरणका लागि प्रदेश २ सरकारको साधन स्रोतले मात्र पुग्दैन, केन्द्रीय सरकारको विशेष प्याकेज आवश्यक पर्छ । त्यही भएर हामी यहाँ आएका हौँ ।यसपटक बेमौसममा बाढी आइदियो । धेरै जनधनको क्षति भयो । नदीहरु अनियन्त्रित भए । अधिकांश कृषियोग्य जमिन नष्ट भयो । गाईवस्तु मरे । ३७ भन्दा बढीको ज्यान गयो । ५० भन्दा बढी गाउँ अझै पनि अति जोखिममा छन् । यसलाई रोकथाम गर्न प्रदेश २ सरकारको साधन स्रोत र क्षमतले मात्र भ्याउँदैन । त्यही भएर प्रधानमन्त्री ओली र सरोकारवाला मन्त्रीहरुलाई भेटेका हौँ ।उहाँहरुबाट कस्तो आश्वासन पाउनु भयो ?–मुख्य कुरा बाढीले पुर्याएको वास्तविक क्षतिबारे प्रधानमन्त्रीलाई पूर्ण जानकारी थिएन । हामीले फिल्डमै गएर जनताको पीडालाई प्रत्यक्ष अनुभूति गरेका थियौँ । उनीहरुका समस्या र वास्तविक क्षतिबारे प्रत्यक्ष अध्ययन गरेका थियौँ । ती सम्पूर्ण कुराको विस्तृत जानकारी प्रधानमन्त्रीलाई गराएका थियौँ । हामीले पीडितको वास्तविक जानकारी दिएपछि प्रधानमन्त्री गम्भीर हुनुभयो । त्यसपछि उहाँ आफै गएर अवलोकन गर्ने प्रतिबद्धता जनाउनुभयो । यसैगरी भौतिक मन्त्री र सिँचाइ मन्त्रीले पनि निकै तादरुकता देखाउनुभयो । पीडितका लागि के गर्न सकिन्छ भनेर अध्ययन गर्न तत्कालै सम्बन्धित निकायलाई निर्देशन दिनुभयो । तर त्यसको परिणाम हेर्न बाँकी छ ।त्यसो भए तपाईंहरु प्रधानमन्त्री र मन्त्रीको आश्वासनप्रति विश्वस्त भएर फर्किंदै हुनुहुन्छ ?–हामी आफ्ना माग राख्न आएका थियौँ । अहिले तीन तहको सरकार छ । तीमध्ये स्थानीय र प्रदेश सरकार भर्खर गठन भएका नयाँ सरकार हुन् । ती सरकार पूर्णरुपले व्यवस्थित र अभ्यस्त भइसकेका छैनन् । तर केन्द्रीय सरकार त पूर्ण रूपले व्यवस्थित छ । ऊसँग सबै साधनस्रोत छ । त्यस हिसाबले भन्ने र माग्ने ठाउँ भनेका सङ्घीय सरकार नै हो । उहाँहरुले जेजसरी हामीलाई आश्वासन दिनुभयो त्यसका आधारमा विश्वस्त भएर फर्किंदैछौँ ।चुरेदेखि भारतको सीमासम्म विभिन्न नदीहरुले धार परिवर्तनको गरेको अवस्था छ । तत्कालै नियन्त्रण र मर्मत गरिएन भने जोखिम बढ्दै जानेछ । भारत सरकारले साढे चार सय करोड भारतीय रुपियाँ नदी मर्मत, तटबन्ध लगायतका कामका लागि दिएको छ । त्यति पैसाले हामी धेरै उल्लेखनीय काम हामी गर्न सक्छौँ । तर सङ्घीय सरकारको हेर्ने दृष्टिकोण फरक छ ।यसअघि बारामा आएको हावाहुरीबाट भएको क्षतिका लागि सहयोग माग्न यसैगरी आउनुभएको थियो, त्यतिबेलाका आश्वासन पूरा भएर फेरि माग्न आउनुभएको हो कि औपचारिकताका लागि मात्र ?–बाराको हावाहुरी र यो बाढी फरक कुरा हो । दुइटैको अवस्था फरक छ । बाराको हावाहुरी पनि विपद् र दुखद् नै थियो । तर खास क्षेत्र बारा र पर्साका जिल्लाका केही भूभागमा मात्र त्यो घटना भएको थियो । त्यसमा पनि ३२ जनाका ज्यान गएको थियो । चारवटा गाउँपालिक अत्यन्त जोखिमपूर्ण अवस्था थियो । तर अहिले बाढीबाट पूरै प्रदेश नै प्रभावित भएको छ । बाढीले अहिलेसम्म मान्छे सुत्नेबस्ने स्थान छैन । बागमती छेउमा रहेका जनता त्रसित छन् । लखनदेही, रातु, लालबकैया, कोसी, कमला लगायतका नदी छेउका बस्तीहरु अझै उच्च जोखिमा छन् । डर र त्रास अझै कायम छ । भदौंसम्म बाढी जोखिमको अवस्था रहेको छ । तत्कालै हामी रोकथाम गर्न सकेनौँ भने जानी जानी मृत्युलाई आह्वान गरेको जस्तो हुन्छ ।एकअर्को स्थानमा जाने बाटोको अवस्था अत्यन्त जटिल छ । म आफै सर्लाहीको एक स्थान गएको थिएँ त्यहाँ जान १५ मिनेट लाग्थ्यो ३ घण्टा लाग्यो । अहिले जनता जनताबीच सम्बन्ध विच्छेदको अवस्था छ । जनता सदरमुकाम जान सकेका छैनन् । एक गाउँबाट अर्को गाउँ जान ठूलो जोखिम मोल्नुपर्छ । त्यसैले यो सानोतिनो साधन स्रोतले भ्याउने अवस्था छैन । त्यही भएर हामी सङ्घीय सरकारसँग सहयोग मागेका हौं ।हावाहुरीबाट भएको क्षतिका लागि सङ्घीय सरकारले केही हदसम्म सहयोग गरेको छ तर शतप्रतिशत भएको छैन । जनता अझै पीडाबाट मुक्त भएको अवस्था छैन । पूर्णरुपमा ध्वस्त भएको घरको यकिन तथ्याङ्क सङ्कलन गरी त्यसको पुनःनिर्माण कार्य अझै भएको छैन । तैपनि घरहरु बनिरहेका छन् । त्यो आशालाग्दो कुरा हो । त्यसका लागि सङ्घीय सरकारलाई धन्यवाद नै दिनुपर्छ ।प्रदेश सरकार छ, त्यसको बजेट र संयन्त्र पनि छ तर पटक पटक सङ्घीय सरकारमाथि किन भर पर्नुपर्छ ?–प्रदेश सरकारको बजेटले नियमित कामलाई मात्र धन्नछ । यस्ता अपतकालीन अवस्थालाई सम्बोधन गर्ने बजेट प्रदेश सरकारसँग छैन । त्यो बजेट स्थानीय सरकारसँग पनि छैन । यो यथार्थलाई हामीले बुझ्नुपर्छ । अहिलेको बजेटमा प्रदेश सरकारका धेरै शीर्षकका बजेट कटौती भएको छ । १४, १५ अर्ब बजेट नियमित खर्चका लागि दिएको छ । यसबाट जनतालाई राहत प्रदान गर्न सकिँदैन । केन्द्र सरकारले नै विद्को क्षेत्रमा विशेष प्याकेजको व्यवस्था गर्नुपर्छ । कम्तीम अहिले १० अर्ब रुपियाँ चाहिन्छ । चुरेदेखि भारतको सीमासम्म विभिन्न नदीहरुले धार परिवर्तनको गरेको अवस्था छ । तत्कालै नियन्त्रण र मर्मत गरिएन भने जोखिम बढ्दै जानेछ । भारत सरकारले साढे चार सय करोड भारतीय रुपियाँ नदी मर्मत, तटबन्ध लगायतका कामका लागि दिएको छ । त्यति पैसाले हामी धेरै उल्लेखनीय काम हामी गर्न सक्छौँ । तर सङ्घीय सरकारको हेर्ने दृष्टिकोण फरक छ । त्यहाँको जनशक्तिको दृष्टिकोण छ तर काम गर्न सजिलो छैन । नदी नियन्त्रणका लागि तीनवटा जिल्ला मिलाएर एउटा कार्यालय खोलेको छ । त्यसमा तीन चार जना कर्मचारी दिएको छ, त्यति जनशक्तिले कसरी काम गर्छन् । त्यसैले सङ्घीय र प्रदेश सरकार मिलेर काम गर्यौँ भने फाइदा हुन्छ भनेका भनेका थियौँ ।प्रदेश सरकारसँग बजेट छैन भन्नुहुन्छ तर ५० प्रतिशत फ्रिज भएको छ, त्यसलाई रकमान्तर गरी खर्च गर्न सकिँदैथ्यो ?–बजेट फ्रिज भयो, प्रदेश सरकारले बजेट खर्च गर्न सकेन भन्ने जस्ता कुराबाट हामी मुक्त हुनुपर्छ । जनशक्ति छ, सारा संयन्त्र छ, देशमा यति कुरा व्यवस्थित तैपनि बजेट पूर्ण रूपमा खर्च गर्न सकिरहेको छैन । त्यसैले यो आक्षेप नै गलत छ ।प्रदेश सरकारले बजेट किन खर्च गर्न सकेन, त्यो कुरा पहिले बुझ्नुपर्छ । प्रदेश सरकारले बजेट खर्च गर्नुपर्ने माध्यम हामीसँग थिएन । यो यथार्थलाई हामीले बुझ्नुपर्छ । मन्त्रालयको बजेट मातहतका कर्मचारीबाट खर्च हुन्छ । हामीसँग गत माघ, फागुन, चैतसम्म मन्त्रालय र अन्तरगतका कार्यालयहरु नै थिएनन् । दास्रो चौमासिक खर्च गर्ने अवस्थामा हामीसँग कार्यालय थिएनन्, जनशक्ति थिएन भने कसलाई अख्तियारी दिने ? कुन कार्यालयको नाममा अख्तियारी दिने ? यस्ता समस्या थियो । अहिले अलिअलि व्यवस्थित भएका छौँ । पहिलाको जस्तो जोखिम रहँदैन । हेर्नु होला विगतको भन्दा यसपालिको बजेट कार्यान्वयनमा वृद्धि हुन्छ । बजेट खर्च गर्नका लागि टेन्डरहरु गरिरहँदा सार्वजनिक खरिद ऐनले निर्देशित गर्छ । त्यो निर्देशित मान्यता अनुरूप बजेट खर्च गर्न गाह्रै हुन्छ । अब त्यसलाई सहज बनाउनुपर्छ । कामको गुणस्तरीयता, नियन्त्रण तथा नियमनका लागि जे–जे नियम आवश्यक छैनन् ती बोकेर हिँड्न जरुरी छैन ।सङ्घीयताका लागि नेतृत्वदायी भूमिक प्रदेश २ ले गर्यो । त्यसमा बुद्धिजीवी, पत्रकारहरूको पनि सहयोग छ । त्यसैले स्वाभाविक रूपमा अपेक्षा बढेको छ । इच्छाएअनुसार काम हुन सकेन भने एक प्रकारको आक्रोश आउनु स्वाभाविक हो । अर्को कारण, मान्छेले जसलाई बढी हेरे बुझेको हुन्छ त्यसैको बारेमा बोल्ने गर्छ ।तसर्थ सार्वजनिक खरिद ऐन परिमार्जन गर्नुपर्छ । केन्द्र सरकारले खरिद ऐनलाई परिमार्जन गर्दैन भने प्रदेश सरकारले नयाँ किसिमले नयाँ सार्वजनिक खरिद अनुसार अगाडि बढ्नुपर्ने हुन्छ । बजेट कुनै अमुक कारण खर्च भएन वा गरेन भन्ने होइन । ऐन कानुनले पनि गर्न दिइरहेको हुँदैन । आपत विपद्मा रकमको रकमान्तर गर्न सक्छौँ । त्यसका लागि बजेट पनि रहनुपर्छ । बाढी आएर सारा डुबान भएको समयमा हामी बजेट सकेर नयाँ बजेटका तयारी गर्दै गरेरको अवस्थामा थियौँ । यस्तो प्राविधिक कारणले रकमान्तर गर्न सकेनौँ । तर त्यो अवस्था नरहे पनि जोखिम न्यूनीकरण गर्न पूर्ण रूपमा सक्षम थिएनौँ । यसमा सङ्घीय सरकारको नै जरुरी देखिन्छ ।तर जनताले सीधा भाषामा बुझ्ने भनेको सरकारले बजेट खर्च गर्न सकेन भन्ने हो । भोजभतेरका लागि करोडौँ रुपियाँ खर्च गर्छ तर राहत दिन हिचकिचाइ रहेको छ । बाराका हावाहुरी पीडितका लागि प्रदेश सरकारले सङ्कलन गरेका राहत अन्य शीर्षकमा खर्च गरेको कुरा बाहिर आएको छ, त्यो सत्य हो ?–दाबीका साथ भन्छु हामीले विपद् व्यवस्थापनका लागि उठाएको रकम अन्यत्र खर्च गर्दैनौँ, गरेनौँ । राहतका लागि उठाएको रकम सुरक्षित छ र त्यही ठाउँमा खर्च हुँदैछ । अन्य शीर्षमा खर्च गरेको आरोप मात्र हो । जम्मा भएको रकम मुख्यमन्त्री राहतकोषमा सुरक्षित छ । सरकारले अनावश्यक ठाउँमा चारआना पनि खर्च गरेको छैन । अति आवश्यक भएको बाहेक अरुतिर फजुल खर्च गरेको छैनौँ । प्रदेश २ सांस्कृतिक रुपमा अरू प्रदेशभन्दा फरक छ । संस्कृतिका हामी धनी छौँ । हामी आफ्नो घरमा एक पैसा नभए पनि पहुनालाई स्वागत सत्कार गर्न ऋण पनि लिने संस्कारबाट आएका हौँ । प्रदेश २ मा अन्तर्राष्ट्रिय स्तरका पाहुना आउँछन् । त्यसलाई हामी प्रदेशको प्रतिष्ठा ठानेर स्वागत, सम्मान गर्छौं । त्यसलाई अन्यथा नलिन साथीहरुलाई आग्रह गर्छु । यो हाम्रो संस्कारभित्रको कुरा हो ।सरकारका प्रतिनिधिसँग कुरा गर्दा सबैले यस्तै उत्तर दिइरहेका हुन्छन् तर अरू प्रदेशको तुलनामा प्रदेश २ सरकारको आलोचना धेरै हुन्छ, त्यो पनि तल्लो तहबाट होइन, उच्च तहबाट,  त्यस्तो किन ?–धेरै अपेक्षा जोसँग हुन्छ, जोसँग अलिक नजिक हुन्छ त्यसका बारेमा बढी कुरा हुन्छन् । सङ्घीयताका लागि नेतृत्वदायी भूमिक प्रदेश २ ले गर्यो । त्यसमा बुद्धिजीवी, पत्रकारहरूको पनि सहयोग छ । त्यसैले स्वाभाविक रूपमा अपेक्षा बढेको छ । इच्छाएअनुसार काम हुन सकेन भने एक प्रकारको आक्रोश आउनु स्वाभाविक हो । अर्को कारण, मान्छेले जसलाई बढी हेरे बुझेको हुन्छ त्यसैको बारेमा बोल्ने गर्छ । प्रदेश २ सबैको पहुँचमा छ । सबैका लागि सजिलो भएको छ । सबै एक आपसमा घुममिल भएका छन् । त्यही भएर सकारात्मक, नकारात्मक कुरा बढी  चर्चामा आउँछन् ।अन्य प्रदेशको कुरा गर्ने हो भने काठमाडौँका मान्छेको प्रदेशसँग त्यति सम्पर्क त्यति हुँदैन । नजानेको विषयमा कम टिप्पणी हुने गर्छ । यसलाई म अस्वाभाविक ठान्दिनँ । बुद्धिजिवीहरु जसले सङ्घीयताका लागि कलम चलाउनुभयो, सडकमा आइदिनुभयो, न्यायका लागि आवाज उठाइदिनुभो, उहाँहरुको चिन्ता जायज हो । म उहाँहरुलाई तपाईंहरुको अपेक्षा अनुसार मिहिनेत गर्दैछौँ । तर सबै कुरा एकै दिनमा सम्भव छैन । काठमाडौँको कुरा मात्र नगर्नुस् न । हिँड्नुस् गाउँमा । विपद्को समयमा प्रदेश सरकारका मन्त्रीहरु जनताको घरघरमा पुगेका छन् । दुःख साटासाट गरेका छन् । वर्षौंसम्म सङ्घीय सरकार नपुगेका ठाउँमा प्रदेश सरकार पुगेको छ । जनताका सुख दुःखका हरेक क्षणमा प्रदेश सरकार साथमा हुन्छ । सामाजका हरेक अवस्थामा प्रदेश सरकारको उपस्थिति छ, नजिक छ । यो कुरा सबैले मान्नुपर्छ ।सरकारको आलोचना भइरहँदा सरकारप्रति दलको सोचाइ कस्तो पाउनुभएको छ ?–हातका सबै औँला बराबर छैनन् । प्रदेश २ सरकारले टिम स्प्रिटमा काम गर्दैछ । त्यसमा केही दुविधा छैन । स्वाभाविक रूपले मुख्यमन्त्री सरकारका अगुवा हुन् । उहाँके नेतृत्वमा अन्य मन्त्रीले काम गरिहेका र्छौं । को बढी को कम भन्ने सवाल हुँदैन । एउटै स्प्रिटमा काम गरिरहेका हुन्छौँ । पार्टी र सरकारबीच जुन तालमेल र सहकार्य छ त्यो पनि राम्रै भइरहेको छ । पार्टीसँग नीति तथा कार्यक्रमदेखि लिएर बजेट लगायतका विषयमा छलफल गरेर राय सुझाव लिएर काम गरेका छौँ । सरकार र पार्टी दुवैको आआफ्नो लिमिटेसन छन् । दलका व्यक्तिले नै सरकारको सञ्चालन गर्छन्, त्यो पनि सत्य हो । यो दुइटैको तारतम्य मिलाएर अगाडि बढ्नुपर्छ । त्यसमा सहकार्य भइरहेको छ ।प्रदेशमा समाजवादी र राजपा नेपालको संयुक्त सरकार छ । पार्टी एकताको कुरा पनि भइरहेको छ । एकताका लागि भइरहेको संवाद कुन अवस्थामा पुगेको छ ?–पार्टी जीवनमा एकता मोर्चा चलिरहन्छ । असम्भव भन्ने कुरा हुँदैन । पार्टीको (साउन १४ गते) बैठकमा वार्ता समितिका संयोजक राजेन्द्र महतोजीले अहिलेसम्म समाजवादी पार्टीसँग कुनै पनि औपचारिक वार्ता भएको छैन भनी जानकारी गराउनुभएको छ । हामी मोर्चाबन्दी गरेर आन्दोलन गरेका छौँ । चुनाव पनि लडेका छौँ । चुनाव पनि एलाइन्स बनाएर लडेकै हौँ । अहिले प्रदेशमा सरकार संयुक्त रुपमा सञ्चालन गरिरहेका छौँ । त्यस कारण असम्भव भने कुरा केही हुँदैन । अहिलेसम्म जति कुरा आएका छन् त्यसमा धेरै हदसम्म कुरा अगाडि नबढेको अवस्था छ । तीनवटा समयमा एकताको सान्दर्भिकता रहन्छन् । आन्दोलन, चुनाव र अवसरको बेलामा एकीकरण र मोर्चाको निकै सम्भावना हुन्छ । त्यतिबेला एकता वा मोर्चाबन्दी गर्न बाध्य पारिएको हुन्छ । आन्दोलनमा छ भने दलहरुको बीचमा तुरुन्त एकता र मोर्चा हुन्छ । नेपाली राजनीतिको इतिहास पनि त्यही छ । अहिले आन्दोलन हुने अवस्था पनि छैन, चुनावको समय होइन । । त्यसैले एकताको सम्भावना त्यति देखिएको छैन तर अनौपचारिक रूपमा वार्ता र संवाद अगाडि बढेको छ । त्यसले केही न केही परिणाम दिन्छ होला ।