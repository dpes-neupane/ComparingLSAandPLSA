काठमाडौँ । नेकपाका प्रस्तावित उपाध्यक्ष वामदेव गौतमले राष्ट्रिय सभा सदस्य पनि प्रधानमन्त्री बन्न पाउनेगरी संविधान संशोधनको पहल जारी राख्ने बताएका छन् । उनले यो प्रस्ताव पार्टीको सचिवालय बैठकबाट पास हुने ठोकुवासमेत गरेका छन् । यही विषयलाई लिएर प्रधानमन्त्री केपी शर्मा ओलीको अनुपस्थितिमा नेकपाका बहुमत सचिवालय सदस्यहरूको नेता गौतमको निवास भैैँसेपाटीमा छलफल नै भयो । तर यो जमघट विवादरहित भने हुन सकेन । उक्त जमघटलाई कतिपय नेकपाकै नेता कार्यकर्ताहरुले गुटगत भेलाको संज्ञासमेत दिए । तर गौतम स्वयं भने उक्त भेटघाट र नेताहरुबीच छलफल हुनु स्वाभाविक भएको बताउँछन् ।‘पार्टीका यति माथिल्लो तहका शीर्षस्थ नेताहरु बसेर गरेको छलफल र मिटिङप्रति औँलो ठड्याउने काम जसले गर्छ । यो निकृष्ट किसिमको मान्छेले मात्रै गर्छ’ नेता गौतमको भनाइ छ ।सभामुखको टुङ्गो लगाउन नसकेर संसद बैठक स्थगित भइरहेका बेला भैँसेपाटी भेला किन राखियो ? त्यसले के निर्णय गर्‍यो ? र त्यो निर्णय लागू हुने सम्भावना कति छ भनेर नेता वामदेव गौतमसँग रातोपाटीले जिज्ञासा राखेको छ । प्रस्तुत छ, नेता गौतम रातोपाटीका लागि फणिन्द्र नेपालले गरेको कुराकानी :नेकपामा सभामुखको लफडा चलिरहेका बेला गत बुधबार तपाईंको निवास भैँसेपाटीमा कार्यकारी अध्यक्ष ‘प्रचण्ड’सहित सचिवालयका बहुमत सदस्यहरूको जमघटको खुबै चर्चा भयो । यो विषयलाई लिएर प्रधानमन्त्री केपी शर्मा ओलीले पनि ‘बाहिर भेला गर्नेले सभामुखको निर्णय आफै गरून्’ भन्नुभएछ । के वास्तविकता त्यही हो ?त्यो मिटिङको विषयमा कुनै प्रसङ्ग नै उठेको छैन । हामी पार्टीका प्रमुख नेताहरू जो त्यहाँ जम्मा भएका मर्यादाक्रमले एउटा अध्यक्ष तथा प्रधानमन्त्री केपी ओलीबाहेक सबै छौँ ।  प्रधानमन्त्री केपी ओलीसँग भेट हुन सक्ने अवस्था भएन । दुईवटा विषयमा छलफल गर्नुपर्ने थियो । त्यसमा पहिला हामी छलफल गरौँ भनेर त्यो दिन हामी छलफलमा बसेका थियौँ । तर त्यसलाई अनेक अर्थ लगाएर बाहिर विभिन्न प्रचार गरियो । त्यसमा कुनै सत्यता छैन । पार्टीका यति माथिल्लो तहका शीर्षस्थ नेताहरू बसेर गरेको छलफल र मिटिङप्रति आँैलो ठड्याउने काम जसले गर्छ, यो निकृष्ठ किसिमको मान्छेले मात्रै गर्छ । नत्र अरूले गर्नै सक्दैन ।केके विषयमा छलफल गर्नुभयो त भैँसेपाटी मिटिङमा ?दुईवटा विषय थिए । एउटा संविधान संशोधन गरेर राष्ट्रिय सभा र प्रतिनिधि सभा सदस्यबीचको विभेद अन्त्य गर्ने । अर्को सभामुखको निर्वाचन गर्ने । यिनै दुईवटा विषयमा हामीले छलफल गर्‍यौँ र अबको पार्टी बैठकमा दुवै विषय निष्कर्षमा पुर्‍याउनुपर्छ भनेर हामी निस्क्यौँ । तर यो त्यत्रो विषय बनाउनुपर्ने आवश्यकता नै होइन ।तर पार्टीमा त आलोचना भयो नि ?पार्टीका यति माथिल्लो तहका शीर्षस्थ नेताहरू बसेर गरेको छलफल र मिटिङप्रति आँैलो ठड्याउने काम जसले गर्छ, यो निकृष्ठ किसिमको मान्छेले मात्रै गर्छ । नत्र अरूले गर्नै सक्दैन ।त्यो जमघट जायज हो भन्ने तपाईंको दाबी हो ?किन होइन ? नेपालको संविधान बमोजिम पनि हामी भेला हुन सक्छौँ । नेकपाको विधान बमोजिम पनि हामी भेला हुन सक्छौँ र हामी अन्तर्राष्ट्रिय स्तरमा उठिसकेका व्यक्तिहरू संसारको सम्बन्धमा भेला हुन, कुराकानी र छलफल गर्न सक्छाँै । यो कुनै ठूलो कुरा पनि होइन । त्यो छलफलपछि पनि हामी पार्टी बैठकको छलफलमा गएर आआफ्ना कुरा राख्यौँ ।तपाईंले राष्ट्रिय सभा सदस्य पनि प्रधानमन्त्री हुन पाउनेगरी संविधान संशोधन गरौँ भन्दै आउनुभएको थियो । यद्यपि सचिवालय बैठकले त्यसलाई अस्वीकार गर्‍यो । भैँसेपाटी छलफलमा चाहिँ त्यसबारे केके कुरा गर्नुभयो ?वामदेव गौतमलाई सचिवालय बैठकले अस्वीकार गर्‍यो भन्ने भ्रम हाम्रा कामरेडहरूलाई परेछ । कुरा त्यस्तो होइन । सचिवालयमा त्यस्तो भएको पनि होइन । त्यसकारण त्यो प्रस्ताव जीवितै छ । हामी त्यो प्रस्ताव सचिवालयबाट पास गर्छौं ।फेरि मेरो माग पनि होइन त्यो । जब मलाई राष्ट्रिय सभाको सदस्य बन्नुपर्‍यो भनेर भन्नुभयो ‘म राष्ट्रिय सभा सदस्य बन्दैन’ भनेँ ।उहाँहरूले हाम्रो पार्टीमा केपी पनि प्रधानमन्त्री बन्नुभयो । दोस्रो मर्यादाको प्रचण्ड पनि बन्नुभयो । तेस्रो मर्यादाको झलनाथजी पनि प्रधानमन्त्री बन्नुभयो । चौथो मर्यादाको माधव नेपाल पनि प्रधानमन्त्री हुनुभयो । त्यसो हो भने प्रधानमन्त्रीको पालो यदि नयाँ कसैलाई लैजाने हो भने प्रधानमन्त्रीको पालो वामदेवको हो भनेर चारैजना कमरेडहरूले भन्नुभएको छ ।किन नबन्ने त तपाईं राष्ट्रिय सभा सदस्य ?राष्ट्रिय सभा र प्रतिनिधि सभा सदस्यमा विभेद छ । मैले बैठकमा पनि यही भनेको हो ।कस्तो विभेद छ ?प्रतिनिधिसभा ‘क’ श्रेणीको र राष्ट्रिय सभा ‘ख’ श्रेणीको जस्तो छ । यस्तो विभेद भएकाले म त्यस्तो सदनमा जान्न भनेको हुँ । जुन दिन यी दुईवटा सदनबीचको मूल विभेद अन्त्य हुन्छ, त्यसपछि खुसीका साथ म जानेछु भनेर वर्तमान प्रधानमन्त्री तथा अध्यक्ष केपी ओलीले भन्दाखेरी मैले दिएको जवाफ हो यो । यो जवाफलाई कतिपय व्यक्तिले के भने ? कतिपयले के भने अनि अहिले साच्चै विषय बनेर आएको छ । त्यसमा फेरि त्यो विषय मलाई नै भनेर पनि उठाएको होइन ।प्रतिनिधि सभामा सक्षम मानिस नदेखेर या पछि पनि नआउने देखेर तपाईंले यो प्रस्ताव अघि सार्नुभएको हो वा यसमा अरू के छ रहस्य ?होइन, होइन । मान्छे नै नभएर होइन । संसदमा मेरो आवश्यकता छ भनेर नै प्रधानमन्त्रीले भन्नुभएको हो– तपाईं राष्ट्रिय सभामा जानुस् भनेर । उहाँले त्यसो भनेपछि ‘मेरो आवश्यकता छ भने प्रतिनिधि सभा र राष्ट्रिय सभाको विभेद अन्त्य गर्नुस्’ मैले भनेको यति हो ।प्रधानमन्त्री हुन लायक मान्छे छैनन्, संसद चलाउन सक्ने मान्छे छैनन भनेर त्यो हिसाबमा मैले यो कुरा गरेको होइन ।‘तपाईंलाई प्रधानमन्त्री बनाउँछौँ’ भनेर नेताहरूले भनेका छन् पनि भन्नुभएको थियो । के नेताहरूले तपाईंलाई प्रधानमन्त्री बनाउँछौँ भनेर वचन दिनुभएको थियो त ?हो, एक पटक होइन अनेक पटक भन्नुभएको थियो । उहाँहरूले हाम्रो पार्टीमा केपी पनि प्रधानमन्त्री बन्नुभयो । दोस्रो मर्यादाको प्रचण्ड पनि बन्नुभयो । तेस्रो मर्यादाको झलनाथजी पनि प्रधानमन्त्री बन्नुभयो । चौथो मर्यादाको माधव नेपाल पनि प्रधानमन्त्री हुनुभयो । त्यसो हो भने प्रधानमन्त्रीको पालो यदि नयाँ कसैलाई लैजाने हो भने प्रधानमन्त्रीको पालो वामदेवको हो भनेर चारैजना कमरेडहरूले भन्नुभएको छ ।म राष्ट्रियसभामा जान्छु भनेर मैले कहिल्यै पनि माग गरिनँ । यो प्रस्ताव प्रधानमन्त्रीजीले ल्याउनुभएको हो मलाई । मैले त्यो प्रस्ताव मानिनँ । मैले नजाने भनेपछि किन जानुहुन्न भन्दा मैले भनेँ, ‘विभेद छ म जान्न भनेँ’ । विभेद भएको ठाउँमा म कहीँ पनि जान्न ।त्यसो भए अहिले चाहिँ चारैजना नेताहरूले बोली फेर्नुभएको हो ?अह.. अह.. बोली फेर्नुभएको छैन । कसैले पनि बोली फेर्नुभएको छैन ।त्यसोभए अझै पनि संविधान संशोधन गरेर राष्ट्रिय सभा सदस्य पनि प्रधानमन्त्री हुने बाटो खुल्छ भन्नेमा विश्वस्त हुनुहुन्छ ?हैन, हैन, तपार्इंले यो कुरा बटार्ने काम नगर्नुुुस् । म राष्ट्रियसभामा जान्छु भनेर मैले कहिल्यै पनि माग गरिनँ । यो प्रस्ताव प्रधानमन्त्रीजीले ल्याउनुभएको हो मलाई । मैले त्यो प्रस्ताव मानिनँ । मैले नजाने भनेपछि किन जानुहुन्न भन्दा मैले भनेँ, ‘विभेद छ म जान्न भनेँ’ । विभेद भएको ठाउँमा म कहीँ पनि जान्न । कुनै पनि ठाउँमा जान्न । विभेदकै विरुद्ध लडेर आएको मान्छे त्यो विभेद भएको ठाउँमा जान्छु ? भनेर मैले भनेँ । र, मैले सोँचे भित्र कि यो विभेद अन्त्य गर्न जरुरी छ । त्यसो भएकाले मैले यो कुरा उठाएको हुँ त्यहाँ । संविधान संशोधन गरेर विभेद अन्त्य गर्नुस् त्यसपछि बल्ल प्रस्ताव राख्नुस् । जाने नजाने अनि निर्णय गरौँला भनेर मैले सचिवालयमा भनेको हो ।पार्टीले सभामुखको टुङ्गो लगाउन नसकेर अन्योल जस्तो देखिन्छ । यसबारेमा चाहिँ के छलफल भएको हो ?अब अन्योल रहँदैन । एक हप्ताभित्रमा हामी सबै कुरा सक्छौँ, सकिदिन्छौँ ।कसरी सक्नुहुन्छ, एक महिनामा हुन नसकेको सहमति अब गर्नु सक्नुहोला र ?कसरी भन्ने कुरै छैन । हामी हाम्रो पार्टीभित्र सहमति गर्छौं । सहमति गरिसकेपछि सबैले मान्ने हुन्छ । शिवमायाले पनि मान्नुहुन्छ । सबैले मान्नुहुन्छ ।उपसभामुख शिवमाया तुम्बाहाङ्फेले राजीनामा गर्नुहुन्छ भन्ने के आधार छ ? उहाँले त आफूलाई महाअभियोग लगाएर हटाउनुुस् भनेर चुनौती दिइसक्नुभएको छ नि ?के गर्नुहुन्छ भन्ने कुरा छोड्दिनुस् न । शिवमायाबाट अब अवरोध हुँदैहुँदैन ।त्यसो भए अब सभामुख कसलाई बनाउँदै हुनुहुन्छ त ? तपाईं त प्रस्ट वक्ता पनि हो, यति कुरा आज भन्दिनुस् त ?तपाईं मलाई प्रस्ट वक्तसक्ता भनेर नउक्साउनुस् । यति कुरा बुझ्नुस्, हाम्रो पार्टीभित्रबाट प्रतिनिधि सभामा रहनुभएका मध्ये एक जना योग्य सदस्यलाई हामी सभामुख बनाउँछौँ । यो पक्कापक्की छ । यसमा कुनै धरमर छैन र भ्रम पनि नपाल्नुहोला ।भनेपछि माघ ६ गतेको बैठक फेरि सूचना टाँसेर स्थगित हुँदैन ?त्यस दिनको बैठक स्थगित हुँदैन । त्यसै दिनबाट सभामुखको निर्वाचन प्रक्रिया सुरु हुन्छ ।सभामुख प्रकरणमा नेताहरूबीच यो र ऊ भनेर दोहोरीजस्तै चलेको देखिन्छ, यो कतिको ठीक छ ?दोहोरी नै चलेको छैन । कहाँ चलेको छ दोहोरी ? भिडियो देखाउनुस् त ?तपाईंले सञ्चारमाध्यम हेर्नु र पढ्नु भएको छैन ?छ, मैले दोहोरी देखेको छैन ।एक महिनासम्म संसद बैठक बस्न नसकेर स्थगित हुँदै आएको छ । सभामुखको टुङ्गो नलाग्दा संसद नै बन्धक भयो भनेर भन्न थालिएको छ । के यसलाई बेवास्ता गर्न मिल्छ र ?त्यो किन भएको छ ? तपाईंलाई पनि थाहा छैन, मलाई पनि थाहा छैन । र, अरू कसैलाई पनि थाहा छैन । संसद बैठक जसले सार्ने काम गरेको छ उसैलाई थाहा छ ।धमाधम कानुन बनाउनुपर्ने बेलामा यसरी संसद नै बस्न नसक्दा कस्तो सन्देश गएको होला ?यसले देशलाई घाटा हुन्छ । यो अब गर्नुहुन्न । म निर्णय गर्ने ठाउँमा हुन्थेँ भने मेलै जुन दिन अब सभामुख चाहियो भन्ने स्थिति आउँथ्यो कि सभामुख नभएको अवस्थामा संसदको बैठक नै बस्नपर्ने थिएन । सभामुख भएपछि मात्रै बैठक बसाइदिन्थेँ ।सरकारका कामकारबाहीबाट तपाईं कति सन्तुष्ट हुनुहुन्छ ?सरकारले जति काम गर्नुपर्ने हो त्यति भएको छैन । कार्यशैलीबाट सन्तुष्ट बन्ने ठाउँ छैन । पार्टीका नेताहरूको, प्रधानमन्त्रीको र मन्त्रीहरूको कार्यशैलीका कारणले जति हुनुपर्ने हो त्यति भएको छैन ।#वामदेव गौतम#bamdev gautam