बाह्र बुँदे समझदारी,अन्तरिम संविधान र विस्तृत शान्ति सम्झौताको मस्यौदादेखि अन्तिम रूप दिने बेलासम्म शब्द–शब्दमा काम गर्ने नेता हुन्,डा. बाबुराम भट्टराई । त्यसैले शान्ति प्रक्रियाको मूल मर्म बुझ्ने थोरै नेतामध्येका एक हुन् उनी ।डा. भट्टराई प्रधानमन्त्री भएकै बेला, शान्ति प्रक्रियाको महत्वपूर्ण मुद्दा मानिएको सेना समायोजनको काम सम्पन्न भएको थियो । तत्कालीन माओवादीका अध्यक्ष प्रचण्डलाई जस्तै बाबुराममाथि पनि उनका पूर्वसहकर्मीमध्ये केहीले जनयुद्धलाई धोका दिएको आरोप लगाउँदै आएका छन् ।शान्ति प्रक्रियाकै महत्वपूर्ण पाटो मानिएको संविधान निर्माणलगत्तै उनले तत्कालीन माओवादी छाडे । पछिल्ला तीन वर्षदेखि डा. भट्टराई नयाँ शक्ति पार्टी निर्माणको अभियानमा छन् । तर, नेपालको शान्ति प्रक्रियाप्रति उनी दृढ छन् ।प्रस्तुत छ, शान्ति सम्झौताको १२ वर्ष पूरा भएको अवसर पारेर नयाँ शक्ति पार्टीका संयोजक डा. बाबुराम भट्टराईसँग रातोपाटीका लागि बबिता शर्माले गरेको कुराकानी:-वार्ताको प्रारम्भ एउटा हाइपोथेटिकल प्रश्नबाट गरौं, यदि शान्ति सम्झौता नभएको भए आजको नेपालको परिवेश कस्तो हुन्थ्यो ?हाइपोथेटिकल प्रश्नको जवाफ दिन त्यति उपयुक्त हुँदैन । तर, म के बुझ्छु भने शान्ति सम्झौता नभएको भए दुईवटा कुराको बढी सम्भावना हुन्थ्यो ।एउटा, माओवादीले पूर्णरूपले जित्थ्यो, सत्ता आफ्नो हातमा लिन्थ्यो र पुरानो राज्य संरचना, सामन्तवादका साथै त्यसमा जोडिएका समग्र संरचनाको अन्त्य गरेर २१औँ शताब्दीको पहिलो क्रान्ति गथ्र्यो ।अर्को सम्भावना, क्रान्तिको युग करिब करिब दोस्रो विश्व युद्धबाट अन्त्य हुँदै आइरहेको थियो । त्यस्तो अवस्थामा माओवादी आन्दोलनले पूरै हारेर देशमा बाहिरी शक्तिको हस्तक्षेप हुने र देश नै अरू देशमा जाने सम्भावना पनि हुन्थ्यो ।यी दुवै हाइपोथेटिकल कुरा नै हो त्यतातिर नजाऊँ । हामी शान्ति प्रक्रिया हुँदै आयौँ,त्यो ठीक भयो । अब अगाडि बढ्नुपर्छ ।–शान्ति सम्झौताको १२ वर्षको अनुभव कस्तो रह्यो ?व्यक्तिगत रूपमा १२ वर्षको अनुभव मेरा लागि धेरै रोमाञ्चकारी रह्यो । नेपालको इतिहासका निम्ति पनि धेरै महत्वपूर्ण रह्यो । म फेरि पनि दोहोर्याएर भन्न चाहन्छु । २१औँ शताब्दीको सुरुमा नेपालको जत्तिको आमूल परिवर्तनकारी क्रान्ति विश्वमा अन्यत्र भएको छैन ।त्यसो भएको हुनाले त्यो क्रान्तिलाई हामी अलि मौलिक ढङ्गले अगाडि बढाउन चाह्यौँ । किनकि, नेपालको जटिल भू–राजनीतिक स्थितिका कारण आन्तरिक शक्ति बढी समयसम्म लडिराखे, सामरिक  शक्तिहरूको चलखेल बढ्ने खतरा पनि हुन्थ्यो ।हामीले जनयुध्द गर्दा, नेपालमा तीन थरी राजनीतिक शक्ति थिए । एउटा परम्परावादी सामन्ती राजतन्त्र,दोस्रो संशोधनवादी सुधारवादी राजनीतिक पार्टी र तेस्रो आमूल परिवर्तनकारी क्रान्तिकारी शक्ति । यी तीनथरीको द्वन्द्व थियो ।०५८ सालको दरबार हत्या काण्ड लगत्तै हामीले भन्यौं, सुधारवादी राजनीतिक शक्ति र  क्रान्तिकारी राजनीतिक शक्ति एक ठाउँमा उभिएर सामन्त राजतन्त्रको अन्त्य गरिनुपर्छ र सङ्घीय लोकतान्त्रिक गणतन्त्र हुँदै अगाडि जानुपर्छ । यो नै अहिलेको विश्व र नेपालको सन्दर्भमा उपयुक्त बाटो हुन्छ ।हामीले जे निष्कर्ष निकाल्यौँ,सही सोच थियो । संयोगले यो प्रस्ताव पार्टीमा राख्ने अवसर मैले नै पाएको थिएँ ।क्रान्तिकारी र सुधारवादी अथवा यथास्थितिवादी शक्तिकाबीच सहमति हुँदा अक्सर एउटा खतरा हुन्छ ।  सुधारवादी शक्तिको क्रान्तिकारी जोश–उमङ्ग क्रमशः सेलाउँदै जान्छ । यता, क्रान्तिकारीहरू पनि शिथिल हुँदै, अलि यथास्थितिवादी हुँदै जान्छन् । त्यसो भएपछि क्रान्तिकारी शक्ति क्रमशः कमजोर अनि यथास्थितिवादी शक्ति बलियो हुन जान्छ । यो इतिहासको नियम नै हो ।हामीकहाँ पनि करिब करिब त्यस्तै भयो । हामीले पनि त्यति ढङ्ग पुर्याउन सकेनौँ । हामीभित्रको एउटा तप्का विस्तारै क्रान्तिबाट स्खलित हुँदै सुधारवाद मात्रै होइन कि यथास्थितिवादमा फस्ने दिशातिर गयो र पुराना शक्ति विस्तारै बलशाली हुँदै आए ।सैद्धान्तिक र संवैधानिक रूपले नेपालको व्यवस्था अहिले विश्वमा भएका व्यबस्थामध्ये सबैभन्दा अग्रगामीमध्येकै हो । अब यसलाई कार्यान्वयन गर्न, बुझ्न र बुझाउन समस्या छ । तर, सैद्धान्तिक हिसाबले हेर्दा यी चारवटा अन्तर्वस्तु भएको लोकतन्त्र भनेको अहिलेको विश्वभरि सबैभन्दा उन्नत लोकतन्त्र हो । त्यसमा हामीले गौरव गर्नुपर्छ ।समय घर्किदै जाँदा शक्तिसन्तुलन पनि फेरिँदै गयो । संविधान जारी हुने बेलासम्म यथास्थितिवादी शक्ति नै हाबी हुन थाल्यो । त्यसपछि क्रान्तिकारी शक्ति कमजोर हुन पुगे । त्यसकारण जनताले जुन आमुल परिवर्तनको अपेक्षा गरेका थिए,त्यो पूरा हुन सकेन । सुधारात्मक परिवर्तन भने भएको छ ।  –तपाईंको दृष्टिमा शान्ति प्रक्रियाका उपलब्धि के के हुन् ?पहिलो त सङ्घीय लोकतान्त्रिक घोषणा आफैमा एउटा ठूलो उपलब्धि हो । निर्वाचित संविधानसभा मार्फत जनताले संविधान बनाउनु प्रक्रियाका हिसाबले ठूलो लोकतान्त्रिक कदम हो । यो निकै महत्वपूर्ण हो ।अर्को,हामीले गणतन्त्र,सङ्घीयता,धर्मनिरपेक्षता र समावेशी लोकतन्त्रलाई मूलभूत मुद्दा बनाएर संविधान बनायौँ । अहिलेको आधुनिक लोकतन्त्रका मुख्य मान्यता भनेका तिनै हुन् ।हिजोको उदारवादी लोकतन्त्रले खाली निजी स्वतन्त्रताका मात्रै कुरा गर्थ्यो । सामूहिकभित्रको स्वतन्त्रता त्यसले पछाडि छोड्थ्यो । परम्परागतवादी कम्युनिस्ट प्रणालीले वर्गका कुरा गर्थ्यो । अरू कुरालाई कम महत्व दिन्थ्यो ।हामीले सामन्तवादलाई अन्त्य गरेर जनताको शासन सत्ता ल्यायौं,  गणतन्त्र संस्थागत गर्यौँ । दोस्रो, मौलिक हक अधिकार,आवधिक निर्वाचन,बहुदलीय प्रतिस्पर्धा जस्ता लोकतान्त्रिक मान्यतालाई संस्थागत गर्यौँ ।तेस्रो,देशका उत्पीडित जाति,क्षेत्र सबैलाई समान अधिकार दिन राज्यको पुनर्संरचना गर्ने निर्णय गर्यौँ र सङ्घीयता अपनायौं ।चौथो,समान लोकतन्त्र भनेर महिला,दलित र उत्पीडित समुदाय जो हुन्,तिनलाई राज्यका सबै अङ्गमा प्रतिनिधित्व गराउने ढाँचा राख्यौँ ।सैद्धान्तिक र संवैधानिक रूपले नेपालको व्यवस्था अहिले विश्वमा भएका व्यबस्थामध्ये सबैभन्दा अग्रगामीमध्येकै हो । अब यसलाई कार्यान्वयन गर्न,बुझ्न र बुझाउन समस्या छ । तर,सैद्धान्तिक हिसाबले हेर्दा यी चारवटा अन्तर्वस्तु भएको लोकतन्त्र भनेको अहिलेको विश्वभरि सबैभन्दा उन्नत लोकतन्त्र हो । त्यसमा हामीले गौरव गर्नुपर्छ ।–शान्ति प्रक्रियाका चरणमा केही गल्ती र कमजोरी पनि त भए होलान् ?शान्ति प्रक्रियाका तीनवटा पाटा थिए । संविधानसभाबाट संविधान बनाउने र सङ्घीय लोकतान्त्रिक गणतन्त्र संस्थागत गर्ने एउटा पाटो थियो ।दोस्रो पाटो भनेको देशमा द्वन्द्वको क्रममा सिर्जना भएका दुई थरी सेना थिए । एउटा पुरानो शाही सेना, अर्को जनमुक्ति सेना । यी दुई सेनालाई समायोजन गरेर नेपालको राष्ट्रिय सेना बनाउने सहमति थियो । शान्ति सम्झौताको मुख्य सहमति पनि हो यो । यो कार्य, भलै सुरुमा सोचेजस्तै त हुन सकेन ।मुख्य रूपमा नेपाली सेनाको पनि अत्यन्त रुढिवादी तप्का, जो रुक्माङ्गद कटुवालले प्रतिनिधित्व गर्थे, राष्ट्रिय सेना बनाउन चाहदैनथ्यो । अर्कोतिर माओवादी आन्दोलनमा पनि उग्रवादी एउटा तप्का थियो,जसले जनमुक्ति सेनालाई समाहित गरेर राष्ट्रिय सेना बनाउन चाहदैनथ्यो । यी दुईथरी अतिवादी सोचका कारण हामीले बेलैमा सेना समायोज गर्न सकेनौँ । अलि ढिला हुन गयो । त्यही पनि म प्रधानमन्त्री भएको बेला त्यसलाई पूरा गर्यौं । यो दोस्रो पाटो थियो । यसलाई पनि हामीले सैद्धान्तिक ढङ्गले समाधान गर्यौं ।तेस्रो पाटो भनेको जनयुद्धका बेला दुवै पक्षबाट मान्छेहरू हताहत भएका,बेपत्ता भएका अङ्गभङ्ग भएका थिए । त्यसबारे सत्यतथ्य छानविन गरेर त्यसको निरूपण गर्ने भनेर सत्य निरूपण तथा मेलमिलाप आयोग र बेपत्तासम्बन्धी आयोग बनाउने भन्ने थियो । यसलाई हामीले अन्तरिम संविधानमा लेख्यौं । यो प्रक्रियालाई अगाडि पनि बढायौं । तर, विभिन्न कारणले यसलाई बेलैमा टुङ्ग्याउन सकेनौं । अहिले यी दुईवटा आयोग बने पनि काम पूरा भएका छैनन् ।माओवादी जनयुद्ध कुनै एउटा पक्षको हार वा जितमा टुङ्गिएको थिएन । हारेको राजतन्त्रले थियो । अरू दुईवटा शक्ति, संशोधनवादी–सुधारवादी शक्ति र माओवादी शक्ति दुवैले आंशिक रूपमा जितेका थिए र आशिंक रूपमा हारेका थिए । यी दुवै शक्तिको बीचमा सम्झौता थियो– दुई पक्षले मिलेर सत्यतथ्य पत्ता लगाउने, बेपत्ता भएकाहरुको छानविन गरेर तथ्यको जानकारी दिने ।त्यसकारण शान्ति प्रक्रियाको तेस्रो पक्ष अहिलेसम्म पनि बाँकी छ । यो दुर्भाग्यपूर्ण हो । यसलाई छिटो सम्पन्न गरेर शान्ति प्रक्रियालाई पूर्णता दिनुपर्छ । –यी दुइ आयोगले अहिलेसम्म आफ्नो काम पूरा गर्न नसक्नुमा कसलाई जिम्मेवार मान्नुहुन्छ ?यो ढिलाइको परिणाम हो यो । मैले अघि नै सङ्केत गरिसकें, जब क्रान्तिकारी आन्दोलन शान्ति प्रक्रिया हुँदै अगाडि बढ्छ,त्यतिबेला त्यसलाई छिटो सम्पन्न गर्न सकिएन भने क्रान्तिकालीन अग्रगामी परिवर्तनकारी मुद्दा कमजोर हुन पुग्छन् र यथास्थितिवादी शक्ति हाबी भएर त्यसलाई उनीहरूले विस्तारै विर्संदै जाने र कमजोर पार्दै जाने प्रवृत्ति हुन्छ ।माओवादी जनयुद्ध कुनै एउटा पक्षको हार वा जितमा टुङ्गिएको थिएन । हारेको राजतन्त्रले थियो । अरू दुईवटा शक्ति, संशोधनवादी–सुधारवादी शक्ति र माओवादी शक्ति दुवैले आंशिक रूपमा जितेका थिए र आशिंक रूपमा हारेका थिए । यी दुवै शक्तिको बीचमा सम्झौता थियो–दुई पक्षले मिलेर सत्यतथ्य पत्ता लगाउने,बेपत्ता भएकाहरुको छानविन गरेर तथ्यको जानकारी दिने । त्यसलाई मेलमिलापद्वारा दीर्घकालीन शान्तिमा रूपमान्तरण गर्ने । बेपत्तासम्बन्धी छानबिन आयोग र सत्यनिरूपण तथा मेलमिलाप आयोगको अर्थ- उदेश्य नै यही थियो । तर यी दुईथरी शक्तिहरूका बीचमा केही मानिसले खेल्ने प्रवृत्ति रह्यो ।अर्को प्रतिगामी शक्ति त शान्ति सम्झौताको विरोधी नै थियो । शान्ति सम्झौता गिजोल्याइ राख्ने र सम्पन्न हुन नदिने उसको चाहना थियो । हामी क्रान्तिकारी शक्तिको पनि ढङ्ग पुगेन । त्यसलाई छिटो टुङग्याउनेतिर हाम्रो पनि जोडबल पुगेन । त्यसकारण यो लम्बिँदै गयो ।तैपनि अब,जो शान्तिका पक्षमा छन्,तिनीहरूले यो विषय छिटो टुङ्ग्याएर जानुपर्छ । सत्यनिरूपण तथा मेलमिलाप आयोगले सहमति र मेलमिलाप कायम गराएर अगाडि बढ्ने यसको मर्म हो । कतिपयले यो बन्द गर्नुपर्छ भन्छन् । युद्धकालीन विषयलाई अपराध भन्न खोज्छन् । त्यो सही सोचाइ होइन ।दोस्रो विश्वयुद्धमा फासीवादी नाजी पक्ष अर्थात् हिटलरको पक्ष पूरै हारेको थियो । त्यसो भएको हुनाले नाजीहरु नुरेम्बर्ग ट्रायल मा उभ्याइएका थिए । अन्तर्राष्ट्रिय अदालतले दण्ड दिएको थियो । कतिपय मानिस यहाँ पनि त्यस्तै होस् भन्न खोज्छन् । त्यो त फासीवादको विरुद्ध जनताले जित हासिल गरिसकेपछि फासीवादीहरूमाथि दमन गरिएको घटना थियो ।माओवादी जनयुद्ध क्रान्तिकारी परिवर्तनकारी शक्तिको आन्दोलन थियो । दुवैथरी संशोधवादी–सुधारवादी र क्रान्तिकारी शक्तिबीच एउटा सम्झौता भएर रोकिएको थियो । एउटाले अर्कोलाई दण्ड दिने कुरा थिएन । सत्य तथ्य पत्ता लगाउने र त्यसमा आवश्यकताअनुसार क्षमायाचना गर्ने,क्षमा दिने र फर गिभ एन्ड फर्गेटको नीतिअनुसार मेलमिलाप गर्ने मुख्य मर्म थियो ।युद्धकै दौरानमा क्रुर अमानवीय ढङ्गले त्यस्ता घटना घटेका रहेछन् भने अपवाद स्वरूप दण्डित गर्ने भन्ने थियो । दण्डित अपवादको रूपमा थियो । तर, पछि आएर कतिपय मान्छेले दण्ड गर्नु नियम हो भने । क्षमायाचना अपवाद हो भनेजस्तो गरी व्याख्या गर्न खोजे । यो शान्ति सम्झौताको ठीक उल्टो हो । यही अहिले अल्झिएर बसेको छ ।अब सत्तापक्षले ध्यान पुर्याउनुपर्छ । यसलाई धेरै गिजोल्याएर लग्नु हुँदैन । यसलाई गिजोल्याएर जाँदा देशमा शान्ति प्रक्रियाले पूर्णता नपाउने र प्रतिगामी शक्तिले खेल्ने अवसर पाउने हुन्छ, जसले देश द्वन्द्वमा जाने खतरा आउँछ । त्यस्तो नहोस् भन्ने म चाहन्छु ।हो, अलिकति चिन्ताजनक विषय नेकपामा छ । खासगरी तत्कालीन एमालेको एउटा तप्का अलि बढी राष्ट्रिय–अन्तर्राष्ट्रिय एनजीओ–आईएनजीओसँग जोडिएको छ । कतिपयमा नेपालको यथार्थको विपरीत यस्तै द्वन्द्व मच्चाइराखौँ, त्यसबाट खेती गरिराखौँ भन्ने प्रवृत्ति पनि छ । त्यसको अलिकति प्रभाव तत्कालीन एमालेको एउटा तप्काभित्र देखिन्छ ।-यी बाँकी युद्धकालीन मुद्दा सल्ट्याउने विषयमा प्रचण्ड र तपाईंबीच पछिल्लो समय संवाद भएको छ ?यो अब प्रचण्ड र मेरो व्यक्तिगत कुरा भएन । राज्यले नै दायित्व लिइसक्यो । राज्य र तत्कालीन विद्रोही पक्षबीच समझदारी भएको हो । राज्यले नै स्वामित्व लिइसक्यो ।जनयुध्दका बेला १५ हजार जतिको ज्यान गएको छ । त्यसमा ८० प्रतिशत तत्कालीन सत्ता पक्ष, नेपाली सेना तथा प्रहरीको पक्षबाट र २० प्रतिशत माओवादी पक्षबाट भएको भन्ने त अन्तर्राष्ट्रि मानव अधिकारवादी सङ्घसंस्थाले पुष्टि गरेका छन् । माओवादीका तर्फबाट कम हताहत भएको छ । धेरै हताहत त तत्कालीन राज्य पक्षबाट भएको छ । त्यसकारण अहिले हामीले त्यसलाई गिजोल्याएर बस्न हुँदैन । हामी दुवै पक्षले मिलेर यसलाई पूर्णतामा पुर्याउनुपर्छ ।म प्रधानमन्त्री हुँदा सेना–प्रहरीका कुरा आउँदा अब धेरै कोट्याइराख्नु हुँदैन,फर गिभ एन्ड फर्गेटको नीतिअनुसार क्षमादान गरेर जानुपर्छ भनेको थिएँ । मेरो आँखा फुटाए, तपाईंको पनि आँखा फुटाइदिन्छु,मेरो दाँत झारे तपाईंको पनि झारिदिन्छु भन्न थाले त सबै दृष्टिविहीन,सबै दाँतविहीन हुने खतरा हुन्छ । यो प्रतिशोधको नीतिले देशमा शान्ति र अग्रगामी लोकतन्त्र सुनिश्चित हुँदैन । त्यसैले केही गलत तत्वहरूले खेल्ने प्रयत्न त गर्छन्, हामी त्यसमा फस्न हुँदैन ।–अहिले तत्कालीन विद्रोही माओवादी र एमालेबीच एकता भएको छ । तपाईंलाई के लाग्छ, शान्ति प्रक्रियाको बुझाइ र बाँकी रहेका विषय सुल्झाउने विषयमा नेकपाभित्र एक मत हुन्छ कि विवाद होला ?उहाँहरूले विवादरहित ढङ्गले टुङ्ग्याउनुपर्छ । त्यतिबेला माओवादी र सात दलबीच कात्तिक २५ गते पहिला सहमति भएको हो । काँग्रेस,एमाले र अरू संसदीय शक्तिहरूको सात दल र माओवादी एक पक्ष गरेर दुई पक्षीय राजनीतिक सम्झौता भयो । त्यसैलाई पछि राज्य र विद्रोही पक्षबाट हस्ताक्षर गरेर यसलाई पूर्णता दिइएको हो । त्यस अर्थमा तत्कालीन एमाले पनि हस्ताक्षरकर्ता हो । ऊ त्यसबाट उम्किन मिल्दैन । काँग्रेस पनि मिल्दैन । माओवादी पनि मिल्दैन र सात दलभित्रका अरुहरु पनि उम्किन मिल्दैन । हामी सबैको साझा दस्तावेज हो,शान्ति सम्झौता । यो विषयलाई पार्टीगत आँखाले हेरिनु हुँदैन । राज्य र समाजको आँखाले हेरेर हल गर्नेतर्फ जानुपर्छ ।हो, अलिकति चिन्ताजनक विषय नेकपामा छ । खासगरी तत्कालीन एमालेको एउटा तप्का अलि बढी राष्ट्रिय–अन्तर्राष्ट्रिय एनजीओ–आईएनजीओसँग जोडिएको छ । कतिपयमा नेपालको यथार्थको विपरीत यस्तै द्वन्द्व मच्चाइराखौँ,त्यसबाट खेती गरिराखौँ भन्ने प्रवृत्ति पनि छ । त्यसको अलिकति प्रभाव तत्कालीन एमालेको एउटा तप्काभित्र देखिन्छ ।त्यसकारण तत्कालीन एमालेभित्रका त्यस्ता साथीहरुलाई पनि मेरो आग्रह छ, पार्टीले औपचारिक ढङ्गले हस्ताक्षर गरिसकेको सम्झौता पालना गर्नु नैतिक दायित्व हो । म आफ्नै उदाहरण दिन्छु । माओवादी पार्टी परित्याग गरेर नयाँ अभियानमा लागिरहेको छु म । तसर्थ मैले त्यो सम्झौताको स्वामित्व लिन्न भन्न त मिल्दैन ।जनयुद्धको स्वामित्व लिन चैं आजकल अलि गाह्रो लाग्छ कि ?म माओवादी जनयुद्धको पूरै स्वामित्व लिन्छु । युद्धकालमा जे सकारात्मक कुरा भए, त्यसको जस र जो नकारात्मक कुरा भए, त्यसको अपजस लिन म जहिले पनि तयार छु । मैलै स्वामित्व लिनै पर्छ, राजनीतिक नैतिकता भन्ने धेरै ठूलो चिज हो । त्यसैले जनयुद्धकालको पूर्ण स्वामित्व म लिन्छु । मैले कुनै गल्ती कमजोरी गरेको कहीँ कतै केही प्रमाणित हुन्छ भने निःसर्त ढङ्गले क्षमायाचना गर्न र जनताले मलाई जे दण्ड दिन्छन्,त्यो स्वीकार्न तयार छु । मैले अत्यन्त गर्वको साथ भन्ने गरेको छु, ‘नेपालको शान्ति प्रक्रिया नेपालीको आफ्नै ‘होमग्रोन’ प्रक्रिया थियो । अन्तर्राष्ट्रिय समुदायले पछि साथ र सहयोग दिएको मात्र हो । अन्ततः त्यो नेपालीबाटै भएको हो । त्यसको स्वामित्व नेपालीकै हो ।’–शान्ति प्रक्रिया सुरु भएपछि यसलाई ‘सेटल डाउन’ गर्ने विषयमा तपाईं र प्रचण्डबीच कुनै कुनै विषयमा मनमुटाव भएको अनुभव छ ?होइन,त्यस्तो कुनै मुद्दा छैनन् । यो विषयमा कुनै मनमुटाव छैन । उहाँ लामो समय सत्तामा रहनु भयो । मैले त संविधान जारी भएपछि पार्टी परित्याग गरेर एउटा वैकल्पिक राजनीतिक शक्ति निर्माण गर्ने अभियान थालें । उहाँ सत्तामा भएको बेला म आफैले पटक पटक प्रतिनिधिमण्डलको तर्फबाट र साथसाथै सहिद,घाइते र बेपत्ताका परिवारसहित भेट गरेर ज्ञापन पत्र बुझाएँ ।यी मुद्दा टुङ्ग्याउन म आफ्नोतर्फबाट के के गर्नुपर्छ,गर्छु भनेको छु । ऐनहरू बनाउने क्रममा पनि के के गर्नुपर्छ भनेर सधैँ उहाँहरुलाई सोध्दै आएको छु । जनयुद्धको प्रमुख कमान्डर हुनुको नाताले प्रचण्डजीले अगुवाइ गर्नुपर्छ । म आफू पनि जनयुद्धको प्रमुख सहकर्मी भएको नाताले यी विषय टुङ्ग्याउन मेरो पूर्णरूपले साथ सहयोग हुन्छ ।सरकारको नेतृत्व गरिरहनुभएका प्रधानमन्त्री केपी ओलीलाई पनि मेरो आग्रह छ । उहाँको पार्टी पनि त्यतिबेला शान्ति सम्झौताको हस्ताक्षरकर्तामध्येको एक भएको नाताले त्यसलाई पूर्णता दिनेतर्फ जानुपर्छ । जो महान सहिद हुनुभयो,जो बेपत्ता हुनुभयो,जो हताहत र अङ्गभङ्ग हुनुभयो,उहाँहरू सबैप्रति हामीले सम्मान गर्दै यो विषयलाई टुंग्याउनु पर्छ, गिजोलेर राख्दा देश र जनतालाई फाइदा हुँदैन । केही सीमित स्वार्थी तत्वबाहेक देशलाई ठूलो नोक्सान हुन्छ । हामी कसैले गल्ती गर्नु हुँदैन ।जो सहिद,बेपत्ता र घाइते परिवार छन्,तिनलाई सम्बोधन गर्नुपर्ने दायित्व राज्यको हो । यसमा यो वा त्यो पक्ष भन्नु हुँदैन, कुनै काखापाखा नगरी,कुनै दलीय आँखाले नहेरी छिटो टुंग्यानुपर्छ ।सेना,प्रहरी,प्रशासन,काँग्रेस,एमाले वा माओवादी जसको ज्यान गएको छ,त्यो दुखद् हो । त्यसका निमित्त हामी क्षमाप्रार्थी छौँ । जो बेपत्ता भएका छन्,ती परिवारप्रति क्षमाप्राथि छौँ र यसलाई अब छिटो निरूपरण गरेर जानेतिर लाग्नु पर्छ । सबै पक्ष दत्तचित्त भएर लागौँ भन्ने म विनम्र आग्रह गर्छु ।  –नेपालको शान्ति प्रक्रियामा भारतले धेरै नै स्वामित्व लिन खोजेको देखिन्छ, तपाईंको बुझाइमा नेपालको शान्ति प्रक्रियामा अन्तर्राष्ट्रिय समुदायमा कसको कस्तो भूमिका थियो ?अन्तर्राष्ट्रिय शक्ति केन्द्रले आफ्नो शक्ति प्रभुत्व गर्न सबैतिर सुँड घुसार्ने र त्यसलाई आफ्नो पक्षमा पार्ने कोशिस गर्छन् । शक्तिशाली राष्ट्र भारत,चीन,बेलायत,अमेरिका जसले पनि आफूभन्दा कमजोर देशका आन्तरिक मामलामा सुँड घुसार्ने,त्यसलाई गिजोल्याउने र फाइदा लिने गर्छन् । यसलाई सबैले बुझ्नु पर्छ ।बाबुराम भट्टराईले कहिल्यै पनि असत्य कुरा बोल्दैन । एउटा वास्तविक सत्य हुन्छ र अर्को ‘पोलिटिकल’ सत्य हुन्छ । वास्तविक सत्य, सत्य नै हुन्छ । ‘पोलिटिकल’ सत्यले कतिवेला बोल्दा फाइदा हुन्छ– हुँदैन भनेर हेर्छ । प्रचण्डजीले राजनीतिक सत्यको कुरा गर्नुभएको हो । मैले वास्तविक सत्यको कुरा गरेको हुँ । हाम्रो शान्ति प्रक्रिया ‘होमग्रोन’ भएको प्रक्रिया हो । यसमा कोही पनि भ्रममा रहनु हुँदैन । हालसालै म अमेरिका जाँदा इयान मार्टिन, जो अनमिनको तर्फबाट प्रतिनिधित्व गरेर यहाँ आएका थिए । मसँगको भेटमा उनले ‘कोलम्बियामा भर्खरै शान्ति सम्झौता भएको छ । कोलम्बियाका मान्छेहरू पनि नेपालको शान्ति प्रक्रियाबारे बुझ्न आउन खोज्दै छन् ।’मैले अत्यन्त गर्वको साथ भन्ने गरेको छु,‘नेपालको शान्ति प्रक्रिया नेपालीको आफ्नै ‘होमग्रोन’ प्रक्रिया थियो । अन्तर्राष्ट्रिय समुदायले पछि साथ र सहयोग दिएको मात्र हो । अन्ततः त्यो नेपालीबाटै भएको हो । त्यसको स्वामित्व नेपालीकै हो ।’त्यसो भएको हुँदा यसको स्वामित्व हामी आफै लिनु पर्छ । हामीले आदर्शवादी कुरा गरेर मात्रै हुँदैन, सद्भाव सबै अन्तर्राष्ट्रिय समुदायको चाहिन्छ । हो, उनीहरूले आफ्नो स्वार्थको निमित्त गिजोल्याउने खतरा पनि हुन्छ । त्यस्तो हुन हामीले दिनुहुँदैन ।–तत्कालीन माओवादी छाडेपछि तपाईंले प्रचण्डलाई विदेशी निकायलाई हतियार बेच्ने कोशिस गरेको गम्भीर आरोप लगाउनुभएको थियो । त्यो सत्यको नजिक थियो कि राजनीतिक आरोप मात्रै ?बाबुराम भट्टराईले कहिल्यै पनि असत्य कुरा बोल्दैन । एउटा वास्तविक सत्य हुन्छ र अर्को ‘पोलिटिकल’ सत्य हुन्छ । वास्तविक सत्य,सत्य नै हुन्छ । ‘पोलिटिकल’ सत्यले कतिवेला बोल्दा फाइदा हुन्छ–हुँदैन भनेर हेर्छ ।प्रचण्डजीले राजनीतिक सत्यको कुरा गर्नुभएको हो । मैले वास्तविक सत्यको कुरा गरेको हुँ । त्यो वास्तविक सत्य थियो । राजनीतिक सत्यको रूपमा त्यो अलि अप्रिय थियो । त्यसले अलि घाटा पनि हुन सक्थ्यो । उहाँले त्यसलाई इन्कार गर्नु पनि म अन्यथा मान्दिनँ ।तर हतियार बेचिएको भने होइन । बेच्न खोज्नु भएको हो । यो नगरौँ,बेठीक हुन्छ भनेपछि उहाँ रोकिनु भएको हो । उहाँले सोच्दैमा अपराध भयो भन्न हुँदैन । गल्ती गर्नबाट हामी बच्यौँ । यसकारण यसलाई नगिजोल्याउँ भन्छु म । –शान्ति प्रक्रियामा सँगै आउनु भएका मोहन वैद्य र विप्लजस्ता नेता अहिले न प्रचण्डसँग छन्, न तपाईंसँग । उहाँहरूले शान्ति प्रक्रियामार्फत प्रचण्डले जनयुद्धको अवसान गराएको आरोप नै लगाउनुभएको छ ।म जनयुद्धको स्वामित्व लिएर नयाँ बाटोमा अगाडि बढेको छु । देशमा ठूलो परिवर्तन भयो । त्यो परिवर्तनको रक्षा गर्दै त्यसैमा टेकर योभन्दा अगाडि समाजलाई लैजानुपर्छ । आर्थिक विकास समृद्धिको जगमा टेकेर उन्नत समाजवादको विकासमा जानुपर्छ । हिजोको कम्युनिस्ट ढाँचामा अबको दुनियाँ चल्न सक्दैन । त्यसलाई पुनर्गठन गरेर अगाडि बढ्ने प्रस्ताव हो मेरो ।जनयुद्ध क्रान्तिको एउटा रूप थियो । क्रान्तिको एउटा रूपको अन्त्य भएकै हो । पुरानै रूपमा क्रान्ति अगाडि बढ्दैन । हामीले नयाँ शक्तिको तर्फबाट नयाँ क्रान्ति अगाडि बढाउन खोजेका छौँ । विप्लवले पुरानै ढाँचाले लैजान पर्छ भन्नु भएको छ । त्यहाँ फरक छ ।प्रचण्डजीले पनि सबै छोड्नु भयो भनेर म भन्दिनँ । एउटा संसदीय परिपाटीभित्र रहेर नै अगाडि बढाउँछु भन्ने उहाँको सोच होला । यी अलग–अलग बाटो हुन् । समाज परिवर्तको प्रक्रिया कहिलै पनि रोकिँदैन । कसैले रोक्छु र अन्त्य गर्छु भन्ने कुरा पनि होइन । बाटो मात्रै फरक हुन् । कुन बाटो उपयुक्त हो भोलि इतिहासले पुष्टि गर्ने छ ।विप्लव–किरणले आफ्नो विचार राख्न पाउनु उहाँहरूको स्वतन्त्रता हो ।तपाईंका पूर्वसहकर्मीमध्ये केहीले तपाईंले कम्युनिस्ट विचार नै त्यागेको आरोप लगाउनु भएको छ नि ?विचार त्यागेको होइन । मार्क्सवाद भनेको द्वन्द्वात्मक भौतिकवाद हो, जुन वैज्ञानिक सिद्धान्त विचार हुन् । त्यसलाई मैले कहिल्यै परित्याग गरिनँ । विज्ञानलाई कसैले परित्याग गरेर हुँदै हुँदैन । सूर्यलाई मैले आँखा चिम्लेर मान्दिनँ भनेर हुन्छ ?सूर्य सूर्य नै हुन्छ । त्यसैले म त्यस्तो मूर्ख मान्छे होइन ।हिजोको केन्द्रीयतावादी कम्युनिस्ट पार्टीको ढाँचा,सबैथोक राज्यले नियन्त्रण गर्ने मोडेल, जुन सोभियत सङ्घमा थियो र अन्यत्र प्रयोग गर्न पनि खोजियो । पछि घटनाक्रमले राज्य त्यसरी यान्त्रिक ढङ्गले सीधा सीधा बाटोमा लिएर जान्छु भन्दा नहुँदोरहेछ, मान्छेको निजी स्वतन्त्रताको कुरा पनि हुने रहेछ भन्ने पुष्टि भयो । त्यसैले राज्यले सबै नियन्त्रण गर्ने होइन,व्यक्तिको स्वतन्त्रता पनि र सामूहिक दायित्व भएको नयाँ प्रकारको विचार लिएर अगाडि बढ्नु पर्छ भन्ने मान्यता अंगालेका हौँ ।अन्तरवार्ताको भिडियो हेर्नुहोस् 