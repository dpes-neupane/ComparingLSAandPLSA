काठमाडौँ– मुलुकको शैक्षिक भविष्य निर्देशित गर्न ल्याउन लागिएको नयाँ शिक्षा नीतिप्रति अलमल बढेको छ । उच्च स्तरीय राष्ट्रिय शिक्षा आयोगले तयार पारेर सरकारलाई प्रतिवेदन दिए पनि सरकारले सो प्रतिवेदन सार्वजनिक गर्न आलटाल गरेको सरोकारवालाको भनाइ छ ।नयाँ शिक्षा नीति, उपकुलपतिको नियुक्ति र  शिक्षा क्षेत्र सुधारका लागि योजनाबारेकाँग्रेस नेता तथा छाया शिक्षामन्त्री गगन थापासँग रातोपाटीका लागिलोकेन्द्र भट्टले कुराकानी गरेका छन् । प्रस्तुत छ, सोही कुराकानीको सम्पादित अंश :सङ्घीय संरचनाअनुसार ल्याइएको नयाँ राष्ट्रिय शिक्षा नीति लामो समयदेखि समितिमै अड्किएको छ । त्यसको कारण के देख्नुभएको छ ?यो शिक्षा नीति बनाउन शिक्षामन्त्रीको संयोजकत्वमा एउटा उच्च स्तरीय समिति बन्यो । त्यसले महिनौँ लगाएर नयाँ शिक्षा नीति निर्माण गर्यो । तर यो नीति निर्माणका लागि समिति बनाउने बेलामै एउटा अनुदारता देखाइएको छ । यो राष्ट्रिय महत्त्वको हो, कैयौँ वर्षसम्म यसले नेपालको शिक्षालाई प्रभावित गरिराख्छ भन्ने हो भने सरकारमा बसेका बाहेक अरूको संलग्नता हुनुपर्ने हो कि होइन ? प्रश्न यो पनि हो । हामी पनि त्यसमा सहभागी हुन चाहन्छौँ । जसले गर्दा भोलि सरकारमा जो आए पनि सङ्घीयताको मर्म अनुसार शिक्षालाई मार्गनिर्देशिन गरोस् भन्ने हाम्रो चाहना हो । सरकारले नाम राष्ट्रिय शिक्षा नीति भने पनि यो राष्ट्रिय होइन ‘सरकारी शिक्षा नीति’ बनाउने काम भयो । जो सरकारमा छ, त्यसको मात्र कुरा आउने गरी जुन कमिटी बनाइयो र त्यसको रिपोर्ट के हो भन्ने कुरा औपचारिक रूपमा कसैलाई थाहा छैन । समितिले प्रधानमन्त्रीलाई प्रतिवेदन बुझायो भन्ने कुरा हामीले बाहिर सुन्यौँ । प्रधानमन्त्रीले महिनौँ आयोगको रिपोर्ट आफूसँगै राख्नुभयो ।अहिले भर्खर क्याबिनेटबाट पारित भएर मन्त्रालयको सामाजिक समितिमा गएको भन्ने सुनिएको छ । मैले मन्त्रीजीलाई प्रश्न पनि सोधे । उहाँले ‘होइन’ भन्नुभयो । तर हाम्रो सूचना अनुसार प्रधानमन्त्री र मन्त्रीको मत बाझिएकाले यो सहज तरिकाले पारित हुन सकेको छैन ।अहिले बाझिएको मत मिलाउन तीन चार जना मन्त्रीलाई जिम्मा दिइएको छ । यसलाई उहाँहरुले केही दिनमा टुङ्ग्याउने भनेर भन्नु भएको छ । तर म यसलाई म राष्ट्रिय शिक्षा नीति होइन, सरकारी शिक्षा नीति मात्रै भन्छु । सरकारभित्र पनि एउटा समझदारी निर्माण गर्नुको साटो लेनदेनका आधारमा यो नीतिलाई पारित गर्ने तयारीमा हुनुहुन्छ ।उच्च स्तरीय राष्ट्रिय शिक्षा आयोगले दिएका सबै कुरा नीतिका रूपमा समेट्नुपर्छ भन्ने पनि नहोला । तर थपघट गर्दा त्योसँग सरोकार राख्ने निकाय वा व्यक्तिसँग छलफल वा विर्मश आवश्यक थियो होला । त्यसरी छलफल नभएकाले यो समस्या आएको हो ?हो, तपाईंले ठीक कुरा उठाउनुभयो । ल हामी त छुट्यौँ छुट्यौँ तर जसले त्यो समितिमा बसेर लामो छलफल गरेर प्रतिवेदन तयार गर्यो र त्यो प्रतिवेदन मन्त्रिपरिषद्मा पठायो । मन्त्रिपरिषद्मा सामान्य हेरफेर हुँदैन भन्ने होइन । त्यो समितिले जे बनायो त्यो नै अन्तिम हो भन्ने पनि होइन । तर उनीहरुको कुरा सुन्दै गर्दा र यत्रो महिना लगाएको बाहिरबाट हेर्दै गर्दा उहाँहरु त्यसका केही आधारभूत कुरा फेर्दै हुनुहुन्छ । त्यस्तो फेरबदल गर्ने हो भने त जसले बनाएको हो, त्यो समूहमा फेरि जानुपर्ने हो । त्यहाँ गएर सल्लाह गर्नुपर्ने हो । यो त न्यूनतम कुरा हो । यो कुरा उहाँहरु गरिराख्नु भएको छैन ।*****सबैभन्दा पहिला हामीलाई के कुरा बुझाउनुपर्यो भने यो शिक्षा नीति आयोगले भनेको जस्तै आयो भने सार्वजनिक शिक्षाको सुधार कसरी हुन्छ ? हाम्रो मुलुकका निजी विद्यालयहरु गैरनाफामुलक भएपछि त्यसले हाम्रो सार्वजनिक शिक्षाको सुधारको सुनिश्चित कसरी गर्छ । उहाँहरुको केही न केही ‘जस्टिफिकेसन’ होला नि ?*****समग्र शिक्षा नीतिमा यसले कस्तो समस्या ल्याउला त ?प्रतिवेदन बनाउने क्रममा हामीले भाग लिन पाएनौँ । यसले हामीलाई चित्त बुझाउने वा समेट्ने कुरामा समस्या छँदैथियो । सुनेको कुरालाई आधार मानेर अनुमान लगाउन सकिन्छ । उहाँहरुले आधारभूत कुरा बदलेर यो नीति पास भयो भनेर आउनुभयो भने समितिमै बसेका आधा मानिसले नै यो हाम्रो नीति होइन भन्न सक्छन् । जसले नीति बनाए उसैले यो हामीले लेखेको  हुँदै होइन भन्ने अवस्था आयो भने यो नीतिलाई कसले मान्ने ? सङ्घीय शिक्षा नीतिलाई भोलि थुप्रै स्थानीय सरकारले फलो गर्नुपर्छ ।  स्थानीय तहमा त एउटै राजनीतिक दल छैन, फरक, फरक राजनीतिक दल छन् । त्यसकारण यसको स्वामित्व पहिलाको भन्दै फराकिलो हुनुपर्छ ? सरकारका मानिसहरुले त यसलाई झन्झन् साँघुरो बनाएर लिएर जानुभयो । यो त सरकारभित्रका सीमित मान्छेले मात्र स्वीकार गर्ने वा स्वामित्व ग्रहण गर्ने नीति बनाउन लागेको जस्तो भयो ।सार्वजनिक शिक्षा प्रणालीको सुधारका लागि आयोगले कम्पनी ऐनअन्तर्गत दर्ता भएर चलेका निजी विद्यालयलाई १० वर्षभित्र गैरनाफामुखी संस्थाका रूपमा रूपान्तरण गर्नुपर्ने उपाय सुझाएको छ । निजी क्षेत्रको दबाब थेग्न नसकेर मुख्यतः यी प्रावधान हटाउन सरकार  तयार भएको भन्ने छ । यसमा तपाईंको धारणा के हो ?सबैभन्दा पहिला हामीलाई के कुरा बुझाउनुपर्यो भने यो शिक्षा नीति आयोगले भनेको जस्तै आयो भने सार्वजनिक शिक्षाको सुधार कसरी हुन्छ ? हाम्रो मुलुकका निजी विद्यालयहरु गैरनाफामुलक भएपछि त्यसले हाम्रो सार्वजनिक शिक्षाको सुधारको सुनिश्चित कसरी गर्छ । उहाँहरुको केही न केही ‘जस्टिफिकेसन’ होला नि ? उहाँहरुसँग जस्टिफिकेसन छैन भने उहाँहरुले गर्ने निर्णयले त हाम्रो सर्वजनिक शिक्षा सुधारमा ठूलो समस्या गर्छ । उहाँहरुसँग जस्टिफिकेसन नै नभए किन राख्नुभयो ? पहिला राखिदिएर निजी विद्यालय सञ्चालकहरुलाई ल है तपाईंहरु त गइसक्नु भएको हो, तपाईंहरुलाई कसैले जोगाइदिएको होइन, हामीले जोगाइदिएका हौ भनेजस्तो भयो । नीतिबारे छलफल नै नगरी यो स्वरूपमा  किन ल्याइयो ? त्यस पछाडिको तर्क के थियो ? हामी सांसदहरुसँग पनि छलफल गर्न सकिन्थ्यो । संसदीय समितिमा ल्याएर छलफल गरेर हाम्रो चित्त बुझाउनुपर्छ, पथ्र्यो । होइन भने त हामी यसलाई सरासर लेनदेन मान्छौँ । पहिला तपाईं यस्तो प्रावधान राखेर तर्साउनुभयो ।  अब तपाईंहरु हामीले हटाइदियौँ भनेर फकाउँदै हुनुहुन्छ । तपाईंहरुको जाने भयो भनेर पहिला मन्त्रीजीले लठ्ठी देखाउनुभयो । अनि प्रधानमन्त्रीजीले फकाएर सबै निजी विद्यालयवालाहरुलाई मैले जोगाइदिए भन्दै अब तपाईंहरुको संरक्षक म हो नि । मेरो कारणले गर्दा तपार्इंले चलाउन पाउनुभएको हो भनेर प्रधानमन्त्रीसँग उहाँहरु विशेष खुशी हुने अवस्था निर्माण गरेको जस्तो देखिन्छ ।उहाँहरुको प्राथमिकता यो होइन भने नेपालमा सार्वजनिक शिक्षाको सुधार गर्ने कुरामा उहाँहरुका खास खास विषय के हुन् ? नेपाल सरकारले अनुमति दिएर सञ्चालन भएका निजी स्कुलहरुलाई उहाँहरुले किन गैरनाफामूलक बनाउने भन्नुभयो ? गैरनाफामूलक बनाए भने के हुन्छ, बनाएन भने के हुन्छ, कसरी गर्ने हो ? यी सबै कुरालाई गुपचुप बनाएर जुन तरिकाले उहाँहरुले यो विषय ‘ह्यान्डल’ गर्दै हुनुहुन्छ, यो एकदम आपत्तिजनक छ ।त्यसो भए नेपालको शिक्षा नीति कस्तो हुनुपर्ने हो ? तपाईं त विद्यार्थी राजनीति पनि गरेर यहाँसम्म आउनु भएको हो ?केही दिन अगाडि नासाको रिपोर्ट सार्वजनिक भयो । जसमा हाम्रो कक्षा ५ सम्मका विद्यार्थीको सिकाइ कस्तो छ भनेर ठूलो स्याम्पल साइजमा हेरियो । यसले सार्वजनिक शिक्षामा लगानी भएको अर्बौं रूपैयाँ बालुवामा पानी हालेजस्तो देखायो । अस्ति शिक्षा सचिवले भन्नुभयो ‘खै खोला सुक्यो’ । उहाँले भनेजस्तै हाम्रो पैसा कहाँ गएको छ भन्ने प्रश्न हाम्रो अगाडि आयो ।किनभने ५ कक्षा पढिरहेका ७०–८० प्रतिशत विद्यार्थीको सिकाइ ५० प्रतिशत पनि छैन । गणितमा छैन, विज्ञानमा छैन, अङ्ग्रेजीमा छैन, हुँदाहुँदा नेपालीमा पनि छैन । अब यसलाई हामीले निजी विद्यालयको विषयको कुरा गरेर मात्र हुँदैन । हाम्रो सार्वजनिक विद्यालयमा लगानी न्यून छ । तर हामीले स्रोत साधनमा ठूलो लगानी गरेका छौँ । शिक्षकलाई तालिम दिएका छौँ । यति लगानी गर्दा पनि हामी किन पछाडि परिरहेका छौँ भन्दा ‘फन्डामेन्टल डिपाचर’ चाहिन्छ ।कस्तो फन्डामेन्टल डिपाचर ?शिक्षाको केन्द्र भनेको शिक्षक नै हो । शिक्षकहरुको व्यवस्थापनको सन्दर्भमा हामीले टालटुले काम गरेका छौँ । यो टालटुले कामहरुबाट हामीले अरू जेजे कुरा गरे पनि नेपालको शिक्षामा सिकाइको अवस्था यस्तै रहन्छ ।हामी शिक्षकको क्षेत्रको व्यवस्थापन गर्नका निम्ति एक पटकका लागि ठूलो स्रोत साधन जुटाउन तयार हुनुपर्छ ।  ठूलो सङ्ख्यामा अहिले रहेका शिक्षकहरुलाई बिदा गर्नु पनि तयार हुनुपर्छ । बरु स्रोत साधन खर्च भए होस् । नेपालमा शिक्षण पेसालाई सबैभन्दा आकर्षकको पेसा बनाउन सक्नुपर्छ ।कुनै पनि उमेर समूहको विद्यार्थी जब श्रम बजारमा आउँछ नि, श्रमको बजारमा आउँदै गर्दा  एक नम्बरको रोजाइ के हुनेभन्दा शिक्षक हुने, के को हिसाबले भन्दा पे को हिसाबले पनि । सबैभन्दा बढी आम्दानी हुने, सबैभन्दा बढी सामाजिक सुरक्षा भएको, सबैभन्दा बढी प्रतिष्ठा भएको र सबैभन्दा लोभलाग्दो पेसा नै शिक्षण पेसालाई बनाउनुपर्छ ।सबभन्दा लोभ लाग्दो र आकर्षणको पेसा शिक्षकको पेसा हुने र त्यसका लागि अहिले भइरहेको शिक्षकको ठूलो सङ्ख्यालाई बिदा गर्नुपर्छ तर उनीहरुलाई चिढ्याएर होइन । एक पटक नडराई स्रोत साधनको लगानी गरेर बिदा गर्ने र ठूलो सङ्ख्यामा नयाँ पुस्तालाई ल्याउन जरुरी छ । यसो गरियो भने हाम्रो सार्वजनिक शिक्षामा धेरै ठूलो सुधार आउँछ । *****प्रजातन्त्रको पुनःस्थापना पछाडि पहिलो एक नियुक्तिपछि लगातार हामीले विश्वविद्यालयमा उपकुलपति नियुक्ति गर्दा हामीले विश्वविद्यालय अस्तव्यस्त बनायौँ । यो दोष कुनै एउटा पार्टीलाई मात्र जाँदैन । हामी सबै यसमा सहभागी छौँ, संलग्न छौँ । त्यही कुरा सुधार गर्ने भन्ने कुरा गर्दा डाक्टर गोविन्द केसीको अन्दोलनको क्रममा सरकारले उहाँसँग सम्झौता गर्यो र विश्वविद्यालय अनुदान आयोगका उपाध्यक्षको नेतृत्वमा समति बनाइयो ।*****दोस्रो कुरा, जति तल्लो तहमा गयो त्यति नै नजिकबाट शिक्षालाई हेर्नसक्छ भन्ने कुरा हामीले संविधानमा लेख्यौँ । तर हामी डराइरहेका छौँ । हामीले तलकाले गर्नसक्दैन भन्ने मान्यता राखेका छौँ । यसले हामीलाई राम्रो गर्दैन ।अर्को कुरा, नेपालमा शिक्षा क्षेत्रलाई पैसा नै पुगेको छैन । यति पैसा लगानी गरेर हुन्छ ? एउटा बालविकासमा पढाउने शिक्षकलाई  महिनाको ४ हजार रूपयाँ दिएर बालविकासको शिक्षक बनाएर हुन्छ ? त्यो बालविकासबाट आएको बच्चाको एक कक्षामा कस्तो सिकाइ भयो भनेर हेरेर हुन्छ ? सार्वजनिक शिक्षामा हाम्रो लगानी नै पुगेन ।के हाम्रो प्रधानमन्त्री सार्वजनिक शिक्षामा लगानी गर्न तयार हो ? प्रधानमन्त्री त्यहाँ (राष्ट्रय शिक्षा नीति)का दफा हेरफेर गर्न मात्र तयार हो कि, अब आउने बजेटमा शिक्षामा ठूलो लगानी थप्छु भन्ने कुरामा तयार हो ? यो कुरामा पनि त्यतिकै कमिटमेन्ट चाहिन्छ ।यतिबेला विभिन्न विश्वविद्यालयमा उपकुलपति नियुक्तिको विषय चर्चामा छ । विश्वविद्यालयमा कुन मापदण्डका आधारमा उपकुलपति नियुक्ति वा छनोट गर्नुपर्छ ?प्रजातन्त्रको पुनःस्थापना पछाडि पहिलो एक नियुक्तिपछि लगातार हामीले विश्वविद्यालयमा उपकुलपति नियुक्ति गर्दा हामीले विश्वविद्यालय अस्तव्यस्त बनायौँ । यो दोष कुनै एउटा पार्टीलाई मात्र जाँदैन । हामी सबै यसमा सहभागी छौँ, संलग्न छौँ । त्यही कुरा सुधार गर्ने भन्ने कुरा गर्दा डाक्टर गोविन्द केसीको अन्दोलनको क्रममा सरकारले उहाँसँग सम्झौता गर्यो र विश्वविद्यालय अनुदान आयोगका उपाध्यक्षको नेतृत्वमा समति बनाइयो । उहाँहरुले यसरी विश्वविद्यालयको उपकुलपति नियुक्ति गर्न सकिन्छ भनेर हामीलाई राम्रो बाटो सुझाउनु भएको छ । साथै अरूको पनि कसरी नियुक्ति गर्ने, मापदण्ड के राख्ने भनेर त्यहाँ भनिएको छ । त्योबाहेक पनि स्वयं शिक्षामन्त्रीले नेतृत्व गर्नु भएको समितिको पनि बाहिर चुहिएको रिपोर्ट पढ्दै गर्दा उहाँहरुले पनि बोर्ड अफ ट्रस्टिजबाट  बनाउने भनिएको छ ।*****सार्वजनिक शिक्षा सुधार्न उत्प्रेणविहीन भएर अरू व्यवस्थापकीय कुरामा काम गरेर नेपालको शिक्षामा सुधार हुन्छ भन्नु बेकारको कुरा हो । नेपालको सार्वजनिक शिक्षाका लागि तल्लो तहमा ठूलो पैसा लगानी नगरी सुधार हुन सक्दैन भन्ने मेरो निष्कर्ष हो । हामीलाई पहिले विदेशीले पनि त्यही कुरा सिकाए, हामीले पनि त्यही कुरा सिक्यौँ र घरको छेउछेउमा स्कुल खोल्न लाग्यौँ । म यसलाई सच्याउनुपर्छ भन्ने कुरामा लागेको छु ।*****तर दुवैको सार के छ भने विश्वविद्यालयमा जो उपकुलपति नियुक्त भएर आउँछ, उसको एउटा फर्मल क्षेत्राधिकार हुन्छ । प्राध्यापक, प्रोफेसर हुने, यति वर्ष पढाएको हुनुपर्ने भन्नेछ । अहिले राजनीतिक नियुक्तिबाट आएकाहरुको पनि त्यो क्राइट एरिया त पुगेको हुन्छ । त्यसरी आएको मान्छेको लोयल्टी भनेको नियुक्त गर्ने तत्कालीन मन्त्री वा राजनीतिक व्यक्तिकै हुन्छ । राजनीतिक व्यक्ति वा राजनीतिक समूहसँग नभई विश्वविद्यालयसँग लोयल्टी हुनुपर्छ । विश्वविद्यालयका लागि एउटा कार्ययोजना वा मिसनसहित विश्वविद्यालयमा आउने र नियुक्तिको प्रक्रिया नै त्यस्तो भएको हुनाले गर्दा उसलाई सबैले स्वीकार गर्नेहोस् । विश्वविद्यालय यसरी पार्टीकरण भएको छ कि नेकपाको भीसी भनेर नेकपाको झण्डा बोकेर आयो भने ५० प्रतिशतभन्दा बढी काँग्रेस प्राध्यापकले काँग्रेसका मान्छेलाई भागबण्डा गरेन भन्दै आधा मान्छेले भीसीको सहयोग नै पाउँदैन ।केही दिनअघि भीमसेनदास प्रधानले शिक्षामन्त्रीको च्याम्बरमै गएर तपाईंले यस पटक भागबण्डा नगरिदिनुहोस् । काँग्रेसलाई त भाग दिँदै नदिनुहोस् । तपाईंभित्र पनि पूर्वएमाले, पूर्वमाओवादी भनेर भागबण्डा नगरिदिनुहोस् । तपाईंले भीसी नियुक्तिको प्रक्रिया नै यो पटक सच्याउनुहोस् । प्रक्रिया सच्याउन सक्नुहुन्न भने पनि तपाईंले नियुक्त गरेको दिन हामीले आहा कस्तो राम्रो मान्छे नियुक्त गर्नुभयो भन्न पाइयोस् र कसैले पनि आजदेखि यहाँभित्र भाग माग्दैन भनेर भन्ने अवस्था ल्याउनुहोस् हामी तपाईंलाई सहयोग गर्न तयार छौँ भनेर भन्नुभएको छ  ।प्रधानमन्त्रीले त्रिभुवन विश्वविद्यालयको उपकुलपति बनिदिन डा. भगवान कोइरालालाई प्रस्ताव गरेको कुरा आयो । तपार्इंको नजरमा त्रिविको उपकुलपतिका लागि भगवान कोइराला कत्तिको उपयुक्त पात्र हुन् ?पहिलो कुरा त प्रक्रियाकै कुरा हो । विश्वविद्यालयको उपकुलपति नियुक्त गर्ने विषयमा दुईवटा प्रावधान हाम्रो अगाडि प्रस्तुत छन् । एउटा प्रोफेसर कोइरालाले गर्नु भएको, एउटा शिक्षामन्त्री आफैले गर्नुभएको बोर्डअफ ट्रस्ट्रिजको । यो बाटोबाट भीसी नियुक्त भयो भने र भगवान कोइराला आए बढी सहज हुन्छ ।प्रक्रियाकै सुधार गर्न पनि सकिन्छ, समय छ । यो एउटा कुरा भयो । प्रक्रियामा सुधार गर्न नै नसक्ने हो भने पनि भगवान कोइराला जस्तो व्यक्ति आउँदा स्वीकार्यता बढी हुन्छ । यो मेरो व्यक्तिगत कुरा हो । यदि भगवान कोइराला आउनुभयो र त्यो टिममा आफूजस्तै व्यक्ति ल्याउन सक्नुभयो र सही छाप दिन सक्नुभयो भने त्यसपछि उहाँको ढोकामा नेकपा र काँग्रेसको झण्डा बोकेर कोही पनि जाँदैन । नभए त्यहाँ भगवान कोइराला आउनु भए पनि तल्लो तहमा भागबण्डादेखिको समस्या हुन्छ ।*****हामी सबैको गल्तीका कारण यस्तो समस्या आयो, यो गल्ती नदोहोर्याऔँ । हामी तपाईंहरुलाई मद्दत गर्न तयार छौँ । विश्वविद्यालयलाई यस पटक राजनीतिक भागबण्डाबाट मुक्त गरौँ भन्दै गर्दा यस्तो राजनीतिक वातावरण सायदै योभन्दा पहिला कहिले भनेको थियो होला र ? तेस्रो कुरा राजनीतिक नियुक्ति अथवा कुनै पनि कुराहरुमा हामी राजनीतिक प्रभाव बढाउन चाहन्छौँ । यो सत्य हो ।*****विश्वविद्यालयमा राजनीतिक भागबण्डा रोक्न सकिने अवस्था कति छ त ?अहिले आएर बल्ल एउटा राजनीतिक दलको सरकार बनाएका छौँ । त्यसैले अरू सरकारभन्दा यो सरकारलाई सजिलो छ । किनकि फरक फरक राजनीतिक दलको सरकार हुँदा सरकार सञ्चालनमा, सबै राजनीतिक नियुक्तिहरुमा सरकारमा सम्मिलित दलहरुको समझदारीबाट गरिनेछ भन्ने कुरा सरकार बनाउँदै सम्झौता गरिएको हुन्थ्यो ।  त्यो समझदारीको सम्झौता गरेकाले त्यहाँ भागबण्डा हुने नै भयो । यो सरकारले त्यसबाट मुक्ति पाएको छ । दोस्रो म काँग्रेसका तर्फबाट संसदमा शिक्षा मन्त्रालयको जिम्मा लिएको मान्छे हुँ । हाम्रो पनि कमजोरी छ ।  हामीले  पनि गल्ती गर्यौँ, मैले पनि गल्ती गरेँ ।हामी सबैको गल्तीका कारण यस्तो समस्या आयो, यो गल्ती नदोहोर्याऔँ । हामी तपाईंहरुलाई मद्दत गर्न तयार छौँ । विश्वविद्यालयलाई यस पटक राजनीतिक भागबण्डाबाट मुक्त गरौँ भन्दै गर्दा यस्तो राजनीतिक वातावरण सायदै योभन्दा पहिला कहिले भनेको थियो होला र ? तेस्रो कुरा राजनीतिक नियुक्ति अथवा कुनै पनि कुराहरुमा हामी राजनीतिक प्रभाव बढाउन चाहन्छौँ । यो सत्य हो ।तपाईं छायाँ शिक्षामन्त्रीको जिम्मेवारीमा हुनुहुन्छ । शिक्षा क्षेत्रको सुधारका लागि तपाईंले अहिलेसम्म कस्तो कार्ययोजना बनाउनुभएको छ ?हामीले अहिले तयारी गरेको नेपाल सरकारले ल्याउने सङ्घीय शिक्षा ऐनमा छ । हामी यसको दिनानुदिन होर्मवर्क गरिरहेका छौँ । सरकारले जे सङ्घीय शिक्षा ऐन ल्याउँछ, हामीले सरकारलाई सहयोग गर्नुपर्ने ठाउँमा गर्छौं । जुन कुरा नेपालको शिक्षाको हितमा छैन, हामी त्यसलाई सच्याउनका निम्ति सरकारलाई सुझाव पनि दिन्छौँ, दबाब पनि दिन्छौँ । विकल्प पनि राख्छौँ । अहिले हामी सबै काम सङ्घीय शिक्षा ऐनबारे गरिरहेका छौँ ।  साथै नेपालको उच्च शिक्षा कस्तो हुनुपर्छ भनेमा पनि होमवर्क गरिरहेका छौँ । सङ्घीय शिक्षाभित्र एउटा सार्वजनिक शिक्षा, समग्र शिक्षा कस्तो हुनुपर्छ भन्नेमा हो । अर्को कुरा, पछिल्लो समय केही साथीहरुसँग मिलेर मैले गरिरहेको काम भनेको नेपालको टेक्निकल भोकेसनल एजुकेसन कस्तो हुनुपर्छ भन्नेबारेमा हो ।उदाहरणका लागि सुनौँ, सरकारले स्कुलकै शिक्षाको विधेयकमा यसलाई राखेर ल्याउँदैछ । हामीलाई यसको अलग्गै विधेयकमा ल्याइदिओस् भन्ने चाहना छ । किन भन्नेमा तर्क पनि छ, यसमा हामीले काम गरिरहेका छौँ । त्यसका लागि हामी पूर्वभीसीहरु लगायत थुप्रै मानिससँग बसेर नेपालको उच्च डिजिटल शिक्षा समग्रमा कस्तो बनाउनुपर्छ भन्नेबारे काम गरिरहेका छौँ । सरकारले विधेयक ल्याउँदै जान्छ र हाम्रो वैकल्पिक विचार पनि सँगसँगै जान्छ ।वैकल्पिक विचारमा समेटिने विषय के के हुनसक्छन् ?सार्वजनिक शिक्षा सुधार्न उत्प्रेणविहीन भएर अरू व्यवस्थापकीय कुरामा काम गरेर नेपालको शिक्षामा सुधार हुन्छ भन्नु बेकारको कुरा हो । नेपालको सार्वजनिक शिक्षाका लागि तल्लो तहमा ठूलो पैसा लगानी नगरी सुधार हुन सक्दैन भन्ने मेरो निष्कर्ष हो । हामीलाई पहिले विदेशीले पनि त्यही कुरा सिकाए, हामीले पनि त्यही कुरा सिक्यौँ र घरको छेउछेउमा स्कुल खोल्न लाग्यौँ । म यसलाई सच्याउनुपर्छ भन्ने कुरामा लागेको छु । त्यो भनेको के हो भने ठूलो स्कुल चाहियो, बरु विद्यार्थी १५ मिनेट हिँड्नुपरोस् । गाउँघरमा २ हजार २५ सय विद्यार्थी भएको स्कुल चाहियो । बरु स्कुलको सङ्ख्या घटाउनुपरे घटाऊँ । स्कुल रहेको ठाउँमा राम्रो सामुदायिक केन्द्र बनाउनुपर्छ । त्यस सामुदायिक केन्द्रमा त्यो गाउँका बच्चाले स्कुलसँगै जोडिर अतिरिक्त क्रियाकलाप सिक्न पाउन् । यस्तो कुरा सरकारले ल्याए हाम्रो समर्थन हुन्छ । सरकारले यो ल्याएन भने हाम्रो वैकल्पिक विचारका रूपमा जान्छ । #राष्ट्रिय शिक्षा नीति#गगन थापा