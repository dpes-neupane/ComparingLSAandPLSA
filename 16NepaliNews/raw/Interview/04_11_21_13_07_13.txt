राज्यका चारवटा सुरक्षा निकायहरूमा नेपाल प्रहरी अपराध अनुसन्धानका अतिरिक्त शान्तिसुरक्षाको महत्वपूर्ण जिम्मेवारी पाएको सुरक्षा सङ्गठन हो । सुरक्षा विश्लेषक पूर्वडीआईजी हेमन्त मल्ल ठकुरी समयमै नेतृत्वले प्रहरीलाई कमजोर बनाउ नदिनतर्फ सोच्न जरुरी रहेको बताउँछन् ।प्रहरीलाई अपराधको प्रकृतिमा आएको परिवर्तनसँगै उनीहरूको क्षमता र सीपमा पनि विकास गर्दै लैजानुपर्ने पूर्वडीआईजी समेत रहेका मल्लको भनाई थियो । यसै क्रममा सुरक्षा विश्लेषक तथा पूर्वडीआईजीसँग देशमा अपराधको ट्रेन्ड र मुलुकको सुरक्षा स्थितिबारे रातोपाटीका लागि सुजन पन्तले गरेको कुराकानीको सम्पादित अशंःगणतन्त्रपछिको पछिल्लो दिशा र मार्गचित्र के हो ?पछिल्लो समय सबैभन्दा ठूलो समस्या अपराध नै हो । दिनहुँ बढिरहेको छ । पछिल्लो ४, ५ वर्षको अपराधको ग्राफ हेर्दा २०७२/७३ मा अपराध १.७५ थियो । त्यस्तै; २०७३/७४ मा १० प्रतिशतले अपराध बढेको छ । त्यसपछि २०७४/७५ मा २५ प्रतिशतले वृद्धि भएको छ । पछिल्लो वर्षमा हेर्ने हो भने अहिले २०७५/७६ मा ३८ प्रतिशतले बढेको छ । यो तथ्याङ्कलाई हेर्दा अपराध बढेको छैन भन्न मिल्दैन । अपराध बढिरहेको छ ।त्यसमा पनि महिला तथा बालबालिकासँग सम्बन्धित, हत्या, आत्महत्यालगायतका अपराध तुलनात्मक रूपमा बढिरहेको छ ।प्रहरी प्रधान कार्यालयले २०७०÷०७२ मा प्रहरीको तीन वर्षे रणनीति तयार पारेको थियो । सोहीअनुसार चलिरहेको र त्यो तीन वर्षे रणनीति ७३ सालमा सकियो ।२०७३ सालपछि प्रहरीले ५ वर्षे रणनीति मार्गचित्र बनाएर गृह मन्त्रालयमा पठायो, त्यो अहिलेसम्म पनि मन्त्रालयबाट पास भएको छैन ।जनार्दन शर्मा गृहमन्त्री भएर आउनुभयो । त्यसबेला ८०, ८१ बुँदे प्रस्ताव ल्याउनुभयो  । त्यसपछि अहिले फेरि गृहमन्त्री परिवर्तन भएर रामबहादुर थापा आउनुभयो । उहाँले पनि ८०, ८१ बुँदाको नयाँ रणनीति ल्याउनुभयो ।यसरी गृहमन्त्री परवर्तन भइरहँदा नेपाल प्रहरी कुनै पनि रणनीतिमा चल्न पाएको छैन । सत्ता परिवर्तन भएसँगै नयाँ आउने गृहमन्त्रीहरूले आफ्नै रणनीति लिएर आउने भएकाले नेपाल प्रहरीलाई अगाडि बढ्न गाह्रो भइरहेको छ ।यसले प्रहरीमा राजनीतिक हस्तक्षेप छ भन्ने कुरा स्पष्ट हुन आउँछ । प्रहरीले बनाएर पठाएको मार्गचित्र गृहले एप्रुभ नहुने गरेको छ । जो–जो गृहमन्त्री आउनुहुन्छ आआफ्नै मार्गचित्र लिएर आउनुहुन्छ ।अर्को समस्या के भने पहिले हुने गरेका अपराध र अहिले हुनेगरेका अपराधमा फरक छ । अपराधको प्रवृत्ति पनि परिवर्तन भएको छ । अहिले प्रविधिसँग सम्बन्धित अपराधमा वृद्धि भइरहेका छन् । पहिले पहिले अपराध प्रायः देशभित्र मात्र  या काठमाडौँ उपत्यकाभित्र सीमित हुन्थे । तर अहिले अपराधको दायरा बढेको छ, देशबाहिर पनि हुने गरेको छ । त्यसैले प्रहरीले एउटा रणनीति तयार पारेर हिँड्दा राम्रो हुन्छ । मानव संसाधनको विकास गर्ने कुरामा प्रहरीलाई चाहिने स्रोत र साधन परिपूर्ति गर्नुपर्छ । स्रोत साधनले बजेट र प्रविधिको कुरा आउँछ ।मेनपावर विकास गर्ने कुरामा पनि हामी चुकिरहेका छौँ । हामीहरू सुरक्षा भएन भन्ने कुरा गर्छौं । अपराधको ग्राफ बढिरहेको देखिएको छ ।  तर अपराधको ग्राफ र शान्ति सुरक्षा फरक कुरा हुन् । त्यो कुरा सबैले बुझेका छैनन् ।सुरक्षा भनेको मान्छेले अनुभव गर्ने कुरा हो । यो मानिसको मनोविज्ञानसँग सम्बन्धित छ । कहिलेकाहीँ के हुन्छ भने अपराधग्राफ घटिरहेको छ तर मानिसले सुरक्षित अनुभूति नगरिरहेको अवस्था हुनसक्छ ।जस्तै हिजोआज अपराधको दरमा वृद्धि भइरहेको छ तर राति वा दिनमा मानिस स्वतन्त्र रूपमा हिँडिरहेका छन् । त्यसैले मानिसले भन्ने गरेको असुरक्षित अवस्था अहिले छैन ।द्वन्द्वपछि समाजमा पलाएको विकृति र विसङ्गतिले प्रहरीमा असर पारेको  देखिन्छ । जसले गर्दा प्रहरी गाउँ घरमा जाँदा पाउने विश्वास र भरोसा टुटेको पाइन्छ । प्रहरीलाई जसरी नजिक सोच्थे, त्यो सबै द्वन्द्वपछि टाढिँदै गयो । त्यसको असर नेपाल प्रहरीलाई परेको देखिन्छ ।कसरी असुरक्षित छैनन् ?सुरक्षित र असुरक्षित भन्ने कुरा व्यक्तिको मनोभावनासँग सम्बन्धित रहेको छ । अहिले हेर्दा मानिसहरू रातिमा पनि स्वतन्त्र रूपले हिँडिरहेका छन् । हरेक क्रियाकलाप पनि स्वतन्त्र रूपले भइरहेका छन् ।ठमेल खुलेकै छ, बजार खुलेकै छन् । यस्तै, रात्रिबसहरू पनि स्वतन्त्र रूपले हिँडिरहेका छन् । मानिस अहिले रात्रि बसमा हिँड्न असुरक्षित महसुस गर्र्दैैनन् । द्वन्द्वको समयमा मानिस बसमा हिँड्न कति धेरै असुरक्षित महसुस गर्थे । कहीँकतै केही भइदिन्छ कि जस्ता कुराहरू मनमा खेलेर असुरक्षित महसुस गर्थे । त्यो समयमा अपराधको ग्राफ कम थियो । त्यसैले अपराधग्राफ र सुरक्षालाई छुट्याउन सक्नुपर्छ ।अर्को मूल कुरा समाजमा व्यापक रूपमा अनुशासनहीनता, नकारात्मकता र एक किसिमको द्वन्द्व छ । त्यो कुरा बाहिर आएको छैन । प्रहरी पनि त्यही समाजबाट आएको हुनाले त्यही समाजबाट परिचालित हुनेगर्छ । समाज जस्तो छ त्यस्तै उत्पादन हुने हो । प्रहरीले पनि त्यसैलाई रिफ्लेक्ट गर्ने हो । समाज जबसम्म अनुशासित हुँदैन, सरकारले अनुशासनको बाटोमा ल्याउँदैन । तबसम्म त्यो अनुशासनहीनता सरकारमा मात्र होइन हरेक क्षेत्रमा देख्न सकिन्छ ।प्रहरीले ल्याएको समुदाय–प्रहरी साझेदारी कार्यक्रम तपाईंलाई कस्तो लागिरहेको छ ?प्रहरीले काम गर्ने भनेको समाजसँग नै हो । सूचना पाउने भनेको पनि समाजबाट नै हो । प्रहरीलाई समाजबाट त्यही नै फाइदा हुन्छ । तर जुन समाजसँग काम गर्ने हो त्यसमा स्थिरता भएन । प्रहरीसँग सर्वसाधारण जति नजिक हुनसके त्यति नै प्रहरीलाई फाइदा पुग्छ ।तर हामीकहाँ के भइदियो भने समाजसँग गर्ने जुन कार्यक्रमहरू छन्, तिनमा स्थिरता ¬भएन । हालसम्म जति पनि आईजीपी आएका छन्, जति पनि गृहमन्त्री आएका छन् उनीहरूले आफ्नै–आफ्नै किसिमले समाजसँग जोडिने कार्यक्रम ल्याउन थाले । कार्यक्रम त एउटै पो हुनुपर्ने हो । कार्यक्रम संस्थाले लन्च गर्ने हो । कुनै व्यक्तिले होइन । समाजसँग जोडिएको कार्यक्रममा दिगोपन हुनुपर्छ ।मुलुकमा गणतान्त्रिक शासनपद्धति लागू भएको  लामो कालखण्ड व्यतित भइसकेको छ । यो समयावधिभित्र मुलुकको सुरक्षा स्थितिको विश्लेषण गर्दा कुन दिशातिर अघि बढिरहेको छ  ?यसको मूल्याङ्कन गर्न हामीले पञ्चायतकालदेखिको मूल्याङ्कन गर्नुपर्छ । पहिले समाज अनुशासित थियो । खासगरी ५२ सालमा जब द्वन्द्व भयो, त्यसले स्वतन्त्रताको नाममा, अधिकारको नाममा बाँधिएर रहेको समाजको संरचनालाई भत्काइदियो । समाजमा यसको असर एकदमै ठूलो पर्यो । ल एन्ड  अर्डर तोडेर अपराधहरू हुने समाजमा नै हो । त्यसको पनि वृद्धि भयो । त्यसैगरी नेपालको पहिलो प्राथमिकतामा रहेको नेपालको सुरक्षा नीति भनेको देशको सुरक्षा नै हो । योभन्दा पहिले प्रहरी प्रोफेसनल थियो । किनकि समाज अनुशासित र एकबद्ध थियो ।तर द्वन्द्वपछि समाजमा पलाएको विकृति र विसङ्गतिले प्रहरीमा असर पारेको  देखिन्छ । जसले गर्दा प्रहरी गाउँ घरमा जाँदा पाउने विश्वास र भरोसा टुटेको पाइन्छ । प्रहरीलाई जसरी नजिक सोच्थे, त्यो सबै द्वन्द्वपछि टाढिँदै गयो । त्यसको असर नेपाल प्रहरीलाई परेको देखिन्छ ।जसले गर्दा प्रहरीले समाजबाट पाउने सूचना र सहयोग गुमायो । त्यसैले गर्दा होला अहिले प्रहरीले समुदाय–प्रहरी साझेदारी कार्यक्रम ल्याएको । जुन कार्यक्रमले समाज र प्रहरीबीचको खाडल पुर्न सहयोग गर्ने विश्वास गरिएको छ ।प्रहरीका प्रमुखहरूले आफ्नै चाहाना अनुरूप कार्यक्रम ल्याए पनि त्यस्ता कार्यक्रमहरूले निरन्तरता पाउन भने सकेको छैन । तर पछिल्लो समय प्रहरीले ल्याएको कार्यक्रमले निरन्तरता पाउने विश्वास लिएको छु ।गणतन्त्रको कालखण्डमा मुलुकले अपनाएको सुरक्षा नीति तपाईंलाई कस्तो लाग्छ ? के त्यो सही दिशातिर अघि बढेको छ ?पञ्चायतकालदेखि नै विशेषगरी राजनीतिक पार्टी र नेताले प्रहरीलाई एउटा साधनको रूपमा मात्रै प्रयोग गर्दै आए । नेताहरूमा प्रहरीलाई सधैँ आफ्नो कब्जामा राख्नुपर्छ भन्ने धारणाको विकास भएको छ ।प्रहरी भनेको सच्चा टेक्निकल कुरा चलाउने निकाय हो । तर यहाँ पार्टी तथा नेताले आफ्नो कन्ट्रोलमा राखे । त्यसबाट चुनाव जित्न सक्ने मान्छेलाई पनि आफ्नो प्रभावमा राख्न सकिने, आफ्ना विरोधीलाई पनि तह लगाउन सकिन्छ भन्ने जस्ता मानसिकता रहेको छ ।एउटा विशुद्व संस्थालाई नेताहरूले टुलको रूपमा प्रयोग गर्दै आइरहे । अहिले यो संस्कार झन्, धेरै बढ्दै गएको छ । त्यसको असर प्रत्यक्ष रूपमा राष्ट्रलाई परेको छ । क्षमतावान प्रहरी भएन, क्षमतावन पोलिसिङ गर्न सकेन भनेपछि ल एन्ड अर्डर समस्या हुन्छ । अहिलेसम्म घृणा मात्रै पैदा भइरहको बुझ्न सकिन्छ । प्रहरीलाई कसरी परिचान गर्नुपर्छ भन्ने बुझिएन भने भोलि कालान्तरमा प्रहरीप्रतिको धारणा समाजमा झन खराब भएर जान्छ ।एउटा विशुद्व संस्थालाई नेताहरूले टुलको रूपमा प्रयोग गर्दै आइरहे । अहिले यो संस्कार झन्, धेरै बढ्दै गएको छ । त्यसको असर प्रत्यक्ष रूपमा राष्ट्रलाई परेको छ । क्षमतावान प्रहरी भएन, क्षमतावन पोलिसिङ गर्न सकेन भनेपछि ल एन्ड अर्डर समस्या हुन्छ । अहिलेसम्म घृणा मात्रै पैदा भइरहको बुझ्न सकिन्छ ।नेपालमा तल्लो तहसम्म, करिब–करिब ३५ सयभन्दा बढी प्रहरी युनिट रहेको छ । ती सबै तहमा सरकारको उपस्थिति देखाइरहेको छ र समाजबाट हुने सबै आकाङ्क्षा र अपेक्षा भनेको प्रहरीमा गएर ठोकिन्छ । अब त्यस्तो परिस्थितिमा प्रहरीलाई चलाउने निकायले समयमै नबुझे परिणाम विस्तारै एकदमै खराब हुनसक्छ ।प्रहरीलाई राजनीतिक हस्तक्षेपबाट मुक्त गराउन के गर्न सकिन्छ ?यसमा दुईतीनवटा कुराहरू छन् । पहिलो ऐन, नियम नै हो । तर ऐन नियम कस्तो छ भने त्यसमा गृहमन्त्रालय हाबी हुने नियम छ । सरकार हाबी हुने नियम छ । प्रहरी सञ्चालन सरकारले गर्ने नियम छ ।प्रहरी भनेको प्रहरी प्रधान कार्यालयले चलाउनुपर्छ र सरकारले प्रहरीलाई स्वायत्तता दिनुपर्ने हुन्छ । प्रहरी प्रशासन भनेको प्रधानमन्त्री कार्यालयले चलाउने संस्था होइन । गृह मन्त्रालयले चलाउने पनि होइन ।गृहमन्त्रालय भनेको प्रहरीलाई सुविधा उपलब्ध गराउने भूमिकामा मात्रै बस्नुपर्छ । जबसम्म यो कुरा उच्च ओहोदाका मानिसले अनुभूत गर्दैनन्  तबसम्म यस्ता समस्या आइरहन्छन् ।कुनै बेला नेपालको प्रहरी प्रशासन दक्षिण एसियामै सबैभन्दा अब्बल मानिन्थ्यो । आन्तरिक सुरक्षाको मुख्य दायित्व रहेको प्रहरी प्रशासन यतिखेर राजनीतिक चलखेलको शिकार बनेर पङ्गु एवं ध्वस्त बनेर गएको एकाथरिको निराशाजनक टिप्पणी विश्लेषणहरू सुनिने गरिन्छ । तपाईंलाई के लाग्छ ?नेपाल प्रहरीको उदाहरण हेर्दा यसको प्रतिष्ठा एकदमै राम्रो छ । नेपाल प्रहरीको कामलाई हेर्ने हो भने पहिले मात्र होइन अहिले पनि एकदमै राम्रो छ । अझै पनि यो क्षेत्रमा प्रोफेसनल मान्छे छन् र प्रहरीले प्रोफेसनल लिगेसी त अझै पनि लिएर आएको छ ।हामीले बुझ्नै पर्ने कुरा ती प्रोफेसनल मान्छेहरू प्रोफेसनल काम गर्न किन डराइरहेका छन् त ? प्रहरी किन अनुसन्धान गर्न जान डराइरहेको छ । मेरो ३० वर्षे जागिरे अनुभवमा मैले १७ वर्ष अनुुसन्धानमा नै काम गरेको छु । विभिन्न तहमा गएर काम गरेँ ।अनुसन्धान गर्न जाँदा अनुसन्धान स्वायत्त भएन र राम्रा नियतले कुनै निर्णय लियो भने पनि कहिलेकाहीँ अनुसन्धान टुङ्गोमा नपुग्ने पनि हुन्छ । अर्को कुरा के हुन्छ भने ऐन नियमले प्रहरीलाई सीमित क्षेत्रमा बाँधिदिएको छ ।कहिलेकाहीँ अनुसन्धान गर्न जाँदा ऐन नियमभन्दा बाहिर गएर पनि काम गर्नुपर्ने हुन्छ । त्यसैले ऐनमा के व्यवस्था छ भने ‘राम्रो नियतले’ गरेमा भन्ने उल्लेख छ । त्यस्तो काम गर्ने सिलसिलामा हेर्नुस् त कति प्रहरी अफिसर जेल गएका छन् । जागिर गएको छ ।कति प्रोफेसनल प्रहरी अफिसरहरू मसँग फोनमा कुरा गर्छन् । यो अनुसन्धान फलानो मान्छेले गर्न सक्थ्यो भन्ने थाहा हुँदाहुँदै पनि किन गरिरहेको छैन ? कारण नेपालमा मानव अधिकारमा गएर तारेख बोक्नुपर्ने अवस्था छ ।त्यसको पछिल्लो उदाहरणमा सुर्खेत घटनालाई हेर्न सकिन्छ । सुर्खेतको घटनामा पुलिसले कुटेको छ ? छैन नि ।  पुलिसले आफ्नो कुरा निस्पक्ष बताइरहेको छ । त्यो सफल भएको छ । त्यो समयमा कसैलाई चोटपटक लाग्नु स्वभाविक हो । तर त्यहाँ भोलिको दिनमा त्यसमा प्रहरीले कुट्यो भन्ने भ्रम फैलाइनुहुँदैन । भोलिका दिनमा त्यसमा संलग्न भएका मानिसलाई छानबिन समिति गठन गरेर फेरि कारबाही गर्यो भने के हालत हुन्छ ? यदि त्यस्तो गरेका प्रहरीपछि कुनै अपराधीलाई समात्न जान्छ ? जाँदैन नि ।नेपाल प्रहरीको ट्रेन्ड त्यतै गएको हो ?हो । अहिले त्यस्तै भइरहेको छ । प्रहरीले राम्रो नियतले काम गर्दा पनि अनुसन्धान नबुझेकाहरूले अनुसन्धान गलत भएको छ भन्ने लाग्यो र प्रहरीलाई जेल हाल्ने काम भयो । ल एन्ड अर्डरको सिलसिलामा लाठी चार्ज हुनु स्वाभाविक हो । त्यहाँ पनि प्रहरीको गल्ती देखाउन थालियो भने प्रहरीलाई काम गर्ने जाँगर आउँदैन । अहिले अनुसन्धानको कुरा गर्दा नेपाल प्रहरीले विश्वभरीका प्रहरीसँग काम गरिरहेको छ ।नेपाल प्रहरीसँग स्रोत, साधन र पैसा नहुँदा पनि सूचना प्राप्त गर्दा अन्य देशका प्रहरी अचम्ममा पर्छन् । यस्तो वातावारण निर्माण भइरहेको छ कि प्रहरीलाई मार्गदर्शन गर्नुको सट्टा झन खाडलमा धकेल्ने काम भइरहेको छ ।त्यस्तो सन्दर्भमा प्रहरीले किन रिक्स लिएर काम गर्ने ?तपाईंलगायत पूर्वडीआईजी रमेश खरेलले एसएसपी दिवेश लोहनीको बारेमा त्यही भएर बोल्नुभएको हो ?हो, त्यो समयमा बोल्नुको अर्थ अहिले यो अवस्था नआओस् भनेर हो । किनकि तपाईं इन्चार्ज हो र तपाईंले कसैलाई जिम्मेवारी दिएर कुनै अनुसन्धानमा पठाउनुभयो । अन्जानमा सानातिना गल्ती हुनसक्छ । काम गर्दै जाँदा सानातिना गल्तीहरू भइरहन्छन् ।त्यही सानो गल्तीलाई लिएर प्रहरीलाई कारबाही गर्न थालियो भने, तर्साउन थालियो भने उनीहरूलाई नचाहिदो लाञ्छना लगाउन थालियो भने काम गर्ने मान्छे अगाडि बढ्न चाहँदैनन् । जसले गर्दा प्रहरीको मनोबल घट्दै जान्छ ।हाम्रो नेपालमा भएको एयरपोर्ट भन्सारमा इमिग्रेसन प्रविधिको विकास गर्नुपर्छ । जस्तै म एयरपोर्टमा जान्छु भने म कतिपटक ओहोरदोहोर गर्छु त्यो रेकर्ड हुनुपर्छ । इमिग्रेसनमा प्रहरीलाई चाहिने किसिमको सूचना हुन जरुरी छ । किनकि इमिग्रेसन एउटा प्राथमिकतामा होला, अर्को सूचना पनि हुन सक्छ । यस्ता बोर्डर पइन्टमा इमिग्रेसनले डाटा बेसमा चेकपइन्ट बनायो भने धेरै कुरा गर्ने पर्दैन ।तपाईंको हेराइ, बुझाइ र अनुभवमा नेपालको सुरक्षा नीतिका सवालहरूमा केकस्ता कमजोरीहरू भए ?सबैभन्दा ठूलो कमजोरी त्यही पाँच वर्षे योजना नै हो । तीन चार वर्ष पहिले बनेको उक्त योजनालाई प्रहरी प्रधान कार्यालयमा पठाऔँ । प्रहरीले प्रहरीको बारेमा धेरै बुझेको हुन्छ । अर्को कुरा तपाईंले बनाएका कार्यक्रममा तपाईंको स्वामित्व हुन्छ ।मैले तपाईंलाई कुनै चिज बनाएर दिएँ वा तपाईंले बनाएर मलाई दिनुभयो भने हामी दुई जना बसेर त्यसमा केरमेट गर्ने र त्यसलाई मेट्ने काम हुन्छ । कोही अरुले बनाएको कार्यक्रम अरूमा थुपार्ने काम गर्दा त्यो बोझबाहेक केही हुँदैन ।त्यसैले गर्दा पहिलो प्रहरीले बनाएको पाँच वर्षे रणनीति फेरि परिमार्जन गरेर लागू गर्नुपर्छ । अर्को प्रहरीसँग सम्बन्धित कुरामा प्रहरीलाई समावेश गर्ने र सक्कली रणनीति प्रहरी प्रधान कार्यालयमा पुर्याउनुपर्छ ।त्यो मात्र होइन प्रहरी सङ्घीय तथा प्रदेश प्रहरीसँग सम्बन्धित नियम पनि प्रहरी प्रधान कार्यालयमा छलफल गरिएको छैन । कुनै दुई–चार जना प्रहरी अफिसर बोलाएर कानुन र गृह मन्त्रालयले कानुनका बारेमा छलफल गर्नुभयो होला तर त्यसलाई प्रहरी प्रधान कार्यालयमा प्रहरीबीच नै छलफल हुन दिनुपर्छ । त्यो नियम कार्यान्वयन गर्दा कहाँनेर समस्या आउँछ भन्ने कुरा प्रहरीबाहेक अरू कसैले बुझ्न सम्भव हुँदैन । अर्को प्रहरीले छलफल गरेर पठाएको कुरामा प्रहरीको नै स्वामित्व पनि रहन्छ ।अर्को कुरा समाजमा प्रहरीको माग एकदमै बढ्दै गइरहेको अवस्था छ । प्रहरीका लागि छुट्याइएको बजेट ८८ प्रतिशत रासन र तलबमा जान्छ । १२ प्रतिशत मात्रै प्रहरीको कार्यक्रममा जान्छ ।१२ प्रतिशतमा घर निर्माण गर्ने यस्तैमा बढी खर्च हुन्छ । त्यसैले प्रहरीको कोर काम गर्नका लागि बजेटको अभाव भइरहेको छ । त्यसैले प्रहरीका लागि छुट्याइने बजेट बढाउनुपर्छ ।सुरक्षाको दृष्टिकोणले मुलुकलाई सही दिशामा अघि बढाउन अब के–के गर्नु र गराइनु जरुरी छ ? सुरक्षालाई समग्र रूपमा सबल र प्रभावकारी बनाउनका लागि मुलुकको अबको मार्गचित्र के हुनुपर्छ ?यसमा प्रष्ट कुरा के छ भने प्रहरीमा सूचना तथा सुरक्षाको हरेक प्रहरीसँग सम्बन्धित कुरामा प्रहरीलाई नै अगाडि राखेर हेर्नुपर्छ । किनकि नेपालको आन्तरिक सुरक्षाको हिसाबले तराईको नाका र हिमालसम्म सरकारले आफ्नै उपस्थिति देखाउन सक्ने भनेको नेपाल प्रहरी नै हो ।सरकारले कुनै पनि कुरा डेलिभरी गर्नुपरेमा नेपाल प्रहरी नै हो । प्राकृतिक विपत्तिमा उद्धार तथा आवश्यक सहयोगमा पनि नेपाल प्रहरी नै अगाडि आउँछ । अरू त सहयोगमा मात्रै हुन् । एपीएफ र आर्मी पनि जान्छन् तर उनीहरू सपोर्टमा मात्रै हुन्छन् ।अब वर्षायाममा बाढी आउँछ । बाढी आएपछि नेपाल प्रहरीले अन्य काम गर्ने कि गएर गाईभैँसी तान्ने ? सबैभन्दा पहिले अबको मार्ग चित्रमा नेपाल प्रहरीको महत्त्व बुझियोस् । सरकारले नेपाल प्रहरीको भूमिका र दायित्व के हो भन्ने कुरा बुझोस् ।अर्कोतिर प्रहरीलाई अपराधको प्रकृतिमा आएको परिवर्तनसँगै उनीहरूको क्षमता र सीपमा पनि विकास गर्दै लैजानुपर्छ । अपराधको दायरा बढ्दै गएको छ । प्रहरीमा प्रविधि, स्रोत र सीपको विकास पनि गर्नुपर्छ ।कोही मान्छे अपराध गरेर विदेशिनुको कारण के हो ?यस विषयमा हल्ला गर्नुपर्ने कारण नै छैन । अपराध गरेर अपराधी त जता पनि भाग्न सक्छ । तर अपराधी पत्ता लागिसकेको अवस्थामा त्यसलाई पक्राउ गर्न असम्भव नै त हुँदैन । कुनै न कुनै रूपले प्रहरीले त्यसालई पक्राउ गर्न प्रयास गरिरहेको हुन्छ ।निर्मला पन्तको डीएनए परीक्षण भयो । म अहिले पनि पुनः डीएनएको परीक्षण गर्नुुपर्छ भन्छु । डीएनए रिभ्यु गर्नुपर्छ । कन्टामिनेसन भएको पनि हुनसक्छ । नेपालमा हस्पिटलको अवस्था नै त्यस्तै छ । त्यसैले शव निकाल्दा रोलबाट कटन निकाल्दा पनि प्रमाण सिफ्ट भएको पनि हुनसक्छ । त्यसैले डीएनए रिभ्यु गर्नैपर्छ ।नेपालबाट अपराध गरेर दोस्रो मुलकु जान नै नसक्ने स्थितिको सिर्जना गर्न सम्भव छैन । सुरक्षा सतप्रतिशत कहीँ पनि हुँदैन । अमेरिकामा पनि मान्छे मारेर भागेका छन् । जबकि त्यहाँको नाकाको सुरक्षा व्यवस्था निकै कडा छ । त्यसैले यस विषयमा नेपाल प्रहरीको खेदो खन्नुपर्ने अवस्था छैन ।हाम्रो नेपालमा भएको एयरपोर्ट भन्सारमा इमिग्रेसन प्रविधिको विकास गर्नुपर्छ । जस्तै म एयरपोर्टमा जान्छु भने म कतिपटक ओहोरदोहोर गर्छु त्यो रेकर्ड हुनुपर्छ । इमिग्रेसनमा प्रहरीलाई चाहिने किसिमको सूचना हुन जरुरी छ । किनकि इमिग्रेसन एउटा प्राथमिकतामा होला, अर्को सूचना पनि हुन सक्छ । यस्ता बोर्डर पइन्टमा इमिग्रेसनले डाटा बेसमा चेकपइन्ट बनायो भने धेरै कुरा गर्ने पर्दैन ।बोर्डरमा तारबार लगाउनुपर्छ भन्ने पक्षमा म चाहिँ छैन । त्यो त सरकारले सुरक्षा व्यवस्था सही बनाउनुपर्छ । राम्रो प्रविधिको सीसी क्यामेरा राख्नुपर्छ । चेक पइन्टमा प्रविधिहरूको प्रयोग गर्ने । सीमामा जान आउन नै नपाउने होइन कि त्यहाँको सुरक्षा व्यवस्था राम्रो बनाउनुपर्छ ।निर्मला पन्तको केसमा प्रहरी चुकेको हो ?प्रहरीको अनुसन्धानको पहिलो फेजमा गल्ती भएका हुन् । पहिलो फेजको अनुसन्धानमा प्रहरीको कमजोरी भयो । घटनास्थललाई रिड गर्न, त्यहाँबाट प्रमाण लिफ्ट गर्ने कुरा, जुन प्रमाण उठाउनुपर्ने हो त्यो प्रमाण पनि नउठाइएको कुरा र अनुसन्धानमा हुने प्रोटोकल पनि फ्लो गरिएको छैन ।प्रहरीबाट कमिकमजोरी भए त्यही कमिकमजोरीमा टेकेर यसरी जनताहरू आएकी प्रहरीको कुरा कसैले सुन्दै सुनेनन् । आम मानिसको विचारलाई धेरै प्राथमिकता दिइयो ।जति पनि समिति गए, सबैले पुलिसको कमजोरी खोज्न लागे । तर अर्को सबैभन्दा ठूलो कमजोरी के भयो भने प्रहरी चुप लागेर बस्यो । प्रहरी बोल्नुपर्ने थियो ।स्थानीयसँग प्रहरी नजिक हुन नपाएको हो ?स्थानीयसँग प्रहरी नजिक नै हुन पाएनन् । स्थानीय र प्रहरीबीच दोहोरो कुरा हुन नै दिएनन् । त्यो समयमा प्रहरीले तत्काल प्रतिक्रिया जनाउनुपर्ने हो तर प्रहरी चुप लागेर बस्नु पनि गल्ती हो ।अर्को कुरा विभिन्न प्रकारका छानविन समिति गए । उनीहरू छानबिन राम्रो गर्नतिर हैन नराम्रो गर्नतिर लागे । जति पनि छानविन समिति गए उनीहरूले गएर दुई दिदीबहिनीलाई दोष देखाए । छानविन समिति बायस हुनुहुँदैन ।छानबिनको क्रममा जबसम्म स्पष्ट बुझ्न सकिँदैन तबसम्म तपाईंले अनुसन्धानको बाटो देखाउन सक्नुहुन्न । छानविन समिति भनेको ‘फ्याक्ट फाइन्डिङ’का लागि जाने हो तर उनीहरू आफै अनुसन्धान गर्न थाले । त्यसले गर्दा समस्या बढ्यो ।जुन डीएनए परीक्षण भयो । म अहिले पनि पुनः डीएनएको परीक्षण गर्नुुपर्छ भन्छु । डीएनए रिभ्यु गर्नुपर्छ । कन्टामिनेसन भएको पनि हुनसक्छ । नेपालमा हस्पिटलको अवस्था नै त्यस्तै छ । त्यसैले शव निकाल्दा रोलबाट कटन निकाल्दा पनि प्रमाण सिफ्ट भएको पनि हुनसक्छ । त्यसैले डीएनए रिभ्यु गर्नैपर्छ ।यता सुर्खेत घटनामा प्रहरीले मेडिकल रिपोर्ट, सीसी क्यामेरा फुटेज जस्ता कुराको बारेमा सबै खुलेर बताएपछि आम मानिसले बुझे ।पूर्वराजदूत केशव झाबारे पनि त्यही हो भएको ?तपाईं जुन घटनाको अनुसन्धान गर्नुहुन्छ । त्यस घटनाको अनुसन्धान गरेका कारण मानव अधिकार आयोगमा तारेख धाउनुपर्ने अवस्था छ । पुलिसहरू थुप्रै तारेख धाइरहेका छन् ।तपाईंले अनुसन्धान नगरेर जागिर खान पाउनुहुन्छ भने तपाईं किन अनुसन्धान गर्नुहुन्छ ? त्यहाँ अनुसन्धान गर्ने प्रहरी अफिसरसँग मेरो कुरा भएको छ । नाम नभनौँ ।पूर्वराजदूत झाको हत्या घटनामा अनुसन्धान गरेका केही प्रहरी अधिकारी ९, १० पटक मानव अधिकार तारेख धाउँदै आएका छन् । अनि किन अनुसन्धान गर्न जाने ?कहिलेकाहीँ कसैलाई समाउन जाँदा अपराधी भाग्ने गर्छन् । भाग्ने क्रममा कुटपिट पनि हुनसक्छ । तर धेरै घटनामा कुटपिट हुँदैन । त्यो घटनाको प्रकृति हेरेर हुन्छ ।यदि निजले आफूलाई प्रहरीले कुटपिट गर्यो भनेर मुद्दा हाल्यो भने मानव अधिकारमा तारेखमा जानुपर्ने स्थिति सिर्जना हुन्छ । जसले गर्दा यूएन मिसन जान नपाउने विदेश भ्रमणमा जान नपाउने हुन्छ ।भागदौडमा चोट लाग्छ र प्रहरीले ल्याउँछ र प्रहरीविरुद्ध आफन्तले आन्दोलन गर्न सुरु गर्छन् । तीन चार ठाउँमा प्रहरीविरुद्ध मुद्दा हाल्छन् । यस्तो त्रास प्रहरीमा व्याप्त छ ।त्यसैले समयमै नेतृत्वले प्रहरीलाई कमजोर बनाउनुहुन्न । समयमै सोच्नुपर्ने अवस्था छ ।