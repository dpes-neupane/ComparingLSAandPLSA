 काठमाडौँ । मुलुकमा संविधान लोकतान्त्रिक भए पनि सरकार मानव अधिकारमैत्री बन्न नसकेको आरोप छ । लोकतान्त्रिक प्रक्रियाबाट चुनिएको सरकारले अलोकतान्त्रिक नीति र कानुन बनाएको आरोप पनि छ । अर्कातिर कानुननी शासन, न्यायको प्रत्याभूति नागरिकले गर्न सकिरहेका छैनन् । यसै विषयमा बेलाबेला मानव अधिकार आयोग र सरकारबीच टसल देखिन्छ । विश्वभर नै मानव अधिकारलाई सत्ता पक्षले नरुचाउने संकृतिको विकास भएको छ । ७२औँ अन्तर्राष्ट्रिय मानव अधिकार दिवसका सन्दर्भमा राष्ट्रिय मानव अधिकार आयोगका निवर्तमान अध्यक्ष अनुपराज शर्मासँग मानव अधिकारको वर्तमान अवस्थाबारे कुराकानी गरेका छौँ ।मङ्सिर २५ अर्थात डिसेम्बर १० मा ७२औँ अन्तर्राष्ट्रिय मानव अधिकार दिवस मनाइँदैछ । विश्वव्यापी रूपमा मानव अधिकारको वर्तमान अववस्था कस्तो छ ?–नेपाल लगायत दक्षिणपूर्वी एसिया र अमेरिकातिर कहीँ ज्यादा कहीँ कम छ । मानव अधिकारलाई सत्ता पक्षले नरुचाउने संकृतिको विकास भएको छ । हामीजस्तो भर्खर लोकतान्त्रिक पद्धतितिर लम्केका मुलुकमा यो विषय चर्को रूपमा आएको छ । मैले एउटा विश्लेषण गरेको छु– सत्तामा नजाउन्जेल, स्वतन्त्र न्यायपालिका, स्वतन्त्र मानव अधिकार आयोग, स्वतन्त्र प्रेसको नारा राजनीतिक दलले बढा घन्काउँछन् । तर सत्तामा गएपछि पहिलो अक्रमण ती तीन संस्थामाथि हुन्छ । लोकतन्त्रमा विशेषण लाग्नु हुँदैन भनेर मैले जहिले पनि भन्ने गरेको छु । लोकतन्त्र लोकतन्त्र नै हुनपर्छ । नियन्त्रित लोकतन्त्र तथा निर्देशित लोकतन्त्र पहिला पाकिस्तानमा थियो । अहिले लोकतान्त्रिक विधिबाट अलोकतान्त्रिक करण हुन्छ र तानशाही आउन सक्छ । उदहारणका लागि हाम्रो देशलाई हेर्दा अहिले कुनै पनि बिल पास गर्नलाई सत्तापक्षलाई गाह्रो छैन । कही दुई तिहाइ र कही बहुमतबाट बिल पास हुन्छ । त्यो बिल पास हुँदा कानुन जस्तोसुकै भए पनि बिल त संवैधानिक तरिकाले पास भएर राष्ट्रपतिबाट प्रमाणीकरण हुन्छ । त्यसमा हदसे हद बीएलआई अन्तर्गत रिट पर्छ । अनि अदालतमा पनि सेटिङ गरिसकेको छ भने न्यायाधीशले पनि त्यसलाई खारेज गर्दैन ।सबै चिज पद्धतिअनुसार नै भयो । तर मानिसको हकलाई खोस्ने ऐन आयो । त्यो लागू पनि हुन्छ । धेरै पर जानु पर्दैन । सबैभन्दा ठूलो लोकतान्त्रिक मुलुक भारतमा हेरे पुग्छ । भारतका पूर्वी राज्यहरुको कानुनअन्तर्गत पक्राउ गरेपछि  अदालतमा मुद्दा पनि  नचल्ने र त्यसमा स्पष्टीकरण पनि दिन नपाइने प्रावधान थियो ।बल्ल अहिले त्यो झिक्यो । काश्मीरकै कुरा गर्दा त्यहाँ इन्टरनेट बन्द गरियो । सूचनाको हक सबै समाप्त गरियो । महिलाहरुको जुलुसमाथि  गोली चलाइदिइयो । तर त्यहाँको मानव अधिकार आयोगले एक शब्द पनि बोलेन । अन्तर्राष्ट्रिय रूपमा पनि कहीँ उठेन । अन्तर्राष्ट्रिय स्तरमा पनि शक्तिशाली  राष्ट्रमा मानव अधिकार कुरै छैन । उदहारणका लागि चीनलाई लिन सकिन्छ । चीनमा राष्ट्रिय मानव अधिकार आयोग छैन र हङ्कङ्मा पनि छैन । हङ्कङ्मा खुलेको थियो मान्यता दिइएन । किनभन्दा हङ्कङ त राजनीतिक रूपमा चीनकै एउटा अङ्ग हो ।मूलमै नभई कहाँ दिन्छौँ भन्दै दिइएन । त्यसकारण खतरनाक रूपमा अलोकतान्त्रिक संस्कृतिको भयो । अब हामी कहाँ लोकतान्त्रिक पद्धति ठीक छैन है भनेर एउटा वितृष्णा फैलाइएका छ । किन भन्दा सरकारको काम गराइ जनताको हितमा केही पनि देखिएन । खाली कुर्सीका लागि मात्र दौडादौड भयो भन्ने छ । यो चीज नेपालमा मात्र होइन, बङ्गलादेशमा पनि त्यस्तै देखिन्छ ।सत्तामा लोकतान्त्रिक विधि आएको सत्ताधारीले अलोकतान्त्रिक काम गर्ने एउटा हावा चलेको छ । त्यो सम्पूर्ण दक्षिण एसियादेखि अमेरिकासम्मै छ । अमेरिकाजस्तो ठूलो लोकतान्त्रिक मुलुकमा निर्वाचनमा धाँधली भयो भन्ने कुरा आयो । हारेपछि धाँधली हुँदो रैछ । त्यसैले नकारात्मक संस्कृतिको विकास अत्यधिक भएको छ ।मानव अधिकारको बारेमा व्याख्या भइरहन्छ । यो एउटा स्थिर अवधारणा होइन, यसको कुनै दायरा पनि छैन । अहिले त कस्तो आइसक्यो भने बिजनेस एन्ड ह्युमन राइट भनिन्छ, करप्सन एन्ड ह्युमन राइट पनि भनिन्छ । म आफैले बिजनेस एन्ड ह्युमन राइटको बारेमा जेनेभामा एउटा कार्यपत्र प्रस्तुत गरेको थिएँ । अहिले त्यो कार्यपत्र विचाराधीन पनि छ ।मानव अधिकारलाई तपाईंहरुले कसरी व्याख्या गर्नुहुन्छ ? यो एउटा निरपेक्ष विषय हो कि सापेक्ष विषय हो ? देशको विकासको अवस्था, संवैधानिक ढाँचा वा शासन व्यवस्थाले मानव अधिकारको परिभाषालाई निर्देशित गर्छ कि गर्दैन ?मानव अधिकार न त पश्चिमी अवधारणा हो न त पूर्वीय अवधारणा हो । यसको कुनै सीमा छैन । यो मानव भएर जन्मेको कारणले पाउनुपर्ने अधिकार हो ।त्यसो भए यो के हो त ? कुनै व्यक्तिले सम्मानपूर्वक बाँच्ने अधिकार नै उसको मानव अधिकार हो । बाँच्ने भन्नेबित्तिकै खाद्य सुरक्षाको कुरा आउँछ । बाँच्ने भन्नेबित्तिकै हावा र पानीको कुरा आउँछ ।  सम्मानपूर्वक बाँच्ने भन्नेबित्तिकै गाँस, बास र कपासको सबै कुरा आउँछ । हामीले मानव अधिकारको व्याख्या गर्दा सुरुमा केही अवधारणागत त्रुटिहरु थिए । पोलिटिकल राइट र सिभिल राइट मात्रै प्राथमिक अधिकार हो भनिन्थ्यो । तर कसैले खानै नपाओस् त, अनि के हुन्छ ? त्यसपछि व्याख्या के आयो भने मानव अधिकार भनेको सम्मानपूर्वक बाँच्न पाउने अधिकार हो । संविधानमा हेर्ने हो भने पनि संविधानले पनि बाँच्ने अधिकारलाई पनि प्राथमिक अधिकार भनेर व्याख्या गरेकोे छ ।मानव अधिकारको बारेमा व्याख्या भइरहन्छ । यो एउटा स्थिर अवधारणा होइन, यसको कुनै दायरा पनि छैन । अहिले त कस्तो आइसक्यो भने बिजनेस एन्ड ह्युमन राइट भनिन्छ, करप्सन एन्ड ह्युमन राइट पनि भनिन्छ । म आफैले बिजनेस एन्ड ह्युमन राइटको बारेमा जेनेभामा एउटा कार्यपत्र प्रस्तुत गरेको थिएँ । अहिले त्यो कार्यपत्र विचाराधीन पनि छ ।बिजनेसम्यानले पनि मानव अधिकारको पालना गर्नमा सहयोग गर्छ । उसले कर तिर्छ । त्यो राजस्वबाट अस्पताल खुल्ला, सडक बन्ला, रोजगारी पनि देला । तर मानव अधिकारको भक्षक पनि त्यही नै हो, किनकि उसले शोषण गर्छ । तपाईं हामीलाई गुणस्तरहीन वस्तु खान दिन्छ । म्याद नाघेका वस्तु खान दिन्छ ।अहिले विश्वमा कस्तो खालको आन्दोलन चलिरहेको छ भने मानव अधिकार यस्तो चिज हो कि यो जुनसुकै क्षेत्रमा पनि जोडिन्छ ।भनेपछि यो विषय त अलिक ‘भेग’ खालको भएन र ?अवधारणागत कुरा भेग नै हुन्छ । म त विज्ञानको पनि विद्यार्थी, तपाईंले फिजिक्सका जति पनि खोजीहरु गर्नुहुन्छ, पहिले त्यो प्रयोगशालामा परीक्षण हुन्छ । आइन्सटाइनले दिएको रिलेटिभिटी थ्यौरी (E-mc2) सुरुमा त कहीँ ल्याबमा टेस्ट भएको होइन नि ? त्यसैले यो मेटाफिजिक्स हो ।त्यस्तै मानव अधिकार पनि एउटा अवधारणा हो । यो अवधारणालाई कानुनी जामा त पछि दिने हो । यो अवधारणा सन् १९४८ को संयुक्त राष्ट्रसङ्घीय वडापत्रबाट आएको हो । यो कुनै एउटै देशले बनाएको होइन । त्यो वडापत्र पढ्नुभयो भने त्यसमा अवधारणागत कुरा मात्रै छन् । त्यही अवधाभित्र बसेर हामीले संविधानमा यस्तो अधिकारको व्यवस्था गर्ने हो ।कतिपय देशमा त संविधान पनि छैन । बेलायतमै पनि संविधान छैन, कानुन मात्रै छ । तर त्यहाँ मानव अधिकारको राम्रो अभ्यास भएको छ । भारतको संविधानमै पनि सार्वजनिक सरोकारको विषयमा रिट हाल्ने कुनै कानुन छैन । तर उसले व्याख्याको माध्यमबाट यो गरिरहेको छ ।तर मानव अधिकार भन्ने कुरा गतिशील हुनुपर्छ । आजको १० वर्ष अगाडि व्यवसाय र मानव अधिकारको सम्बन्धको बारेमा कुरा नै उठ्दैनथ्यो । भ्रष्टाचार र मानव अधिकारको सम्बन्ध नै देखिँदैनथ्यो । त्यसैले मानव अधिकार अवधारणा हो, त्यसलाई मूर्त रूप दिने भन्ने चाहिँ संविधान र कानुनले हो ।कानुन कसले निर्माण गर्छ ? तपाईं हामीले । संविधान कसले बनाउँछ, तपाईं हामीले । मानव अधिकार त्यो संविधान र कानुनभन्दा पनि एक कदम अगाडि छ । मान्छे स्वतन्त्र रूपमा जन्मन्छ । तर उसले बाँच्दा पनि स्वतन्त्र रूपमा बाँच्न पाउनुपर्छ र मर्दा पनि स्वतन्त्र रूपमै मर्न पाउनुपर्छ ।उदाहरणका लागि नेपालमा एफएम आयो । एफएममा सुरुमा गीत मात्रै सुनाउँथ्यो । विस्तारै समाचार आउन थाल्यो । समाचार यति लोकप्रिय भयो कि घण्टा घण्टामा समाचार बज्न थाल्यो । तर ज्ञानेन्द्रको शासनकालमा समाचार दिन बन्द गरियो । त्यो विषयमा सर्वोच्च अदालतमा रिट पर्यो ।त्यतिबेला म आफैले अन्तरिम आदेश दिएर त्यसलाई फुकाइदिएको थिएँ । त्यतिबेला मैले सूचनाको हकको सम्बन्धमा व्याख्या गरेको थिएँ । जनताले देशमा के भइरहेको छ भनेर कसरी थाहा पाउने ? सुसूचित हुने हक जनताको हो कि होइन ? हो भने यसलाई खुला गर्नुपर्छ भनेर मैले व्याख्या गरेँ ।मैले गरेको व्याख्या कुनै कानुनमा लेखेर गरेको होइन । अवधारणागत रूपमा गरेको हो । अहिले यो विस्तारै व्यापक बन्दै गयो । कानुनमा पनि सूचनाको हक लेखिएर आयो । त्यसैले सुरुमा अवधारणा आउने हो । यसैको व्याख्याबाट अरू कुरा विकास हुँदै जाने हो ।म सत्ताका कतिपय गतिविधि र नीतिमा परस्पर विरोधी थिएँ । सरकारकाले ममाथि कुनै कारबाही गरेन । त्यो दृष्टिकोणबाट लोकतान्त्रिक पद्धति चाहिँ छ है । किनभने यति आलोचनात्मक हुन सकेँ । नत्र ममाथि महाअभियोग पनि लागाउन सकिन्थ्यो । तर त्यस्तो कारबाही केही पनि भएन । कानुन व्यवसायीको मेरो पृष्ठभूमि हो । ३० वर्ष वकालत  गरेँ । साढे ६ वर्ष सर्वोच्चको प्रधान न्यायाधीश भएर बसेँ । त्यो लिगल ब्रेनबाट मैले विश्लेषण गर्दा हाम्रो विधि सबै लोकतान्त्रिक नै हो ।पहिले गाँस, बास र कपासलाई मात्रै आधारभूत अधिकार मानिन्थ्यो । अहिले सांस्कृतिक अधिकार पनि चाहिन्छ भन्न थालियो । त्यसैले यो अवधारणालाई विकास गर्दै जाँदा धेरै कुरा आउँदै जान्छ ।तपाईंले ६ वर्ष मानव अधिकार आयोगको अध्यक्षका रूपमा सबै गतिविधि हेरिरहँदा अहिले नेपालको मानव अधिकारको अवस्था कस्तो छ ?– अवस्था राम्रो पनि पाएँ । नराम्रो पनि पाएँ । राम्रो यसमानेमा पाएँ म त एउटा संवैधानिक निकायको अध्यक्ष थिएँ । म सरकारले छुट्याएको बजेट अनुसार चल्नुपथ्र्यो ।तर म सत्ताका कतिपय गतिविधि र नीतिमा परस्पर विरोधी थिएँ । सरकारकाले ममाथि कुनै कारबाही गरेन । त्यो दृष्टिकोणबाट लोकतान्त्रिक पद्धति चाहिँ छ है । किनभने यति आलोचनात्मक हुन सकेँ । नत्र ममाथि महाअभियोग पनि लागाउन सकिन्थ्यो । तर त्यस्तो कारबाही केही पनि भएन । कानुन व्यवसायीको मेरो पृष्ठभूमि हो । ३० वर्ष वकालत  गरेँ । साढे ६ वर्ष सर्वोच्चको प्रधान न्यायाधीश भएर बसेँ । त्यो लिगल ब्रेनबाट मैले विश्लेषण गर्दा हाम्रो विधि सबै लोकतान्त्रिक नै हो ।जति पनि हाम्रो मौलिक हकअन्तर्गत ग्यारेन्टी गरिएको छ सायदै त्यतिका मौलिक हक कुनै देशको संविधानमा हुँदैन । तर कहाँनिर म निराशाको बादलमा भिजेभन्दा सरकार निष्क्रिय छ । नागरिकका हकअधिकार बाहल गर्ने कुरामा पूरै निष्क्रिय छ । सरकार दृष्टि सत्तामा कसरी टिक्ने भन्नेमा छ ।अहिले नै भनौँ, यत्रो महामारी भयो । महामारीको व्यवस्थापन अन्योल भयो । बजेट र अधिकार स्थानीय निकायलाई दिनुपथ्र्यो । अनि स्थानीय निकायले राम्रो गथ्र्यो । स्थानीय निकायलाई परिचलन गरिएन । हामीले संविधानतः सङ्घीयात्मक स्वरूप लियौँ तर सत्ताको मोह छोडेनौँ । अहिले पनि विकेन्द्रीकृत शासन पद्धति छैन । त्यसै संविधानमा एउटा कुरा लेखिएको छ ।प्राप्तिमा गम्भीरता देखिँदैन । सरकार सञ्चालनको प्रक्रिया र विधि पूर्ववर्ती नै छ । त्यसका लागि मैले एउटा उदहारण दिने गरेको छु । प्रमुख जिल्ला अधिकारी  (सीडीओ) किन चाहियो ? सीडीओको नियुक्त, सरुवा र बर्खास्ती केन्द्रले गर्छ ।सीडीओले रिपोर्ट पनि पनि केन्द्रमै बुझाउँछ । मलाई अचम्म लाग्यो । म तीन नम्बरको बासिन्दा । महामारीको सन्दर्भमा मेरो प्रदेशको सरकार केही नोटिस जारी गर्दैन । काठमाडौँको सीडीओले नोटिस जारी गर्छ । जो केन्द्रीय सरकारप्रति लोयल छ । त्यसकारण हामीले सतही परिवर्तन गरौँ । त्यसमा केही उपलब्धि पनि प्राप्त गरौँ । तर हाम्रो सोच, शासन गर्ने पद्धति पुरानै छ ।एउटा प्रदेशको मुख्यमन्त्रीले ‘मानव अधिकार आयोग सरकारको अड्डा हो । सरकारको विरोध गर्ने होइन, समर्थन गर्नुपर्छ’ भन्नुभयो । संविधानमा संसदले पनि मानव अधिकार आयोगलाई निर्देशन दिन सक्ने भन्ने लेखेको कुरा हाम्रो मन्त्रीले परै विर्सिए ।त्यो किन लेखियो ? किन भने मानव अधिकार आयोगलाई सरकारबाट बाहिर राख्न खोजेको हो । यो मैले बनाएको संविधान होइन । संविधानमा अधिकांश निर्माता संसदमै हुनुहुन्छ । सरकारले हरेकलाई यो मेरो बजेट खान्छ भनेर समर्थन गर्नुपर्छ भन्न सुहाउँदैन । बजेट त विपक्षी दलको नेताले पनि खान्छन् ।त्यस कारण हाम्रो संस्कार परिवर्तन भएन । त्यसका दुई तीनवटा कारण छन् । एउटा– मभन्दा विज्ञ मेरो सल्लाहकार हुनुपर्छ । अनि न त्यसको सल्लाह मलाई काम लाग्छ । मभन्दा पत्रु सल्लाहकार भयो भने मलाई के सल्लाह दिन्छ ? अहिले नेपालमा सल्लाह दिनेहरु हैसियत त्यस्तै देखिन्छ ।हाम्रा राजनीतिज्ञ एउटा ह्याङओभरमा बाचिरहेका छन् । कोही सात सालमा बाँचिरहेको छ, कोही सत्र सालमा बाँचिरहेको छ ।  कोही म त १४ वर्ष जेल परेँ । मजस्तो मानव अधिकार रक्षक को हुन्छ भनेर बाँचिरहेको छ । अनि मैले एउटा मजाकमा भनेको थिएँ– जेल पर्नु नै सत्ता चलाउने मापदण्ड हो भने ज्यानमारालाई ल्याएर भर्ती गरेर भइहाल्यो नि ? त्यसकारण हाम्रो सोचमा परिवर्तन आउन जरुरी छ । जहाँसम्म कानुन लोकतान्त्रिक नै छ ।तपाईंले आयोगमा ६ वर्ष विताउँदा विभिन्न दलका विभन्न व्यक्ति भोग्नुभयो । पार्टी विशेष वा व्यक्ति विशेष मानव अधिकारलाई हेर्ने दृष्टिकोण कस्तो पाउनुभयो ?राजनीतिक दलको मेनिफेस्टोमा बढा सजीसजाउ ढङ्गले मानव अधिकारबारे कुरा राखिएको हुन्छ । त्यो शब्दजाल मात्र हुन्छ । त्यसको एचिभमेन्टका लागि केही हुँदैन ।उदहारणका लागि यो मानव अधिकार आयोग ०५७ सालमा आयो । ०७१ सालमा म आएँ । त्योबीचको मानव अधिकार आयोगको सिफारिस किन पालन भएन ? किनको जबाफ सरकारले दिएन, कि सरकारले यसकारण पालना गर्न सकिएन भनेर भन्नुपर्यो नि । किनदिँदैन भने उदहारणका लागि मैले भन्ने गरेको छु– जनकपुरमा पाँच जना युवा बेपत्ता भए । बेपत्ता भएपछि तत्कालीन मानव अधिकार आयोगले अनुसन्धमन गर्यो । अनुसन्धान गर्दै जाँदा उनीहरुलाई आर्मीले लगरेर मारेको ठहर भयो । आर्मीका व्यक्ति, तत्कालीन सीडीओ, धनुषाका तत्काली प्रहरीका (पछि आईजीपी भएका) प्रमुखलाई कारबाहीका लागि सिफारिस गरियो ।त्यसपछि उनीहरुको अवधि सकियो । जनकपुरको गोदारमा लास गाडिएको गाउँलेहरुले आयोगमा सूचना दिए । सरकार सहयोगमा उत्खनन भयो । पाँचवटा कङ्काल भेटियो । पछि फिनल्यान्डबाट विज्ञ आउनुभयो । डीएनए टेस्ट हुँदा तिनै युवा रहेको पुष्टि भयो । कस्टडीमा लिएर मारेको ठाडै देखिएपछि मानव अधिकार आयोगले मुद्दा चलाउन भन्यो । तर उनीहरुलाई विभागीय कारबाहीसम्म पनि भएन ।त्यति यथेष्ट प्रमाण हुँदाहुँदै पनि कारबाही भएन । देउवाजी, बाबुरामजी, प्रचण्डजी, ओलीजीको नै सरकार होस् सेना प्रहरी र सरकारी कर्मचारीमाथि मुद्दा चलाउन चाहनुहुन्न ।सेना, प्रहरी र कर्मचारीमाथि मुद्दा नचलाउनुको कारण के रहेछ ?– कारण सत्ता टिकाउनु नै हो ।वार मेमोरियल किन बन्छ ? वारको सम्झना होस् भनेर हो । हलोकास्टका बारेमा जर्मनीमा भाषण चल्छ । किनभन्दा याहुदीहरु करोडौँको सङ्ख्याका मारिएको दिनको सम्झनामा जर्मनीले हलोकास्ट दिवस मनाउँछ । भारतको पञ्जाबमा भाषणा गरिरेका भारतीय नेतामाथि गोली बर्साएर एकै दिनमा हजारभन्दा बढी मान्छे मारिएका थिए । त्यसको सम्झनामा त्यहाँ पार्क बनाइएको छ । मैले पनि केही  पर्सन माओवादी द्वन्द्वको पीर लेखिदिनुहोस् । स्तम्भ बनाइदिनुहोस् भनेर सुझाव दिएको थिएँ । त्यो काम भएन ।कुनै घटनाका दोषी देखिएका प्रहरी, सेना वा कर्मचारीमाथि मुद्दा चलाउँदा यत्रो बलियो जगमा बनेको सरकारमाथि नै खतरा उत्पन्न हुन्छ होला र ?– म त हुँदैन भन्छु तर उहाँहरूलाई डर त्यही छ । किन भन्दा एउटा कार्यक्रममा तत्कालीन प्रधानमन्त्री शेरबहादुर देउवाजीले ‘गाडेको मुर्दा उधिनेर काम छैन । क्षतिपूर्ति दिनुपर्छ’ भनेर भन्नुभएको थियो । उहाँहरुको जोड नै क्षतिपूर्ति दिने र यो क्लोजडाउन गर्नेमै छ । तर सङ्क्रमणकालीन न्याय व्यवस्थामा क्लोजडाउन गर्न नहुने सिद्धान्त आएको छ । यसलाई सम्झनामा राख्नै पर्छ । स्मारक बनाउनुपर्छ ताकि भविष्यको पुस्ताले यस्तो नहोस् भन्ने कुरामा सचेतना राक्ने कुरा हुन्छ ।वार मेमोरियल किन बन्छ ? वारको सम्झना होस् भनेर हो । हलोकास्टका बारेमा जर्मनीमा भाषण चल्छ । किनभन्दा याहुदीहरु करोडौँको सङ्ख्याका मारिएको दिनको सम्झनामा जर्मनीले हलोकास्ट दिवस मनाउँछ । भारतको पञ्जाबमा भाषणा गरिरेका भारतीय नेतामाथि गोली बर्साएर एकै दिनमा हजारभन्दा बढी मान्छे मारिएका थिए । त्यसको सम्झनामा त्यहाँ पार्क बनाइएको छ । मैले पनि केही  पर्सन माओवादी द्वन्द्वको पीर लेखिदिनुहोस् । स्तम्भ बनाइदिनुहोस् भनेर सुझाव दिएको थिएँ । त्यो काम भएन । त्यसैले सम्झनामा राख्नुपर्छ तर नेताहरु विस्मृतिमा लैजाऊँ भन्नुहुन्छ । दोस्रो यदि दोषीमाथि कारबाही गर्दा जनताले साथ दिएनन् भने समस्या हुन्छ भन्ने नेताहरुमा डर देखियो । नेताहरुले आर्मी, पुलिस र ब्युरोक्र्याटिकले पनि साथ दिएन भने सत्ता जान्छ भन्ने एउटा अनावश्यक डर पाल्नुभएको छ । किनभन्दा माओवादीका केही नेता अस्ट्रलिया जान लाग्नुभएको थियो । अचानक उहाँ रोकिनुभयो । अस्ट्रलिया जाँदा त्यहाँ नेपालीले मुद्दा दायर गर्दा गणेश लामाको केस दोहोरिने खतरा थियो । गणेश लामा त्यहाँ थुनिएको थियो ।जनताले साथ नदिए पनि निजामती कर्मचारी, प्रहरी सेनाले साथ दिँदा सत्ता जोगाउने नेताहरुमा मनोविज्ञान रहेको तापाईंले सुनाउनुभयो । जनताका प्रतिनिधिलाई नै जनताप्रति यति अविश्वास किन पैदा भएको होला जस्तो लाग्छ ?–निर्वाचनमा धेरै तत्त्वले निर्वाचित हुन्छ । आज म लोकप्रिय भएर  निर्वाचित भएँ । दुई वर्षमा जनताको हकमा केही पनि गरिनँ भने जुन जनताले मलाई माथि पुर्याएका थिए, त्यसैले तल खसाली दिन्छन् । हेर्नु न अहिले करिब दुई तिहाइमा बनेको सरकारको हालत कस्तो छ । भोलि सत्ता ढल्ने हो कि पर्सि ढल्ने हो कि भन्ने अवस्था छ । गर्नुपर्ने धेरै कुरा थिए तर स्पष्ट बहुमत भएको सरकार जहिले पनि त्रसित भएर बस्यो । आफ्नै पार्टीका सदस्यमाथि विश्वास छैन ।आफूमा नेतृत्वको विश्वास नभएको र जनताको घरदैलो नचाहार्ने हाम्रा नेताहरुको अवस्था छ ।  १७ हजार मान्छे मारिएको विषयमा पनि न्याय दिन किन ढिलो गरिएको छ । जनताले त ढिलो गरेका हैन ? दुईवटा (सत्य निरूपण तथा मेलमिलाप र बेपत्ता परिवार छानबिन) आयोग का पाँच पाँच जना छान्ने कुरामा  एक वर्ष लाग्यो । मानव अधिकार आयोगमा मेरो अवधि सकिएको डेढ महिना नाघिसक्यो । नयाँ नियुक्तिको सुरुवात नै भएको छैन । संविधानमा व्यवस्था गरिएका विषयगत आयोगमा पाँच वर्षसम्म त्यसका अध्यक्ष र सदस्य नै छैन । अब पाँच वर्ष मात्र तिनको अवधि मात्र छ । यहाँ ढिलाइ भएको चिन्ताभन्दा पनि आफ्ना मान्छे राख्ने कुराको होडबाजी चलिरहेको छ ।ऐनले पनि बलियो बनाएको थियो । सर्वोच्च अदालतको केही व्याख्यले पनि बलियो बनाएको थियो । तर मानव अधिकार आयोगलाई बलियोसित हिँड्नै दिइएन । ऐन कानुनमा परिवर्तन चाहिन्छ कि चाहिँदैन भनेर अहिले संविधान आएपछि हामी सोधिएको थियो । हामी परिवर्तन चाहिने कुरा सुझाएका थियौँ । तर त्यो बिल आजसम्म पेस पनि भएको छैन । त्यसले गर्दा सरकार असहिष्णु छ । जोसको सरकार होस् । आलोचना सहने शक्ति छैन ।मानव अधिकार आयोगले विभिन्न समयमा सरकारलाई रिपोर्ट बुझाउँछ । त्यसको कार्यान्वयन भएको पाइँदैन । अन्य आयोगको पनि त्यस्तै छ । सरकारले संवैधानिक आयोगको उपदेयता सहसुस नै नगरेको हो कि ?–सरकारको चार चार वर्षको समीक्षा हुन्छ । सरकारको मानव अधिकार कार्ययोजना भनेर नयाँ डकुमेन्ट निस्कन्छ । नयाँ डकुमेन्टमा विगतको उपलब्धिमा विषयगत आयोगको निर्माण भनिएको हुन्छ । कहाँ निर्माण भयो ? महिला आयोग, दलित आयोग, मधेसी आयोग हुने छ भनेर संविधानमा लेखियो । तर निर्माण भएन । अर्को मानव अधिकार आयोग देखाउन मात्र बनाइएको छ । संविधान हेर्दा मानव अधिकार आयोग बलियो बनाइएको छ । कतिसम्म भन्दा सबै संवैधानिक निकाय संसदप्रति उत्तरदायी हुने छन् । संसदमा प्रतिवेदन पेस गर्नुपर्ने छ र संसदमा छलफल भएपछि संसदले निर्देशन दिने छ भनेको छ । त्यो मानव अधिकार लागि छैन ।ऐनले पनि बलियो बनाएको थियो । सर्वोच्च अदालतको केही व्याख्यले पनि बलियो बनाएको थियो । तर मानव अधिकार आयोगलाई बलियोसित हिँड्नै दिइएन । ऐन कानुनमा परिवर्तन चाहिन्छ कि चाहिँदैन भनेर अहिले संविधान आएपछि हामी सोधिएको थियो । हामी परिवर्तन चाहिने कुरा सुझाएका थियौँ । तर त्यो बिल आजसम्म पेस पनि भएको छैन । त्यसले गर्दा सरकार असहिष्णु छ । जोसको सरकार होस् । आलोचना सहने शक्ति छैन ।पछिल्लो समय मानव अधिकार आयोगले मानव अधिकार उल्लङ्घन गरेकाहरुको लामो सूची सार्वजनिक गरेको थियो । आयोगको सिफारिसमाथि सरकारको किन नजर पर्दैन ? यस्तो अवस्थाले दण्डहीनताको कुन तहसम्म पुग्छौँ ?–मैले पहिले पनि भने सरकार नजर नपुर्नको एउटा कारण सत्ता टिकाउनै हो । सत्ता टिकाउन कर्मचारीमाथि कारबाही नगर्ने, आर्मीमाथि कारबाही नगर्ने र प्रहरीमाथि कारबाही नगर्ने संस्कारको विकास भएको छ । तर आर्मीलाई मन्जुर छ । यदि कसैले गम्भीर अपराध गरेको छ भने मुद्दा चलाए हुन्छ भनेर आर्मीका प्रमुखले मसँगको कुराकानीका क्रममा भन्नुभएको थियो । उहाँले अब्जेक्सन गर्नु भएको छैन । सत्ताधारीमा यो त एउटा हाउगुजी पलायो । आयोगको सिफारिसअनुसार कारबाही गर्दा त्यसविपरीत परिणाम आउँछ कि भनेर । आजसम्म कुनै प्रधानमन्त्री भन्नुभएको छैन किन मुद्दा नचलाउने ? जेनेभामा मानव अधिकार परिषदको निर्वाचनताका वा नेपालको समीक्षा दिनेबेला मात्र बढी मानव अधिकारको वकालत गर्नुहुन्छ । हाम्रो परराष्ट्रमन्त्री (प्रदीप ज्ञवाली) जीले  जेनेभाको मानव अधिकार परिषदमा भाषण गरिरहँदा म पनि जेनेभामा थिएँ । त्यहाँ उहाँले सर्वोच्च अदालतको फैसलाअनुसार सङ्क्रमणकालीन न्याय व्यवस्थाको ऐन परिवर्तन गरिने प्रतिबद्धता जनाउनुभएको थियो । त्यो भनेको दुई वर्षभन्दा बढी भइसक्यो । एउटा ऐन परिवर्तन गर्न दुई वर्ष लाग्छ ? यस्तै तत्कालीन कानुनमन्त्री शेरबहादुर तामाङले एउटा मस्यौदा आयोग ल्याएर वितरण गर्नुभएको थियो । पछिल्लो कानुनमन्त्रीले भन्नुभयो सरकारले विरण नै गरेको छैन । त्यसैले अहिले जुहारी अब मानव अधिकार आयोगमा कसको मान्छे राख्ने, पूर्वमाओवादी समर्थित वा पूर्व एमालेका समर्थित बढी आउने वा काँग्रेसका आउने ? यसमा जबसम्म हामीले पार्टीगत विभाजन गर्ने काम छोड्दैनौँ तबसम्म सरका मानव अधिकारप्रति त्यति गम्भीर हुँदैन ।सरकारले आफैले नियुक्त गरेको व्यक्तिले यी चाहिँ मानव अधिकार उल्लङ्घनका घटना हुन् भनेर सिफारिस गर्दा पनि किन विश्वस्त भएर कार्यान्वयनमा जाँदैनन् ?त्यो चाहिँ अहिलेसम्म म पनि भन्न सक्दिनँ । सरकारको मानसिकता यसमा के छ भनेर कहीँ खुलेर भनेको पनि छैन । कहिलेकाहीँ चाहिँ झिनो स्वर कस्तो आउँछ भने फौजदारी मुद्दाको अभियोजन त महान्यायाधिवक्ताले गर्ने हो, मानव अधिकार आयोगले होइन । मानव अधिकार आयोगले त मानव अधिकार उल्लङ्घन भएको छ कि छैन मात्रै हेर्ने हो । उल्लङ्घन भएको पाइयो भने सरकारलाई अब अनुसन्धान गर भनेर भन्छौँ ।मानव अधिकार आयोगले गरेको सिफारिस कार्यान्वयन गरेन भने त्यसलाई फरक ढङ्गबाट कार्यान्वयनमा लैजानसक्ने बाटो चाहिँ छ कि छैन ?संविधानतः मानव अधिकार आयोग सिफारिस गर्ने संस्था मात्रै हो । योसँग कार्यकारी अधिकार छैन । कुनै फौजदारी मुद्दामा अदालत जानुपर्यो भने पनि आफै जान सक्दैन ।उदाहरणका लागि सेनाको कोही व्यक्तिले नृशंस हत्या गर्यो भने पनि त्योविरुद्ध अदालतमा फौजदारी मुद्दा लिएर जाने त महान्यायाधिवक्ताले नै त्यसको मुद्दा चलाउने हो । तर त्यो व्यक्तिले हत्या गरेर बाँच्ने अधिकारलाई कुण्ठित गर्यो भनेर आयोगले भन्न सक्छ । त्योबमोजिम महान्यायाधिवक्ताले मुद्दा चलाउने हो । त्यसैले फौजदारी मुद्दाहरु सरकारवादी भएर नै चलाउने हो । यो सरकारको निरपेक्ष अधिकारको कुरा पनि हो ।तर मलाई खतरा कहाँनिर छ भन्ने लाग्छ भने सामान्य फौजदारी मुद्दा भएमा केही समस्या हुने थिएन । तर यहाँ राजनीति छ । भोलिको दिनमा तात्कालीन माओवादीका कुनै नेताविरुद्ध मुद्दा चलाउनुपर्यो भने त्यसमा महान्यायाधिवक्ताले मुद्दा नचलाउन सक्छ । किनभने महान्यायाधिवक्ता त प्रधानमन्त्रीले तोकेको व्यक्ति हुने हो ।काभ्रेमा एउटी १५ वर्षकी बालिकालाई सेनाले नृशंस हत्या गर्यो । माओवादी भएको आशङ्का गरेर उनलाई सेनाले गिरफ्तार गर्यो । तर यो सेनाको क्षेत्राधिकारको विषय नै थिएन ।यदि यसमा राजनीति नघुुसेको भए पुनरावेदन हुन्थ्यो । एउटा पुलिस अफिसरले श्रीमतीको हत्याको केसमा सजाय घटाउँदा तुरुन्तै पुनरावेदनमा जानसक्ने महान्यायाधिवक्ता कार्यालय यत्रो केसमा पुनरावेदनमा किन गएन ? किनभने त्यहाँ राजनीति छ । त्यसैले जुन केसमा राजनीति घुसेको हुन्छ, त्यसमा मुद्दा नचल्ने खतरा हामीले देखेका हुन्छौँ । महान्यायाधिवक्ता कार्यालयले सरकारको इच्छाअनुसार मुद्दा चलाउँछ । महान्यायाधिवक्ता आफै पनि प्रधानमन्त्रीको इच्छामा नियुक्त हुने व्यक्ति भएकाले उसले सरकारकै स्वार्थअनुसार काम गर्छ ।आर्मीभित्र एउटा याताना दिने समूह नै हुन्छ । ती बालिकालाई त्यही टर्चर ग्रुपलाई बुझाइयो, त्यही समूहको यातानाबाट प्रताडित भएर उनको मृत्यु भयो । यो विषय आर्मीले नै स्वीकार गरेको छ, यातनाको कारणले नै उनको मृत्यु भएको हो भनेर ।तर आर्मीले नै कोर्टमार्सल गरेर याताना दिने आर्मीका अफिसरहरुलाई सफाइ नै दिइयो । अर्कोलाई चाहिँ अढाई वर्ष त्यहीँ ब्यारेकमा राखियो । यसमा हाम्रो भनाइ चाहिँ त्योबेला पनि के थियो भने यो सैनिक अदालतमा बहस हुनुपर्ने विषय नै होइन । यो सिभिल केस हो । त्यसैले यसको मुद्दा जिल्ला अदालतमा चलाउनुपर्छ ।यसमा मैना सुनुवारकी आमाले जायरी दिइन् । तर त्यसको उजुरी नै लिइएन । पछि सर्वोच्च अदालत र मानव अधिकार आयोगले हस्तक्षेप गरेपछि बल्ल जाहेरी दर्ता भयो । तर जिल्ला अदालतले सजाय घटाइदियो । तर नृशंस हत्यामा सजाय घटाउन मिल्दैन भन्ने थाहा हुँदाहुँदै महान्यायाधिवक्ता कार्यालयले यसको पुनरावेदन गरेन ।यदि यसमा राजनीति नघुुसेको भए पुनरावेदन हुन्थ्यो । एउटा पुलिस अफिसरले श्रीमतीको हत्याको केसमा सजाय घटाउँदा तुरुन्तै पुनरावेदनमा जानसक्ने महान्यायाधिवक्ता कार्यालय यत्रो केसमा पुनरावेदनमा किन गएन ? किनभने त्यहाँ राजनीति छ । त्यसैले जुन केसमा राजनीति घुसेको हुन्छ, त्यसमा मुद्दा नचल्ने खतरा हामीले देखेका हुन्छौँ । महान्यायाधिवक्ता कार्यालयले सरकारको इच्छाअनुसार मुद्दा चलाउँछ । महान्यायाधिवक्ता आफै पनि प्रधानमन्त्रीको इच्छामा नियुक्त हुने व्यक्ति भएकाले उसले सरकारकै स्वार्थअनुसार काम गर्छ ।किनभने सरकारको ध्याउन्न नै केमा छ भने अब मर्नु मरेर गइसक्यो, बाँच्नेलाई राहत दिऊँ । पैसा नै न्याय हो भन्नेतिर सरकार अघि बढेको जस्तो देखिन्छ ।मानव अधिकार आयोगले मानव अधिकार उल्लङ्घनका घटनामा मान्छेको भूमिकाबारे एउटा चित्र देखाइदिन्छ । त्यही व्यक्ति चाहिँ सरकारको कर्मचारीको रूपमा कुनै संस्थामा आसीन हुन्छ । यस्तो अवस्थामा मानव अधिकार आयोगले त्यसलाई कसरी ट्याकल गर्छ ?मानव अधिकार तब मात्रै सफल हुन्छ जब सरकार संयम हुन्छ । किनभने कार्यकारी अधिकार सरकारसँग छ । सिफारिस गर्ने अधिकार मानव अधिकार आयोगसँग छ ।मानव अधिकार आयोगको सिफारिस बाध्यकारी हो भनिन्छ तर सरकारले मान्यो भने न बाध्यकारी हो । भारतमा चाहिँ मानव अधिकार आयोगको सिफारिस ठ्याक्कै कार्यान्वयन हुन्छ, किनकि त्यहाँ सरकारले मानिदियो । यहाँ चाहिँ कुनै पनि कार्यान्वयन हुँदैन । एउटा मात्रै हुन्छ, मानव अधिकार आयोगले जति क्षतिपूर्ति दिन सिफारिस गर्छ, त्यो चाहिँ सरकारले दिन्छ ।किनभने सरकारको ध्याउन्न नै केमा छ भने अब मर्नु मरेर गइसक्यो, बाँच्नेलाई राहत दिऊँ । पैसा नै न्याय हो भन्नेतिर सरकार अघि बढेको जस्तो देखिन्छ ।अहिले विश्वमा चाहिँ मानव अधिकारको अवस्था कस्तो छ ?विश्वमा कोही पनि पूर्ण रूपमा लोकतान्त्रिक पनि छैन, पूर्ण रूपमा निरङ्कुश पनि छैन । उदाहरणका लागि हामी अमेरिकालाई पुँजीवादी मुलुक भन्छौँ । तर त्यहाँ घुम्नुभयो भने समाजवादका धेरै कुरा पाउनुहुन्छ ।आम्दानी भएन, कतै जागिर पाइएन भने सामाजिक सुरक्षाको प्रबन्ध गर्ने व्यवस्था त्यहाँ छ । क्यानडामा बच्चालाई पढाउन पैसा नै लाग्दैन । बाबुको जागिर छैन भने भत्ता दिन्छ । त्यसैले त्यहाँ पुँजीवाद भनेकै समाजवाद पनि हो ।रसियामा जब परिवर्तन आयो त्योबेला मस्कोमा आलु नै नपाउने अनि साइबेरियामा भने फालाफाल । किनभने साइबेरियामा वितरण प्रणाली निजी क्षेत्रको थियो, रुसमा थिएन । रुसमा सरकारी क्षेत्र भङ्ग हुनेबित्तिकै त वितरण नै हुन सकेन ।मैले त्योबेला एउटा रसियनलाई सोधेँ, तपाईं आफ्नो परिवर्तनदेखि खुसी हुनुहुन्छ भनेर । यसको उत्तर थियो, आई गट एभ्रिथिङ, आई गट नथिङ । अहिले नेपालमा संविधान एकदमै एड्भान्स आयो तर यसलाई चलाउने अनुहार चाहिँ २००७ सालदेखिका भए । उनीहरुलाई चलाउने हाँक्ने ज्ञान नै छैन । म त भन्छु, आजभन्दा १० वर्ष अगाडिलाई सोच्नसक्ने ज्ञान भएकाले शासन चलाए मात्रै त्यसले सबै अपेक्षा पूरा गर्न सक्छ ।अन्तर्राष्ट्रिय मानव अधिकार दिवसका सन्दर्भमा तपाईंलाई केही भन्नु छ, अन्तिममा ?मलाई एउटै चिज भन्नु छ । ६ वर्षसम्म अत्यधिक कराएँ म, सिफारिस कार्यान्वयन गरिदेऊ, नसके के कारणले गर्न सकिएन त्यसको भनेर आधिकारिक रूपमा जानकारी देऊ भनेर । आज पनि त्यो माग पूरा भएको छैन । म अहिले पनि सरकारलाई भन्छु, मानव अधिकार आयोगले गरेको सिफारिस कार्यान्वयन गर ।नेपालसँग न त सामरिक हतियार छ न नेपालसँग आर्थिक अधिकार छ । न उद्योग व्यवसायमा नेपाल अग्रगामी छ । यदि मानव अधिकार बहालीमा नेपाल अग्रगामी बन्ने हो भने संसारमा नेपाल एउटा लोकतान्त्रिक, मानव अधिकारमैत्री सरकारको रूपमा चिनिन्छ ।शङ्कर अर्यालको सहयोगमा#अनुपराज शर्मा