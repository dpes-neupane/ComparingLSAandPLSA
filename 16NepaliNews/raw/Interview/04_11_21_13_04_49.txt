नेपाल कम्युनिस्ट पार्टी क्रान्तिकारीका महासचिव मोहन वैद्यसँग दसैँ पर्वको अवसरमा गरिएको कुराकानीको सम्पादित अंशःतपाईंको बुझाइमा दसैँ, चाडपर्व, संस्कृति र परम्परा भनेको के हो ? मानव जातिसँग यसको सम्बन्ध र त्यसको महत्त्व के हो ?दसैँको पौराणिक सन्दर्भ छ । थोरै ऐतिहासिक सन्दर्भ पनि छ । मिथक अथवा कथाका कुरा गर्दा देवताहरूलाई दानवहरूले हैरान पारे, समस्यामा पारे । त्यसैले देवीहरूको शरणमा देउता गए । देवीले दानवहरूलाई समाप्त पार्ने काम गरिन् ।शुम्भ निशुम्भ महिषासुरहरूलाई मारिएको भन्ने कथा छ । त्यही कथासँग जोडिएर रामायणको पनि कथा आउँछ । रामले रावणमाथि विजय प्राप्त गरेको दिनलाई दसैँ भनिन्छ । अर्को, रामले रावणमाथि विजय प्राप्त गर्दा पनि दुर्गाहरू खुसी बनाएको भन्ने कुरा पनि छ । समग्रमा सबै हेर्दा दसैँ आदिम साम्यवादी समाजसँग जोडिएको छ । आदिम समाजमा महिलाहरूको महत्त्वसँग पनि जोडिएको छ ।पछि मातृसत्ताबाट पितृसत्ता हावी भयो । त्यो राज्यसत्तासँग जोडियो । राज्यसत्ता शक्तिसँग जोडिएको हुन्छ । त्यो सत्ता महिलाहरूको शक्तिसँग जोडिन्छ । यही मानसिकताको अवशेषसँग जोडिएको छ भन्ने लाग्छ । यो पनिराष्ट्रपति, प्रधानमन्त्री वा पार्टीका नेताले टीका लगाइदिनु आफूलाई राजा वा दैवीअधिकार सम्पन्न ठान्ने सोच होनेपालमा प्रचलित चाडवाडहरूको स्वरूप र प्रकृति विशुद्ध धार्मिक छन् वा त्योसँग एकल धर्मसंस्कृति मात्र हैन, बहुल धार्मिक सांस्कृति पक्षहरू पनि जोडिएको हुन्छ ?हो, बहुधार्मिक पक्षसँग जोडिएको छ । खासगरी दसैँ हिन्दु धार्मिक समुदायसँग बढी जोडिएको छ ।  तर यसको सुरुमै जाने हो भने आदिवासी जनजाति समुदायले दसँै बहिष्कार गर्ने कुरा ल्याए । सायद यो पितृसत्तात्मक कालसँग जोडिएको सन्दर्भमा त्यो मिल्छ ।अझ पुरानो तरिकाबाट जाने हो भने त्यहाँ त न हिन्दु धर्म थियो न अरू धर्म, पहिलो कुरा । दोस्रो, हिन्दुधर्म पनि कसरी धर्म बन्यो भनेर पनि हेर्नुपर्छ । यो क्षेत्रको सबैभन्दा पुरानो धर्म ‘शाक्त’ धर्म हो । शाक्त भनेको शक्ति ।अरू जे भए पनि दसैँ शक्तिको महिमा र नारीको महिमासँग जोडिएको छ । तर पछि पुरुषहरूले आफ्नो हितमा लगाए । सामन्तहरूले पनि आफ्नो हितमा लगाए । अन्य धर्ममाथिको दमन परम्परासँग जोडिएको हुँदा पछि विस्तृत भएर गयो । त्यसकारण नै आदिवासी समुदायले मान्न थाले ।क्रिस्चियन धर्म, हिन्दु धर्म, इस्लाम धर्म, बोन धर्म, बौद्ध धर्म, जैन लगायत सबै धर्मलाई हाम्रो जस्तो बहुसांस्कृतिक, बहुधार्मिक मुलुकमा स्थान दिनुपर्ने हुन्छ । यहाँ धर्मनिरपेक्ष मुलुकको कुरा पनि आउँछ । यसको अर्थ धर्म मान्नेलाई पनि स्थान छ, नमान्नेलाई पनि स्थान छ । तर यहाँ शासकहरूले त्यसको अपव्याख्या गरे, त्यसलाई बिगारे ।हामी कम्युनिस्ट हाँै, कुनै धर्म मान्दैनाँै । जनसङ्ख्या लेखाउँदा हाम्रो नाम हिन्दु धर्म मान्नेमा लेखेको हुन्छ । यो गलत हो । यहाँ आफ्नै ढङ्गले प्रयोग गरेका छन् । यहाँ यो चाडपर्व यो जातिको भन्ने गरिन्छ । जनताले सबैको मान्छन् त ? त्यो अवस्थामा सबै धर्मप्रति समानभाव गर्नुपर्छ । तर एउटा धर्मले अर्को धर्मलाई उत्पीडन गर्न पाइँदैन । राज्यले कुनै एउटा धर्म विशेषलाईमात्रै महत्त्व दिन पाइँदैन ।दसैँ मनाउने सन्दर्भमा हरेक वर्ष कित्ताकाट हुने गर्छ । तपाईंको विचारमा प्रगतिशील विचारधारा राख्नेले कसरी मान्नुपर्छ दसैँ ?प्रगतिशील विचारधारा अनुसार दसैँ मान्नुपर्ने ठीक छैन । किनकि उहिले जमानाका राम, रावण, दुर्गाका कथा ल्याएर मान्नुपर्छ भन्ने जरुरत छैन । यो थुप्रैले बुझेका पनि छन् । दसैँ मान्नुको पछाडि सामाजिक कारण बढी हो जस्तो लाग्छ ।*****अहिले चाडपर्व बढी मनाउने कारण राज्यसत्ता पनि हो । राज्यसत्तालाई धान्न धर्म चाहियो । पुरानो राज्यसत्ता धर्मको आडमा टिकेको हुन्छ । पुरानो राज्यसत्ताले त्यही धर्मलाई मान्छ ।*****पहिला दसैँमा १५ दिन जस्तै बिदा हुन्थ्यो । अहिले अलि कम भयो । कर्मचारी, शिक्षक लगायत सबैले छुट्टी पाउने भएको हुँदा यसको महत्त्व बढी भएको हुनुपर्छ । नत्र धर्मसँग मात्रै जोडिएको भए एक दिन बिदा राखे पनि हुन्छ । धार्मिक कारण कम सामाजिक कारण बढी हुनुपर्छ ।अर्कोतर्फ एक प्रकारले भन्दा राज्यसत्ता माथि विजय हो । अबका परम्परामाथि ध्यान दिँदै जानुर्यो । थुप्रै सहिद छन्, यी सहिदलाई ध्यानमा राखेर दुई चार दिन बिदा दिने हो भने सामाजिक दृष्टिकोणले त्यहीँ छुट्टी पाइन्थ्यो । त्यसकै महत्त्व हुन्थ्यो । अब यस्ता दिवसलाई ध्यान दिने र चाडपर्वलाई बदल्नु पर्छ । अहिले चाडपर्व बढी मनाउने कारण राज्यसत्ता पनि हो । राज्यसत्तालाई धान्न धर्म चाहियो । पुरानो राज्यसत्ता धर्मको आडमा टिकेको हुन्छ । पुरानो राज्यसत्ताले त्यही धर्मलाई मान्छ । नेपालमै हेराँै न । कति सरकार बदलिए/बदलिन्छन् तर पर्व मनाउने प्रचलन पुरानै छ ।फूलपातीको चलन त्यही छ । पहिला राजा जान्थे अहिले राष्ट्रपति जान्छन् । साँचो अर्थमा सत्ता परिवर्तन भयो भने यस्ता चाडवाडलाई नवीकरण र रुपान्तरण गर्नुपर्छ । नवीकरण गर्दा चाडपर्व जनतामा जोडिएकोे हुँदा जनआस्थातिर पनि ध्यान दिनुपर्र्यो । तर नवीकरण गर्दै जानुपर्यो ।धर्मसंस्कार चाडवाड मिथक, अन्धविश्वास र भावनाहरूसँग जोडिएका हुन्छन् । यी धर्म संस्कार र चाडबाडलाई आजको युगानुकूल हुने गरी आम मानिसले कसरी मनाउनु ठीक हुन्छ ?अन्धविश्वासको आधारबाट मनाउन हुँदैन । यो तोडिनुपर्छ । हामीले पुरानो समाजको मिथकमाथि पनि ध्यान दिने र महिलाहरूले खेलेको भूमिकालाई उजागर गर्दा ठिकै हुन्छ । पुराना थुप्रै मिथकहरूका राम्रा राम्रा कुरा उजागर गर्ने र आजको प्रसङ्गसँग जोडेर अन्धविश्वाससँग मुक्त भएर मनाउनुपर्छ ।दसैँ चाडको सांस्कृतिक अन्तर्य भनेको एउटा मिहिनेत गरी खटिखाने जातिको राजा महिषासुरलाई एउटा स्त्री दुर्गाको माध्यमबाट छलकपट गरेर पराजित गरिएको त्यो दुर्दान्त घटना हो, जसले हिजोको सामन्तवादी सोच र संस्कृतिलाई नै बढावा दिनेगर्छ भन्ने खालका सुन्दा अल्ट्रा लाग्ने खालका विचारहरू पनि यदाकदा सुन्न, पढ्न पाइन्छ । यो कुरा तपाईंलाई कस्तो लाग्छ ?महिषासुरको प्रसङ्ग मैले अघि जोडँे । पुरानो कथा र पुरानो किस्सालाई के छलकपट भन्ने यो धेरै गाह्रो छ । यी धर्म पुराणका कुरा गरिसाध्य छैन । असुरहरूलाई कतिले भौतिकवादी भन्छन् । देउताहरू आदर्शवादी हुन् भनेर थुप्रै लेखेका हुन्छन् । पुराणको कुरा आधा सत्य आधा असत्य । तिनै असुरहरूलाई भौतिकवादी भनेको हुन्छ । तिनै असुरवादीलाई एकदम देउताको तपस्या गर्थे भन्ने गरिएको छ । रामायणमा रावणले पनि तपस्या गर्थे भनिन्छ । भौतिकवादी हुन् भने किन तपस्या गरे त ? यस्ता खालका तोडमोड छन् । तर यसलाई छलछाम, षड्यन्त्र भन्नुभन्दा पनि राज्यसत्ताको कामै त्यही हो । यी मिथक हुन् । यी मिथकको व्याख्या गर्दा अलि सतर्क हुनुपर्छ । सबै साँचो हुन् भन्ने होइन । केही साँचा पनि हुन् । जस्तो महाभारत । महाभारत सबै झुटो हैन । त्यसभित्रका कैयाँै अंश साँचा छन् । त्यसकारण यसबाट हामीले राम्रा राम्रा कुरा लिनुपर्छ ।*****हिजोको राजाले जस्तै अहिलेको राष्ट्रपतिले टीका लगाइदिने गरेका छन् । हिजोका राजाको काम अहिले राष्ट्रपतिले गरेको छ । यस्ता कुरा परिवर्तन गर्नुपर्छ ।*****जहासम्म षड्यन्त्रको कुरा छ, त्यो राज्यसत्ताको काम हो । साम, दाम, दण्डभेद भनिन्छ नि, यी राज्यसत्ताको नीति हुन् । कतिपयले के मान्यता राख्छन् भने दसैँ भनेको विगतको खस हिन्दु राज्यसत्ताले आम नेपालीमाथि जबरजस्ती थोपरिदिएको धार्मिक पर्व हो, जसको आधार भनेकै अन्य जाति, धर्ममाथिको प्रभुत्ववादी र दमनकारी सोच हो र यस अर्थमा यो पुरानो राज्यसत्ताले जनतामाथि थोपरिदिएको राजनीतिक पर्व हो । त्यसैले अबको गणतान्त्रिक सरकारले यो चाडलाई विगतका राज्यसत्ताहरूले जस्तै उच्च प्राथमिकता दिएर मनाइ बस्नुको कुनै अर्थ छैन भन्ने आवाजहरू पनि उठ्ने गर्छन् ? यसलाई कसरी लिने ?यसमा परिवर्तन गर्नुपर्छ । गणतन्त्र आइसकेको छ । गोरखाको मनकामना मन्दिरबाट फुलपाती बोकेर धादिङ, नुवाकोट हुँदै यहाँ आएर फूलपाती बिसाउने चलन छ । यो त भएन नि । संस्कृतिको कुरा किताबमा लेखेर राखेको ठीकै छ । त्यो पढ्ने कुरा मात्रै हो । तर त्यसलाई व्यवहारमै लागू गर्ने र अरु माथि बलात थोपर्ने परम्परा गलत छ । यसलाई मेट्नुपर्छ, पहिला ।दोस्रो, हिजोको राजाले जस्तै अहिलेको राष्ट्रपतिले टीका लगाइदिने गरेका छन् । हिजोका राजाको काम अहिले राष्ट्रपतिले गरेको छ । यस्ता कुरा परिवर्तन गर्नुपर्छ । सबैले सल्लाह गरेर गतिलो तरिकाले सहिद दिवस मनाउँ राम्रोसँग । सामाजिक रूपले छुट्टी चाहिन्छ । बरु त्यो बेला चार पाँच दिन छुट्टी दिउँ । सबै धर्म मान्नेहरूको एकै दिन गराइदिने । हिन्दुलाई छुट्टै, मुसलमानलाई छुट्टै, बौद्धलाई छुट्टै बिदा दिनुपर्दैन । देशभरि जति पनि जाति छन् सबैले एकै दिन मान्ने  । सबैले मान्ने भनेको सहिद दिवस हो । व्यक्तिगत रूपमा मान्ने चाडपर्व मान्नेले मान्छन् ।जनतालाई तिमीले धर्म नमान भन्न त भएन । त्यो जनताको कुरा भयो । तर सरकारले महत्त्व दिएर मान्ने सहिद दिवस हुन्छ । सहिद दिवसलाई सबैले मान्ने र सरकारले त्यहीबेला चार पाँच दिन छुट्टी दिने । यसो गर्दा चाडपर्वको नवीकरण हुन्छ । सामाजिक दृष्टिकोणले पनि छुट्टी पाउने भयो । त्यसले भेटघाट, जमघट पनि हुन्छ ।त्यसो त दसैँका पक्षधरहरूले चाहिँ दसैँ भनेको एकल हिन्दु धार्मिक पर्व मात्र नभई सबै जातभाषाभाषी र धर्मावलम्बीहरूको साझा संस्कार भएको यस अर्थमा पनि यसलाई राज्यले विगतमा जस्तै उच्च प्राथमिकता दिनुपर्छ र अहिले काटिएका दसैँ बिदाहरूलाई यथावत पुनःस्थापना गर्नुपर्छ पनि भन्ने गर्छन् । यसबारेमा तपाईंको भनाइ के हो ?यो ठीक हैन । हिन्दुधर्मको पर्व मनाउने अनि सबै धर्मको पर्व हो भन्न भएन नि । यो पर्व हिन्दुहरूकै हो । अरूले पनि खुसीले मनाउँछन् भने त्यो केही भएन । तर यो सबैको भन्नु हुँदैन ।फेरि संस्कृति हरेकको एकअर्काबाट सर्छ । दसैँ परम्परागत ढङ्गले मनाइआएको हुँदा यो सरल, सजिलो छ । तर सबैको हो भन्न हुँदैन । बुद्धिस्टका आफ्नै हुन्छन्, मुस्लिमका आफ्नै हुन्छन् । हरेकका आआफ्नै हुन्छन् ।बिदाको प्रसङ्ग मैले भनि पनि सकेँ, एउटा दिन मनाउने । राज्यले सबै जनतासँग सल्लाह गरेर चार पाँच दिन कति छुट्टी दिनुपर्ने हो त्यसका लागि सबैको साझा सहिद दिवस हुन सक्छ । देशमा त्यत्रा आन्दोलन भए, धेरै सहिद भए उनीहरूको सम्मान पनि हुन्छ यसो गर्दा । त्यो राज्यले मनाउने । अरू धार्मिक पर्व व्यक्तिगत रूपमा कसैले मनाउँछ भने छोडिदिने ।*****अरू धर्म प्रगतिशील हुने हिन्दु धर्म गैरप्रगतिशील हुने भन्ने त हुँदैन । त्यसकारण रूपान्तरण भनेको एउटा धर्ममा मात्रै होइन कि सबै धर्मलाई रूपान्तरण गर्ने प्रक्रियामा जानुपर्छ । कम्युनिस्ट विचारधारा मान्छौँ भन्नेहरूले सबै चाडपर्वलाई रूपान्तरण गर्नतिर जानुपर्छ ।  *****कुन कुन जातिले केके पर्व मान्छन्, मान्न दिने । उनीहरूलाई नमनाऊँ भनेर करकाप नगर्ने । उनीहरूले एकले अर्कालाई दबाउने किसिमले भने नमनाऊन् ।तर सबैलाई मान्य हुने सहिद दिवस पारेर पाँच सात दिन छुट्टी दिने र राम्रो तरिकाले मान्ने । देश र जनताको मुक्तिको निम्ति प्राणको आहुती दिनेहरूको सम्मान गर्ने । त्यसरी मनाउँदा ठीक हुन्छ ।जनता सहमत हुन सके भने यसरी नयाँमा रूपान्तरण गर्ने । तर यसो गर्दा धार्मिक आस्थामा चोट लाग्छ, कसैलाई भने हुन्न फेरि । अहिले त राज्यले छुट्टी दिन पनि समस्या छ । इस्लाम धर्मका थुप्रै चाडपर्वहरू छन्, उनलाई थोरै दिने, हिन्दु धर्मकालाई धेरै दिने भन्ने प्रश्न त उठिहाल्छ ।तपाईंको विचारमा प्रगतिशील विचारधारा राख्नेले कसरी मान्नुपर्छ दसैँ ?अहिले प्रगतिशीलहरू पनि बिग्रँदै विगँ्रदै गएर पुरानै परम्परामा फर्केका छन् । फेरि यहाँ हिन्दु धर्म मान्नेले काज क्रिया इत्यादि गर्ने कुरा बदल्नुपर्छ भनेर अरू अरू धर्म मान्नेले भन्ने, अनि आफ्नो धर्म सबै मान्ने । यसो गर्न पाइँदैन ।*****रातो र सेतो टीका बारे विवाद हुन्छन् । रातो टीका विजयको प्रतीक हो । हाम्रो समाजमा रातो टीका स्थापित भइसक्यो । टीका नै लगाउने भएपछि सेतो टीका लगाउने रातो टीका नलगाउने भन्ने त भएन । कि टीकै लगाउन भएन । टीका लगाउने भएपछि रातो लगाउन हुन्छ सेतो लगाउन हुन्न भन्न पनि भएन ।*****उदाहरणका लागि जनजातिहरूले पनि टीकाटालो, अक्षता सबै गर्छन् । आफूले चाहिँ गर्ने अनि हिन्दु धर्मलाई तिमीहरूले यसो गर्यौ भन्न पाइएन नि ।अरू धर्म प्रगतिशील हुने हिन्दु धर्म गैरप्रगतिशील हुने भन्ने त हुँदैन । त्यसकारण रूपान्तरण भनेको एउटा धर्ममा मात्रै होइन कि सबै धर्मलाई रूपान्तरण गर्ने प्रक्रियामा जानुपर्छ । कम्युनिस्ट विचारधारा मान्छौँ भन्नेहरूले सबै चाडपर्वलाई रूपान्तरण गर्नतिर जानुपर्छ ।  दसैँमा रातोटीका र सेतो टीकाको विवाद चल्ने गर्छ ? के हो यो ? रातो र सेतो टीकाले अनि त्यसमा उठेका विवादले के कुराको प्रतिबिम्बन गर्छ ?रातो र सेतो टीका बारे विवाद हुन्छन् । रातो टीका विजयको प्रतीक हो । हाम्रो समाजमा रातो टीका स्थापित भइसक्यो । टीका नै लगाउने भएपछि सेतो टीका लगाउने रातो टीका नलगाउने भन्ने त भएन । कि टीकै लगाउन भएन । टीका लगाउने भएपछि रातो लगाउन हुन्छ सेतो लगाउन हुन्न भन्न पनि भएन ।यी विवाद आफ्नो ठाउँमा हुन् । तर रातो चिन्ह विजयको प्रतीक हो । क्रान्तिको चिन्ह पनि हो । काटमारको चिन्ह पनि हो फेरि रातो । अरूले शान्तिको चिन्हभन्दा निलो चिह्न हुन्छ  । त्यो त व्याख्या गरेर अर्थ लगाएको जस्तो लाग्छ । काटमार नगर्याको छ र । सबैले गरेका हुन्छन् सत्ताका लागि । जे होस् मैले बुझेको रातो चिह्न विजयको प्रतीक हो ।कतिपय जनजाति अगुवाहरू दसैँको रातो टीका बाहुनवादको प्रतीक भएको र जनजातिहरूले चाहिँ सेतो टीका लगाउनुपर्छ भन्ने तर्क दिने गर्छन् । फेरि कतिपयले चाहिँ रातो टीका गैरलडाका खसहरूको हैन, जनजातिकै हो, जनजाति लडाका रहेको र उनीहरूले युद्धमा जाँदा वा जितेर फर्केपछि रातो टीका लगाउने प्रचलन रहेको बताउने गर्छन् । तपाईंलाई के लाग्छ ?यो जनजातिकै होला । सुरुको परम्परामा मिथक परम्परा हेर्दै जाँदा दुर्गा पूजासँग सम्बन्धित देवीहरूले दानवहरू माथि विजयी प्राप्त गरे । त्यसकारणले यो सबैको हो । बाहुनको मात्रै हो भन्ने कुरा हैन । कहाँबाट कुन आधारमा भने त्यो होइन । हो बाहुनवादसँग जोडिएका होलान् । ब्राह्म्णवादको पनि हामीले विरोध गर्नुपर्छ । त्यो गलत छ । सामन्तवाद, पुरानै राज्यसत्तालाई डोराएर लैजान चाहन्छ । यस अर्थमा ब्राह्मणवादको विरोध गर्नुपर्छ ।दसैँको सबैभन्दा ठूलो नकारात्मकता यो चाड आम मानिसहरूका लागि आर्थिक भार हुने, आयो दसैँ ढोल बजाई, गयो दसैँ ऋण बोकाई बन्ने गर्छ । यसलाई कसरी रूपान्तरण गर्न सकिन्छ ?दुई ढङ्गले रूपान्तरण गर्न सकिन्छ । रूपान्तरणकारी पार्टी, शक्तिहरूले प्रचारात्मक काम गर्दा सम्भव छ । अर्को, राज्यले गर्न सक्छ । दुई शक्ति मिलेर गर्नुपर्छ । तर जति गर्दा पनि जनतामा जागरण ल्याइएन, जनताले स्वीकार गरेनन् भने त्यो प्रत्युक्तपादक हुन्छ ।*****जनतासँग गरिने धार्मिक आन्दोलनलाई कम्युनिस्ट भाषामाभन्दा वर्ग सङ्घर्ष जोडेर जाने भन्ने हुन्छ । जति कुरा गरे पनि हुने खानेले खर्च गर्छन् । नहुने खानेहरूले त के खर्च गर्न सक्छन् र ? बीचको पिढी देखावटी गर्दा त्यहीँ सिद्धिन्छ । कमायो कमायो सक्यो । मैले भन्न खोजेको अति गर्न भएन । समग्रमा राज्यसत्ता सामाजिक, सांस्कृतिक क्रान्ति चाहिन्छ ।*****पार्टी र राज्य लागे तर जनतालाई तर्क दिएर बुझाउन सकेनन् भने पनि काम लाग्दैन । बरु धार्मिक ढङ्गले अरू कुरा पैदा हुन्छन् । राप्रपा, क्रान्तिकारी पार्टीहरूले पनि जनतामा चेतना फैलाउन पर्यो । राज्यले पनि त्यही मान्यतालाई अवलम्बन गर्दै पुराना परम्परालाई रूपान्तरण गर्ने सांस्कृतिक अभियान चनाउनुपर्छ ।यो कति सम्भव छ ?यो अहिले सम्भव छैन । आन्दोलनकारीहरूले त गर्ने भए । हामीले पनि विभिन्न समयमा गर्न खोजेको त हो । जनयुद्धको बेलामा खोजेकै हो । लामो आन्दोलन नभई यस्ता कुरा गर्न सकिन्न । साँच्चिकै क्रान्ति हो नि यो । यो भनेको सांस्कृतिक क्रान्ति हो । सांस्कृतिक क्रान्ति विचारधारात्मक क्रान्ति हो । यसका लागि ठूलो पहल गर्नुपर्छ । जनतलाई जगाउनुपर्छ । अहिले किन सकिन्न भने यो राज्यसत्ताले धर्मको आडमा जनतालाई शोषण गर्ने काम गरेको छ । सारा धार्मिक विकृति, विङ्गतिलाई पवित्रीकरण गरेर गएको छ । यो गलत छ । त्यो छोड्दा बित्तिकै अन्धविश्वास हट्छ । अन्धविश्वास हट्दा राज्यसत्ता गुम्छ । पुरानो राज्यसत्ताका विरुद्ध सङ्घर्षका क्रममा जानुपर्छ । जनतासँग गरिने धार्मिक आन्दोलनलाई कम्युनिस्ट भाषामाभन्दा वर्ग सङ्घर्ष जोडेर जाने भन्ने हुन्छ । जति कुरा गरे पनि हुने खानेले खर्च गर्छन् । नहुने खानेहरूले त के खर्च गर्न सक्छन् र ? बीचको पिढी देखावटी गर्दा त्यहीँ सिद्धिन्छ । कमायो कमायो सक्यो । मैले भन्न खोजेको अति गर्न भएन । समग्रमा राज्यसत्ता सामाजिक, सांस्कृतिक क्रान्ति चाहिन्छ । त्यसको निम्ति कुन आदर्शलाई मानेर गर्ने ? एउटा आदर्श, लक्षलाई अगाडि राखेर अभियान चलाएर जानुपर्छ । मानिलिआँै साँच्चैको कम्युनिस्ट राज्यसत्ता आयो, अहिलेको हैन । साँचो राज्यसत्ता आयो भने हुनेखाने रहँदैनन् । जनताले श्रम गर्ने आधार हुन्छ । जनतालाई बिउँझाइन्छ । जनता बिउँझेपछि ठीकै हुन्छ ।र जनतस्तरमा रूपान्तरणको अभियान अघि बढाएर लैजान्छ । त्यसकारण धार्मिक आन्दोलनलाई आर्थिक पक्षसँग जोडेर लैजानुपर्छ । यो धर्म हो, चाहिँदैन ईश्वर फालभन्दा कुरा मिल्दैन । त्यसैले यी कुरा छोडिदिनुस् । एक जना लेखकले भनेका छन्, गाउँमा जहाँसुकै शोषण उत्पीडन छ । त्यो बेलामा अत्यन्तै मर्कामा परेको र कुरा नबुझेको जनताले ‘हे ईश्वर मलाई दुःख दिने फटाहा जाली सामन्तलाई खत्तम गर्दे’ भन्छ । यसको नाश होस् त भन्छ तर ईश्वरलाई पुकारेर भन्छ । यो वर्ग सङ्घर्षसँग त जोडियो नि । अब पनि यसैगरी जानुपर्छ ।अर्कोतर्फ राजामहाराजाहरूले गाईको मासु खान हुँदैन भन्छन् तर उनीहरूलाई नै चाहिन्छ । उनीहरूले नै ल्याउँछन् । फेरि हिन्दु धर्म मान्नेहरूले गाईको कुरा किन उठाउनुपर्र्यो भनेको । वेदको कुरा गर्दा गाईमारेर खाने चलन छ । पाहुना आएको बेला गजब गजबका कोराला, कोरलीहरू मारेर खाने भन्ने छ । हिन्दुधर्मको मूल ग्रन्थ वेद भन्छन् । अनि उनीहरूनै यस्ता वाइयात कुरा गर्छन् । सब कुरा यिनीहरूले बिगारेका हुन् । यस्ता कुराको बारेमा प्रष्ट हुन जरुरी छ ।हरेक कुरामा सकारात्मकता र नकारात्मकता दुवै पक्षहरू अन्तरनिहित हुने गर्छन् । बुँदागत रूपमा भन्नुपर्दा तपाईंको विचारमा दसैँको सकारात्मकता र नकारात्मकताहरू के के हुन् ?नकारात्मक पाटो भनेको दसैँलाई अन्धविश्वास तरिकाले मान्ने, पुरानो परम्परा छोड्न नचाहने नै हो । दसैँ राजतन्त्रसँग जोडियो । पुरा नै राज्यसत्ता, पुरानै संस्कृतिलाई जोडेर छुट्टी दिने कुराहरू भयो ।  यो गलत छ । पहिला दुर्गा भवानीको कुरा अलग थिए ।दसैँको नाममा केही दिन छुट्टी पाइयो, अलि अलि मनोरञ्जन, भेटघाट हुने भयो यो सकारात्मक पाटो भयो ।मोहन वैद्यको दशैंः टीका लगाउन्नँ तर टीका लगाएर सबै बिग्रिहाल्छ भन्ने पनि होइनदसैँ आयो । कसरी मनाउने योजना गर्नुभएको छ दसैँलाई ?दसैँमा टीका लगाउँदिनँ, धेरै वर्ष भयो टीका नलगाएको । सानो हुँदा आमा बाले टीका लगाइदिनुहुन्थ्यो । अरू मान्यजनहरूले टीका लगाइ दिनुहुन्थ्यो । मैले घरमा कसैलाई टीका लगाइदिन्न । छोरी, नाति नातिना, भाइहरूलाई टीका लगाइदिन्न । त्यसबाहेक परिवार जम्मा भइन्छ । अलि अलि खानपिन हुन्छ । अरू खर्च पनि गरिन्न । दसैँ आयो सबैले मीठो मसिनो खाने भन्छन्, हामीले पनि त्यही गर्छौँ । अरू त्यस्तो केही योजना छैन ।मतलब परिवारमा अरूले टीका लगाउनुहुन्छ ?अरूले लगाउँदैनन् । लगाउने मान्छे नै हुँदैनन् । यहाँ मसँग हुँदा टीका लगाउन्नन् । कसले लगाइदिने र लगाउने मान्छे हुँदैनन् । उनको माइत गएपछि के गर्छन्, थाहा छैन । टिकै लगाउन हुन्न भन्ने पनि हैन होला । टीका लगाएर सबै बिग्रिहाल्छ भन्ने पनि होइन फेरि ।यो वर्ष पनि लगाउनुहुन्न तपाईंले टीका ?यो वर्ष पनि लगाउँदिन ।हरेक वर्ष दसैँ आउँदा तपाईंलाई कस्तो अनुभूति हुन्छ ?दसैँ आउँदा सबै रमाउँछन् । अरू रमाउँदा आफू पनि रमाउँने भइहाल्छ । भेटघाट हुन्छ ।भूमिगत कालमा दसैँ कसरी मनाउनुहुन्थ्यो ? आम जनताका घरमा सेल्टर लिँदा दसैँ मनाउँदाका रमाइला र दुःखद् अनुभवहरू केकस्ता छन् ?मनाउने थिएनाँै । त्यो बेला झन् कहाँ मनाउनु । पछि साथीहरू पुरानै परम्परामा फर्किनु भयो । दसैँको टीकामा मात्रै गएको भए त हुन्थ्यो, राज्यसत्ता पुरानैमा गए । परिवर्तनतिर साथीहरू जानुभएन । #मोहन वैद्य#दसैँ