काठमाडौँ । प्रमुख प्रतिपक्षी दल काँग्रेसभित्र फेरि असन्तुष्टि बढेको छ । पार्टीको महासमिति बैठकपछि नेताहरुबीचको असन्तुष्टि कम हुने अपेक्षा गरिएको थियो । केही दिन सभापति शेरबहादर देउवा र वरिष्ठ नेता पौडेलबीचको दूरी नजिकिएपनि त्यो दुरी दुई महिना नपुग्दै फराकिलो बनेको छ । सरकार सही ढंगले नचलेको भन्दै सदनदेखि सडकसम्म संघर्षमा होमिएको काँग्रेसको आन्तरिक राजनीति भने अस्तव्यत छ । पार्टीका प्रमुख नेताहरुको गुटगत स्वार्थका कारण भ्रातृ संगठन पनि लथालिङ अवस्थामा छन् ।गत पुस ८ गते समापन भएको महासमिति बैठकले स्वीकृतका लागि केन्द्रीय कार्यसमितिमा पठाएको पार्टीको विधानमा समेत लफडा देखिएको छ । काँग्रेसको आन्तरिक राजनीति किन अस्तव्यस्त अवस्थामा पुग्यो ? यसको कारण के हो ? यसलाई समधान गर्न नेतृत्व तहबाट के कस्ता पहल भइरहेका छन् ? लगायत अन्य विविध समसामयिक विषयमा केन्द्रीत रहेर काँग्रेस वरिष्ठ नेता रामचन्द्र पौडेलसँग रातोपाटीका लागि लोकेन्द्र भट्टले कुराकानी गरेका छन् ।यतिबेला प्रमुख प्रतिपक्ष दल नेपाली काँग्रेसको आन्तरिक राजनीति एकदमै अस्तव्यस्त देखिन्छ । यस्तो अवस्था किन र कसरी सिर्जना भयो?काँग्रेसको राजनीति अस्तव्यस्त नबनोस् भनेर मैले धेरै प्रयास गरेँ । महासमिति नै भत्किएर जान्छ कि भन्ने आशंका थियो । त्यसलाई निवारण गराएँ, महासमिति विधान नै नबनाई जान्छ कि भन्ने पनि थियो । केही न केही सम्झौता गरेर विधानमा पनि सहमति जुटायौँ । इस्युमा सहमति भएपछि पार्टीमा पनि सहमति भयो । हामी (सभापति देउवा र म) बीच सहमति भयो । अनि मैले हामी मिल्यौं भनेर महासमिति बैठकको समापन समारोहमा नै भनेँ  ।त्यतिबेला तपाई र पार्टी सभापति देउवावीच हात मिलाएर मिलन भएको घोषणा गरेपनि त्यो आत्मैदेखि होइन भन्ने अहिले पुष्टि भयो होइन ?महासमिति बैठक उद्घाटन समारोहमा एकता भयो भन्न मैले हिच्किचाएकै हो । किनभने त्यत्तिकै ख्यालख्यालमा एकता भनेर मात्रै मान्छेलाई किन झुक्याउने ?  इस्युमा एकता हुनुपर्यो, तब मात्रै पो एकता भयो भन्ने हो ? त्यसैले मैले इस्युमा र विधानमा एकता भएपछि मात्र हामीबीच एकता भयो भनेर भनेको हुँ । त्यसपछि मैले अब पार्टीमा एकता भयो साथीहरु निर्धक्क भएर जिल्ला जानुहोस् भनेँ । त्यहाँ गएर तपाई‌हरु गुटबन्दी नगर्नुस्, त्यो हटोस् भनेर सबै साथीहरुलाई जिल्ला पठाएको हो । त्यसपछि पनि म आफू पनि जहाँजहाँ गएँ, काँग्रेस पार्टी भन्नुस्, देउवा वा पौडेल भन्न छोड्नुस् भनेकै छु ।  अर्को कुरा, पार्टीले प्रतिपक्षसँग सामना गर्नुछ । प्रतिपक्षसँग सामना गर्नका लागि योजनाबद्ध तरिकाले अगाडि जानु पनि पर्यो । त्यही अनुसार समय र योजनाबद्ध तरिकाले पार्टीलाई अघि बढाऊँ भनिरहेको छु ।सुनौलो भविष्यका लागि योजनाबद्ध र एजेन्डासमेत लिएर जनतामा जाऔं, त्यसो गरियो भने पार्टी चुस्त दुरुस्त हुन्छ भन्ने मेरो भनाइ हो । मैले एजेण्डा पनि प्रस्तुत गरेको छु । त्यहीअनुसार काम गरौँ भनेर कार्यतालिका ल्याएँ । यसबाट पार्टी चुस्तदुरुस्त रुपमा चलाउन सकिन्छ भन्ने मेरो बुझाइ थियो । तर, यो कुरा पार्टी नेतृत्व, हाम्रो सभापतिजीलाई मनपर्ने र स्वीकारयोग्य भइरहेको छैन । यो नै अहिले खड्किँदो विषय भएको छ ।पार्टी सभापति र तपाईंले महासमिति बैठकको समापन सत्रमा जिल्ला सभापतिलाई दिएको आश्वासन केन्द्रीय कार्यसमितिबाट पूरा नगर्ने संकेत देखिएको छ । पार्टीको दोस्रो सर्वोच्च निकाय महासमितिमा जनाएको प्रतिबद्धताबाट तपाईंहरु किनपछि हट्नु खोज्नु भयो ?मैले त्यो आश्वासनमा बेमानी नगरौँ भनिराखेको छु । हामीले आश्वासन दिएको छौँ । त्यो बेला त्यो कुरालाई केन्द्रीय कार्यसमितिबाट पुरा गछौँ भनेका हौँ । कार्यसमितिका साथीहरु पनि त्यहाँ हुनुहुन्थ्यो । आम महासमितिका साथीहरुको धारणा सुन्नु भएको छ । त्यसकारण तलबाट आफ्नै साथीहरुसँग चुनिएर आउनु किन नहुने ? मैले त केन्द्रीय कार्यसमितिमा जाउँ हामी तलैबाट चुनिएर आउँ भनि राखेकै छु । तिनीहरुसँगै आऊ हामी पनि , हामी सबै एकै नासको किन नहुने भनिराखेको छु । सभापति पक्षको भनाई ‘कहाँ हुन्छ ?’ भन्ने छ । उहाँहरु हामी एक पटक भइसकेपछि भइँयोभइँयो भन्ने खालको छ । अब ती साथीहरुलाई के जवाफ दिनुहुन्छ ? त्यो त उहाँहरुले नै जान्नुहुन्छ  ।मिटिङ ११ बजे भनेर बोलाइन्छ । सभापतिजी २ बजे आउनु हुन्छ । ४, ५ बजे भएपछि २,४ जनाले बोल्दाबोल्दै ल अब आजका लागि बैठक सकियो भन्दिनु हुन्छ । अब ५ दिनपछि बस्छ भनिन्छ । मैले त दिन बिताउने काल कटाउने काम गरेर जाने हो ?सभापति देउवापक्षले पार्टी एकताको क्रम जारी रहेकाले केन्द्रीयस्तरका नेता बुथबाट चुनिएर आउने कुराले समस्या आउनसक्छ भन्ने छ नि यसमा तपाइँको भनाइ के छ ?यसमा के प्रष्ट हुनुपर्छ । हामीले पार्टीको हितविरुद्ध केही व्यक्तिको हितका लागि पार्टी एकता गरेको होइन । आफ्नो एउटा सरेण्डर (आत्मासमर्पण) हुन्छ । पार्टीको हितका लागि आफूहरुले एजेण्डा, कार्यक्रम सारिएको हुन्छ । ती सबै कुरा छाडेर हुन्छ र ? एकतामा सबै कुरा मिल्नु पर्छ । एजेण्डामा सहमति हुनु पर्यो । आज हामीसँग के एजेण्डा छन् ? प्रतिपक्षले के एजेण्डा लिएर सत्तापक्षसँग सामना गर्ने र जनतामा जाने । ती एजेण्डासहित कुन कार्यक्रम, कुन विधि, कार्यशैली लिने भन्ने विषयमा हाम्रो मिलन हुनुपर्यो । त्यो विषयमा सहमति नभएपछि एकताको के अर्थ हुन्छ ? एकता एकता भनेर  मात्र हुन्छ ? साथै पार्टीमा पनि बेलाबेलामा एकता एकता भन्ने गरिन्छ । नेताहरुबीच पार्टीको एजेण्डा, पार्टी सञ्चालनको विधि र कार्यशैलीमा पनि एकरुपता आउनु पर्यो । हामीबीच एकता छ भनेर आत्मवाञ्चना गर्ने काम गर्नुहुँदैन भन्ने मेरो भनाइ हो । म आत्मवाञ्चना गर्न चाहन्न ।तपाईँको पार्टी प्रतिपक्षमा छ । प्रतिपक्षले त सरकारका गलत काम कारवाहीलाई सदनदेखि सडकसम्म सशक्त रुपमा उठाउनु पर्ने हुन्छ । आन्दोलको उर्जाको रुपमा रहेका भ्रातृ संगठन नेविसंघ र तरुण दल पनि अस्तव्यस्त छन् । तरुण दल ४ जनाको भरमा चलिरहेको छ भने नेविसंघको अवस्था अरु विकराल छ । भ्रातृ संगठनलाई काँग्रेसले चुस्त दुरुस्त राख्न किन सकेको छैन ?तरुण दलको आकार बढाउ भनेर म भनिरहेको छु । सभापतिज्यु किन थप्ने ?भनिरहनु भएको छ । मैले भनेको मानिरहनु भएको छैन । यस्तै नेविसंघबारे पनि भनिरहेकै छु । नेविसंघले अधिवेशन गर्न सकिरहेको छैन । यसले स्ववियु चूनावलाई पनि सही तरिकाले हाँक्न सक्दैन । मैले स्ववियु चुनावलाई सामना गर्न सक्ने यो नेतृत्वको विकल्प चाहियो भनेर भन्ने गरेको छु । साथै नयाँ नेतृत्व ल्याउँदा नेविसंघको अधिवेशन सुनिश्चित चाहिएको छ । त्यो अनुसारको प्रबन्ध गरौँ भन्ने मरो भनाइ छ ।नेविसंघ अधिवेशनउन्मुख देखिएका बेला किन विकल्प खोजिनु पर्यो ? करिब १५, २० वटा जिल्लामा अधिवेशन समेत गरिसकेको छ । यस्तो अवस्थामा नेविसंघको वर्तमान कार्यसमिति विघटन गर्ने प्रस्ताव पेश गर्नुभएको छ । नेविसंघलाई यत्रो दिनसम्म निकास दिन नसक्नुमा त तपाइहरुकै कमजोरी हो भनेर कार्यकर्ताले बुझेका छन् नि ?नेविसंघको वर्तमान कार्यसमिति विघटनको प्रस्ताव सभापति पक्षबाटै आएको हो । अहिलेको नेतृत्वले संगठन चलाउन सकेन भनेर उपसभापति विमलेन्द्र निधिजीले प्रस्तुत गर्नुभएको छ । हामीले पनि देखेको के हो भने नेविसंघको यो कार्यसमितिले अधिवेशन गर्ने भन्छ । तर आज एउटा निर्णय गर्छ, भोलिपल्ट त्यसलाई उल्ट्याउँछ । आज एउटा प्रतिनिधि खटाउँछन्, भोलि अर्को खटाउँछन् । यस्तो तरिकाले अहिलेको नेतृत्वले काम गर्न सक्दैन भन्ने हाम्रो पनि धारणा हो । त्यसभित्र पनि नैनसिंह महर पक्षकाले नै पनि राजीनामा दिए । त्यहाँ भुइँचालो नै गयो । त्यसैले मैले त अधिवेशनको सुनिश्चितता र स्ववियु निर्वाचनलाई सम्हालेर लैजाने वातावरण निर्माण गरौँ भनेको हो । त्यसको विकल्प के हुन्छ ? सोचौँ भनेको छु । यी विषयलाई सम्हाल्ने मान्छेलाई नेतृत्व दिऊ भन्ने गरेको छु ।नेविसंघको नेतृत्वको विकल्प दिन के ले रोकेको छ ? यसबारे केन्द्रीय कार्यसमितिले लामो समय निर्णय गर्न नसक्नुको कारण के हो ?तपाईलाई थाहा नै छ । पटक पटक मिटिङ राखिन्छ ।  मिटिङ ११ बजे भनेर बोलाइन्छ । सभापतिजी २ बजे आउनु हुन्छ । ४, ५ बजे भएपछि २,४ जनाले बोल्दाबोल्दै ल अब आजका लागि बैठक सकियो भन्दिनु हुन्छ । अब ५ दिनपछि बस्छ भनिन्छ । मैले त दिन बिताउने काल कटाउने काम गरेर जाने हो ? भनेर प्रश्न नै गर्ने गरेको छु । यस्तो तरिकाबाट जाने हो भने मलाई चित्त बुझ्दैन पनि भन्ने गरेको छु ।पार्टी त  प्रभावकारी ढंगले जानु पर्यो नि ? कार्यसमितिको बैठक निर्णायक रुपमा जानु पर्यो । यस्तो तरिकाले पार्टी चलाउनु हुँदैन भन्ने मेरो भनाइ छ । यो लम्व्याउने काम गरेर काल काट्ने दिन विताउने गर्दै नगरौँ भनिरहेको छु ।तपाईंले महासमिति बैठकमा सभापति र आफू सैद्धान्तिक रुपमा मिल्यौँ भनेर भन्नु भयो । तपाइँको कुरा सुन्दा त व्यवाहारिक रुपमा मिल्न बाँकी नै रहेको देखियो नि ?होइन, होइन । बैठकमा इस्युमा एजेण्डामा कुरा मिलेपछि मिल्यो । सधँै झगडा गरिराख्न एउटै पार्टीमा त मिल्दैन नि ! एउटा घटनामा मिलेको कुरा सधँैका लागि पनि होइन ।  इस्युमा कुरा मिल्यो भने पार्टीमा हुने झगडा मिलाएर लैजानुपर्छ । तर फेरि इस्यु आयो । इस्युमा कुरा नमिलेपछि मिलेन भनेर भन्नु पर्यो नि ! पार्टीको हितमा मैले योजना दिए । कि मलाई कन्भेन्स गर्नु पर्यो – तपाईंका योजनामा यहाँ कमी कमजोरी रह्यो, यति कारणले यो अनुपयुक्त छ भन्नुपर्यो कि त्यसलाई मान्दिनु पर्यो, कि त्यसका यति कुरा मान्छु, यति कुरा मान्दिन भन्नु पर्यो । दुईवटै नगरेर ‘आउट राइट रिजेक्ट’ गर्न थालेपछि त कसरी मेलमिलाप, सहमति र समभदारी हुन्छ ?महासमिति बैठकबाट पार्टीको विधानसहितका विभिन्न प्रतिवेदन केन्द्रीय कार्यसमितिमा पठाएको पनि करिब २ महिना हुँदैछ । विधान कार्यान्वयन र पार्टीको अन्य व्यवहारिक पक्षलाई कहिले व्यवस्थापन गर्नु हुन्छ ?त्यही त मैले भनिराखेको छु । उहिले नै विधान पास गरेर माहासमिति समापन भएको छ ।  महासमिति सम्पन्न भएको २, ३ दिनभित्रमा केन्द्रीय कमिटी बोलाएर टुङ्ग्याउनु पथ्र्यो । यो त नेतृत्वको काम हो । मैले त पहिले नै भनेको थिए । महासमिति सकिनेबित्तिकै विधानलाई कार्यान्वयन गर्ने जिम्मा केन्द्रीय कार्यसमितिलाई दिएको छ । त्यसलाई परिमार्जन गरेर कार्यान्वयनतिर लगिहालौँभन्दा पनि यतिका दिनसम्म लम्बिएको छ । यही कुरा मलाई चित्त बुझिरहेको छैन । जसले समस्या मात्र निम्त्याउने होइन, पार्टीलाई ठूलो क्षति नै भएको छ ।यस्तो अवस्थामा अब तपाईंको भूमिका के रहन्छ त ?मैले त आफ्नो कुरा भन्ने हो । म  पार्टी सभापति होइन । मैले सभापतिजीलाई यसरी भएन । छिटो गरौँ, चाँडो टुङ्ग्याउँ र निर्णय दिऔं भनिरहेको छु । म फेरि पनि भनिराख्छु–नेतृत्वबाट गल्ती भयो, यसले पार्टीलाई नोक्सान गर्यो । यस्तो  नगरौँ भनेर सचेत गराउने हो, गराइरहेको छु ।काँग्रेस कार्यकर्ताले नै भन्ने गरेका छन् – सभापति देउवाले तपाईलाई यो वा त्यो भनेर आश्वासन दिने र पुरा नगर्ने । त्यस्तो कि भइरहेको छ ?म कुनै आश्वासनको खेलमा पनि परेको छैन । मलाई आश्वासन पनि चाहिएको छैन । मलाई व्यक्तिगत आश्वासनबाट कुनै लिनुदिनु पनि छैन ।म कुनै आश्वासनको खेलमा पनि परेको छैन । मलाई आश्वासन पनि चाहिएको छैन । मलाई व्यक्तिगत आश्वासनबाट कुनै लिनुदिनु पनि छैन । काँग्रेसका लागि यत्रो जीवन दिइयो, यत्रो संघर्ष पनि गरियो । १५, १५ वर्ष जेलमा पनि बसेँ काँग्रेसकै लागि । सत्तामा हुँदा होस् वा बाहिर, जीवनभर काँग्रेसको इज्जत फाल्ने काम गरिनँ, सत्ताको  दुरुपयोग कहिल्यै गरिनँ  । म जेलमा बस्दा पनि पार्टीको आदर्शमा कहिलै सम्झौता गरेर छुट्ने कोशिस गरिनँ । काँग्रेसलाई यत्रो जीवन दिएको मान्छे काँग्रेस बिग्रेको कसरी हेर्न सक्छु र ! यो पार्टी नबिग्रियोस् भन्ने कोशिस गर्ने हो । त्यो भन्दा बढी मेरो केही चाहना छैन ।पार्टीभित्र यस्तो भद्रगोल र अलपत्त्र अवस्था छ । तर तपाईंहरुको ध्याउन्न १४ औँ महाधिवेशनमा नेतृत्व हत्याउनका लागि शक्तिआर्जनमा मात्र केन्द्रीत भएको देखिन्छ नि ?यसमा म तपाईंलाई सच्याउन चाहन्छु । पार्टीको भद्रगोल अवस्थालाई त्यतिकै छाडेर आउँदो चुनावमा उत्रेको भन्ने कुरा म मान्न तयार छैन । यो भद्रगोल अवस्थालाई कसरी व्यवस्थित गर्ने, पार्टीलाई सही तरिकाबाट कसरी सञ्चालन गर्ने, पार्टीलाई ट्रयाकमा कसरी ल्याउने भन्ने कुरामै केन्द्रीत भएर बोलिराखेको छु ।केन्द्रीय कार्यसमितिमा त्यही कुरामा सुझाव दिरहेको छु । पार्टीलाई चुस्त–दुरुस्त बनाएर लैजाउन भनेर विकल्प दिरहेको छु । मैले खालि आफ्नो चुनावी प्रचारको कुरा गरिराखेको छैन । ममा पार्टीलाई कसरी प्रभावकारी रुपमा लैजान सकिन्छ भन्ने मात्रै चिन्ता छ । त्यही कुरालाई ध्यानमा राखेर  मैले केन्द्रीय कार्यसमितिमा कार्यतालिकासमेत प्रस्तुत गरेको छु ।यस्तै अवस्थामा काँग्रेस १४ औँ महाधिवेशनमा गयो भने पार्टीले कस्तो परिमाण हात पार्ला ?मैले यस्तो अवस्था महाधिवेशनमा जानु उचित हुँदैन भनेर अहिलेका समस्या चाँडोभन्दा चाँडो टुंग्याऔं, पार्टीलाई एजेण्डामुखी बनाऔं भन्दै आएको छु । साथै, जनताका चासोका एजेण्डालाई अगाडि ल्याऔं, ती एजेण्डा लिएर जनतामा जाऔं, ती एजेण्डा लिएर सत्तासँग प्रतिस्पर्धा गरौँ, सत्तालाई पनि सही बाटो देखाउने गरौँ पनि भन्दै आएको छु । देश, लोकतन्त्र र पार्टीको भलो कसरी हुन सक्छ भन्ने विकल्पसहित तयार छु म । त्यसलाई सभापतिजीले गम्भीरतापूर्वक साँचेर लिइदिनुपर्यो ।तपाई १४ औँ महाधिवेशनमा पनि नेतृत्वको दावेदारीमा हुनुहुन्छ होला । अब तपाईंले लिने ठोस एजेण्डा के के हुन्छन् ?आगामी महाधिवेशनको उम्मेदवार म मात्रै हो, मेरो विकल्प छैन भनेर भन्ने गरेको छैन । लोकतन्त्रमा हरेकका विकल्पहरु हुन्छन् । त्यतिखेरको आवश्यता के महसूस हुन्छ आम कार्यकर्तालाई ? त्यो प्रमुख प्रश्न हो । अहिले नै हतार गरेर म नै हो सभापति भनेर मैले भनिर राखेको छैन । अरु साथीले पनि भन्नुभएको छ भने त्यो ठिक हुन्न भनिरहेको छु । बरु अहिले पार्टीको हितका लागि के गर्ने सकिन्छ, त्यतातिर उन्मुख हौँ भन्ने नै मेरो भनाई हो ।काँग्रेसमा युवा नेताहरुले नेतृत्व गर्नुपर्ने आवाज पनि उठेको छ । १४ औँ महाधिवेशनमा काँग्रेसको नेतृत्व युवाले गर्ने सक्ने सम्भावना कति छ ? त्यसमा तपाईंको भूमिका कस्तो रहन्छ ?नेतृत्व कसैले बनाई दिएर बन्दैन । ल तँ नेतृत्व भइस् भनेर स्वस्थानीमा हात्तीले नवराजलाई जस्तै माला पहिराइदिने पनि होइन । त्यो क्रमशः निर्माण भएर आउँछ । आफ्नो काम, प्रस्तुति र आम साथीहरुको विश्वास जितेर नेतृत्वमा आउने कुरा हो । यहाँ पुरानै मान्छे हुनुपर्ने भन्ने पनि छैन । त्यो चल्दा पनि चल्दैन । त्यसका लागि पनि बाटो खुला छ । नयाँलाई अवसर र मौका दिनुपर्छ । तर नयाँनयाँ भनेर सर्लक्क हामीले छोडिदिऔं नै भनेपनि त्यो नेतृत्व कसलाई दिने त ? त्यो पनि त थाहा छैन । काँग्रेसमा नयाँ पुस्ता अगाडि आइराखेकै छ, आउँछ पनि । त्यसको लागि अहिले नै तोक लगाउने कुरा मिल्दैन ।अहिले काँग्रेसमा उर्जाशील, क्षमतावान युवा नेताहरु हुनुहन्छ । अब त तपाईहरु अभिभावक भएर उहाँहरुलाई नेतृत्व दिने बेला भएन र ? के लाग्छ तपाईलाई ?गिरिजाप्रसाद कोइरालाले ८४ वर्षको उमेरमा शान्ति सम्झौताको नेतृत्व गर्नुभयो ।  गणतन्त्रको नेतृत्व गर्नुभयो ।हामीले कुनैबेला कृष्णप्रसाद भट्टराई, गणेशमान सिंह र गिरिजाबाबुलाई रिटायर गरेको कागज लेखाएका थियौ । उहाँहरुले नै भन्नुभएको थियो– अब हामी आइन्दादेखि चुनाव पनि लड्दैनौँ, रिटायर भयौँ भनेका थिए । तर, त्यो कुरा टिकेन । आखिरमा त्यही गिरिजाप्रसादले त्यत्रो ऐतिहासिक भूमिका खेलेको इतिहास थाहा छ । त्यसकारण कसले कुन भूमिका खेल्छ भन्ने कसैले जान्दैन । कसले कतिबेला कुन भूमिका खेल्न बाँकी हुन्छ ? भन्ने पनि थाहा हुदैन । काम गर्ने र क्षमता भएसम्म बस्ने हो, नभए त्यतिकै बस्ने कुरा छैन । जसरी गिरिजाबाबु र किसुनजीहरुले बसिबसी पार्टी हाँक्नु भयो । त्यो हामीले गरौँला भन्ने हामीलाई आशा छैन । सुतेर गरौँला भन्ने आशा छँदा पनि छैन, गर्न पनि चाहन्न ।युवा नेताहरुले अब सभापति शेरबहादूर देउवा र वरिष्ठ नेता रामचन्द्र पौडेलले विश्राम लिनुपर्यो । हामी नेतृत्व गछौँ भनिरहेका छ नि ?त्यो त काँग्रेसका कार्यकर्ताले भनिदिनु पर्यो नि ! अब  यी फलाना फलानाको दिन सकियो, अब ल फलानालाई भनेर । त्यो भन्ने अधिकार छ त ! त्यसका लागि हाम्रो पार्टीभित्र लोकतान्त्रिक परिपाटी पनि छ । प्रक्रियाबाट आइदिनु पर्यो । कार्यकर्ताहरु त्यसरी आएदेखि त कसैलाई कसले नेतृत्वमा राख्छ । हामीले राख्दैमा राखिन्छ त ! नेतृत्व भनेको त्यसरी राखिने कुरै होइन नि !