प्रतिपक्ष नेपाली काँग्रेसले प्रस्तावित प्रधानन्यायाधीश दीपकराज जोशीको नाम संसदीय सुनुवाइबाट अस्वीकृत गरेकोमा चर्को असन्तुष्टि जनाएको छ । उसले समितिको निर्णय प्रक्रियामाथि नै गम्भीर प्रश्न उठाउँदै संवैधानिक परिषद्का अध्यक्ष तथा प्रधानमन्त्रीले माफी माग्नुपर्ने बताउँदै आएको छ । जसले गर्दा डा. गोविन्द केसी प्रकरणमा बढेको प्रतिपक्ष र सरकारबीचको दूरी जोशी प्रकरणमा आइपुग्दा थप फराकिलो बन्दै गएको छ । प्रस्तुत छ– जोशी प्रकरणमा देखिएको विवाद, सत्ता र प्रतिपक्षको सम्बन्ध तथा काँग्रेसको आन्तरिक किचलोलगायतका विषयमा काङ्ग्रेस सहमहामन्त्री डा. प्रकाशशरण महतसँग रातोपाटीका लागि फणिन्द्र नेपालले  गरेको कुराकानी  ःप्रस्तावित प्रधानन्यायाधीश दीपकराज जोशीको नाम संसदीय सुनुवाइ समितिले अस्वीकृत गरेपछि काँग्रेसले बैठकै बसेर प्रधानमन्त्रीले माफी माग्नुपर्छ भनेको छ । के कारणले प्रधानमन्त्रीले माफी माग्नुपर्ने हो ? संसदीय समितिले प्रस्तावित प्रधानन्यायाधीश दीपकराज जोशीको नाम अस्वीकृत गर्नु प्रमुख विषय होइन । प्रमुख विषय त यो सरकारले न्यायपालिकालाई आफ्नो नियन्त्रणमा वा छायामा राख्ने प्रयास गरेको छ । यो समस्या आएको पनि त्यही कारणले हो । तर जोशीको जुन सवाल छ त्यसमा संवैधानिक परिषदले प्रस्ताव गर्यो । यसमा अध्यक्ष प्रधानमन्त्री हुन्छन् । सभामुख, विपक्षी दलको नेतासमेत सदस्य रहेको परिषदले व्याख्यासहित यो–यो कारणले उपयुक्त भनेर सिफारिस गरेको थियो । तर प्रधानमन्त्रीकै पार्टीका सदस्य रहेको संसदीय समितिले अस्वीकार गर्यो । हुन त संसदीय सुनुवाइ समिति नै प्रणालीमा उपयुक्त होइन । किनभने यो त राष्ट्रपतीय प्रणालीका लागि हो । राष्ट्रपतीय प्रणालीमा राष्ट्रपतिले पठाएको प्रस्ताव स्वीकार गर्ने या नगर्ने भनेर यो प्रावधान राख्ने गरिन्छ । त्यसकारण संसदीय प्रणालीमा सुनुवाइ समिति अनावाश्यक हो भन्ने मेरो भनाइ हो । एकछिनलाई त्यो कुरा छाड्ने हो भने पनि अहिलेको जोशी प्रकरणमा नेतृत्वले हामीलाई जे भनेको छ, त्यही गरेको भन्ने आएको छ । अस्वीकार गर्नुमा यति सतही कारण छन् कि कुनै यथेष्ट प्रमाण नै छैन । यस्तो अवस्थामा प्रधानमन्त्रीले नैतिक जिम्मेवारी लिनुपर्छ भन्ने काँग्रेसको ठहर हो । त्यो पनि निर्णय गर्ने बेलामा तौलीतौली, गिजोली गिजोली कति दिन लगाएर निर्णय गरियो । यसको अर्थ सीधा छ, उहाँहरू (सत्तापक्ष) ले न्यायपालिकालाई आफ्नो नियन्त्रणमा राख्ने र अरूलाई हामीसँग दुई तिहाई छ भनेर सन्देश दिन खोज्दै हुनुहुन्छ । यसबाट भोलिका दिनमा पनि तिमीहरू विचार गर, हामी जे गर्न सक्छौँ भन्ने सन्देश दिन खोज्दै हुनुहुन्छ । यो अत्यन्त खतरनाक कुरा हो । व्यक्ति स्वीकृत भयो भएन, अस्वीकृत हुँदा उहाँ चुपलागेर बस्नुभयो कि भएन भन्ने उहाँकै व्यक्तिगत कुुरा भयो । मूल कुरा ठीक बाटोमा यो सरकार हिँडेको छैन । स्वतन्त्र न्यायापालिकाबिना लोकतन्त्र सम्भव छैन । त्यसैले स्वतन्त्र न्यायपालिकामाथि नै आक्रमण गर्दै हुनुहुन्छ । त्यो खतरनाक कुरा हो, त्यस अर्थमा नेपाली काँग्रेसले घोर आपत्ति गर्छ । भनेपछि संसदीय सुनुवाइ विशेष समितिको समग्र निर्णय प्रक्रियामाथि नै काँग्रेसले प्रश्न उठाएको हो ? हो, निर्णय प्रक्रियामा कुनै प्रामाणिक आधार छैन । सन्दिग्ध भनिएको छ । कुनै कारण दिन सक्नुपर्यो नि यो यो कारण हो भनेर । प्रमाणपत्रका कुरा पहिल्यै आए । त्यो पनि नियोजित छ । मूलतः पार्टी नेतृत्वको निर्देशनमा अस्वीकार गरिएको हो । एउटा संवैधानिक परिषद्ले अनुमोदन गर्ने अनि अर्कोले अस्वीकार गर्ने, यो त प्रपञ्च मात्रै हो । प्रधानमन्त्री स्वयम्ले अध्यक्षता गरेको परिषद्ले गरेको निर्णयमा सुनुवाइ समितिलेअस्वीकार गर्छ भने त्यहाँ नैतिकताको प्रश्न उठ्छ कि उठ्दैन ?  संवैधानिक परिषद्को त सिफारिस गर्ने काम हो, तर अनुमोदन गर्ने त संसदीय सनुवाइको हो नि । संविधानमै त्यो व्यवस्था किन राखियो त ? तपाईंहरू पुरानै कर्मकाण्डीबाट अघि बढ्न नचाहेको देखियो नि ?  संविधानले सुनुवाइ समितिलाई निर्णय गर्ने अधिकार दिएको छ । त्यो सत्य हो तर जुन परिवेश र प्रक्रियाबाट निर्णय भएको छ  नि त्यो गलत हो भन्ने हाम्रो निष्कर्ष हो । यो विषय घाम जत्तिकै छर्लङ्ग छ, यो निर्णय स्वतन्त्र ढङ्गले भएको छैन । अस्वीकृत गर्ने आधार नै प्रष्ट पार्न सकिएको छैन । सबैले बुझिसके, जानिसके । मूलतः न्यायपालिकालाई हाम्रो अनुकूल काम गर, हैन भने भविष्यमा तिमीहरूको खैरियत छैन भन्न खोजेको स्पष्ट छ । संसदीय प्रणालीको विशेषता नै के हो भने बहुमतको आधारमा निर्णय गर्ने । के तपाईंहरूको पक्षमा निर्णय नआउनेवित्तकै चाहिँ त्यो गलत नै हुने हो र ? हो तर निर्णय गर्न पनि त ठोस आधार चाहियो नि । त्यो ठोस आधार नभएसम्म कसरी विश्वास गर्ने ? यदि ठोस रूपमा आधार र प्रमाण दिएको भए संवैधानिक परिषद्ले पत्ता लगाउन नसकेको कुरा पनि पत्ता लगाएछ, समितिले विश्वास गर्नैपर्यो भन्न सकिन्थ्यो तर त्यो त देखिएन । यसरी नराम्रो नजिर बसाउन खोजिँदैछ । बहुमत हुँदैमा एउटा स्वतन्त्र न्यायपालिकालाई कब्जामा लिने प्रयास त गर्न पाइँदैन नि ।अहिले दुई तिहाई भएपछि एक्सरसाइज गर्ने र जोजो हाम्रो अनुसार हिँड्न तयार छैनन्, उनीहरूलाई निषेध गर्ने मान्यता राखेको देखियो । सुनुवाइका क्रममा पनि त्यही देखियो ।प्रधानमन्त्रीले निर्देशन दिएर जोशीलाई अस्वीकृत गरेको भन्ने प्रमाणचाहिँ काँग्रेससँग के छ त ?  छन्, प्रधानमन्त्रीले भेटेको, कुरा गरेको, मण्डलाको विषयमा किन यस्तो निर्णय गर्नुभयो भन्ने त आइसकेकै कुरा हो नि । स्टे अडर किन गर्नुभयो भनेर सवाल जवाफ गरेको कुरा नै प्रमाण हो नि ।प्रधानमन्त्रीले सोध्नै नमिल्ने पनि त होइन होला नि ? यही त गलत छ । स्वतन्त्र न्यायपालिकालाई कार्यकारीले आदेश दिन या यसो गर, उसो गर भन्नै मिल्दैन । कम्युनिस्ट प्रणालीको कन्सेप्ट के छ भने सबै नियुक्ति नै हामीले गर्ने हो भन्ने छ । संविधान निर्माणका क्रममा पनि त्यो देखिएको हो कि नियुक्ति संसदले गर्नुपर्छ भन्ने देखिएको हो । तर त्यो हुन सकेन । अहिले दुई तिहाई भएपछि एक्सरसाइज गर्ने र जोजो हाम्रो अनुसार हिँड्न तयार छैनन्, उनीहरूलाई निषेध गर्ने मान्यता राखेको देखियो । सुनुवाइका क्रममा पनि त्यही देखियो ।यस्तो समस्या आउनुमा तपार्इंहरू पनि त उत्तिकै दोषी हुनुहोला नि ? न्यायाधीश नियुक्ति गर्ने बेलामा राजनीतिक भागबण्डा गर्नुपर्छ भनेर भागबण्डाकै आधारमा नियुक्ति गर्ने त तपाईंहरू पनि हो नि ? अहिले उम्कन मिल्छ ? यसअघि हाम्रो पनि केही कमजोरी भयो होला । हाम्रो कमजोरी छँदैछैन भन्दिनँ । तर संवैधानिक परिषद्ले सिफारिस गरेर संसदीय सुनुवाइ समितिले अस्वीकार गरेको त यो पहिलो पटक हो नि । यस्तो कहिल्यै पनि भएको थिएन । समितिले नक्कली शैक्षिक प्रमाणपत्र र न्यायलय सुधारका स्पष्ट योजना दिन नसकेको भनेर प्रमाण पेश गरिसकेको छ नि ? त्यो वाहियात हो । काठमाडौँ विश्वविद्यालयबाट पास भएको छ भने त्रिभुवन युनिर्भसिटीको त हँुदैन नि कहीँ पनि । त्यस्तै हो त्यो पनि । त्यसबेलाको मान्यता दिएको विषयलाई अहिले अस्वीकार गर्न मिल्छ ?त्यसो भए अब प्रधानमन्त्री केपी ओलीले नैतिकताको आधारमा माफी माग्नुहोला त ? नैतिक रूपमा उहाँले माफी माग्नुपर्छ । तर माग्नुहुन्छ हुन्न उहाँको कुरा हो । गल्ती महसुस गर्ने सोच या दृष्टिकोण भयो भने लोकतन्त्र फस्टाउँछ । काँग्रेस र दीपकराज जोशीले भनेजसरी संसदीय सुनुवाइ समितिको निर्णय पुनर्विचार हुन सक्ला ? पुनर्विचार हुने नहुने उहाँ (दीपकराज जोशी)ले अख्तियार गर्ने बाटोमा भर पर्ला । यदि उहाँले भइहाल्यो भन्नुभयो भने सकियो । त्यसमा हाम्रो कुनै टाउको दुखाइ छैन ।हामीले गरेको नियुक्ति ठीक हो भनेर स्टे अर्डर गरेको हो र ? गरेको होइन । कानुनलाई फलो गरेको कुरा अहिलेको सरकारमा बस्नेलाई चित्त बुझेन । उहाँहरूको भनाइ त कानुनलाई फलो गर्ने होइन, हामीलाई फलो गर्नुस् भन्ने हो । यो सत्य हो । स्वतन्त्र न्यायपालिकालाई सरकारले आफ्नो अधीनमा राख्न खोज्यो भनेर तपार्इंहरूले पनि संसदीय सर्वोच्चतालाई चुनौती दिन खोजेको हो ? पब्लिकले बुझ्न पाउनुपर्छ । संसदले निर्णय गर्यो भन्दैमा जनताले बोल्न पाउँदैन ? बोल्न पाइन्छ, त्यसको बारेमा समालोचना र आलोचना गर्न पाइन्छ । यसमा दुई मत नै छैन । जहाँबाट, जुन आधारमा, जुन परिवेशमा निर्णय भएको छ, निर्णय गर्नुको आशय र कन्भर्सेसन छ, प्रधानमन्त्री र न्यायाधीशका बीचमा । त्यसले यो निर्णय सुनियोजित रूपमा गरिएको हो भन्ने प्रमाणित गर्छ । प्रमाणपत्र नपुगेर, कार्यक्षतमा नपाएर होइन, मूल कुरा हामी अनुकूल हुन नखोजेको भनेर यस्तो निर्णय भएको हो ।यस्तो विवाद भएपछि जोशीले राजीनामा दिएर सहज वातावरण बनाइदिनुपर्ने भन्ने सुझाव पनि आइरहेका छन् तर त्यो विकल्पमा काँग्रेस नगएर झन् न्यायपालिकालाई विवादमा तान्ने र जटिलता थप्ने काम भयो भनिन्छ नि ? हामीले के गरेका छौँ र ? मण्डलामा प्रदर्शनमा लगाएको निषेध खोल्नुपर्छ भन्ने त हाम्रो अधिकार नै हो । अदालतमा मुद्दा पर्यो अदालतले जे उपयुक्त ठान्यो निर्णय गर्यो यसमा हाम्रो के दोष ? कानुनमा छर्लङ्ग भएको व्यवस्थालाई जुनसुकै विचारधारा बोकेर न्यायाधीशले ठाडो उल्लङ्घन गर्न थाले के हुन्छ ? सीधै निश्चित अवधिका लागि हिजोको निर्वाचित सरकारले गरेका नियुक्तिलाई निकाल्दा अदालतले ठीक गर्यो भन्न थाल्यो भने के हुन्छ ? अदालतले त कानुनलाई फलो गरेको हो । हामीले गरेको नियुक्ति ठीक हो भनेर स्टे अर्डर गरेको हो र ? गरेको होइन । कानुनलाई फलो गरेको कुरा अहिलेको सरकारमा बस्नेलाई चित्त बुझेन । उहाँहरूको भनाइ त कानुनलाई फलो गर्ने होइन, हामीलाई फलो गर्नुस् भन्ने हो । यो सत्य हो । सरकारले राज्य सञ्चालनका क्रममा कुनै पनि निर्णय गर्ने अधिकार राख्छ तर सरकारले गरेका हरेक निर्णयमा प्रतिपक्षले विरोध गरिहाल्ने, सडकदेखि संसद नै अवरुद्ध गर्ने तपाईंहरूको प्रवृत्ति चाहिँ सही नै छ भनेर जनताले बुझिदिनुपर्ने ? हामीले त्यसो पनि गरेका छैनौँ । गत १५ गतेको कार्यक्रम सरकारले मूल्यवृद्धि नियन्त्रण गर्नुपछ भनेर सरकारलाई चेतावनीस्वरूप विरोध गरेका हौँ, आन्दोलन होइन । विरोध मात्रै हो । किनभन्दा सरकारलाई समयमै सचेत गराउनुपर्छ भनेर । अहिले हामीले यो सरकारलाई सत्ताबाट खसाल्ने भनेका होइनौँ । ५ वर्ष नै शासन गर्नुस् तर संविधानको शपथ खाएपछि संविधानको सीमाभित्र त सबै बस्नुपर्छ भन्ने उद्देश्यले १५ गते देशव्यापी खबरदारी गरेका हौँ । त्योभन्दा अगाडि विभिन्न भातृ सङ्गठनहरूले चिकित्सा शिक्षा विधेयक जो धेरै छलफल र बहसपछि त्यो पनि तत्कालीन माओवादी पनि सरकारमा भएका बेला ल्याएको अध्यादेश थियो । त्यसका लागि डा. केसी धेरै अनशन पनि बस्नुभयो । जसको स्थायी समाधान होस भनेर नै त्यो प्रक्रिया अपनाइएको हो । तर त्यसका मूल उद्देश्यमा नै प्रभाव पार्नेगरी विधेयक आएकाले विरोध भएको हो । त्यसको विरोधमा हामीले संसदमा विरोध गर्यौँ, संसदीय मूल्य र मान्यताभित्रै रहेर । लोकतान्त्रिक पद्धतिमा सीमाभित्र रहेर विरोध गर्नुलाई अन्यथा लिन मिल्दैन । चित्त नबुझेका कुरा बहुमत नभए पनि गर्न पाउनु नै लोकतन्त्र हो ।संसदीय सुनुवाइकै क्रममा पनि मैले कतिपय साथीहरूको भनाइ पनि सुने– ‘यो त सारै झण्झटिलो भयो, फटाफट गर्न पाए पो हुन्थ्यो ।’ यो सुन्दा त संसदीय व्यवस्था उहाँहरूलाई घाँडो भएको देखिन्छ । संसदीय व्यवस्थामा प्रतिपक्षले सत्तापक्षलाई जनताका विषयमा खबरदारी गर्नु दायित्व नै हो तर समृद्धि र विकासको महान उद्देश्य पूरा गर्न प्रतिबद्धता जनाएको ५ वर्षे सरकारलाई कामै गर्न नदिएको जस्तो देखिएको छ नि ? सानातिना कुरामा यसरी अल्झिनु त तपाईंहरूका लागि पनि घाटा होला नि ? यी सानातिना कुरा हैनन् । खतरनाक सङ्केतहरू हुन् । समृद्धि भनेर आउने होइन । काम गरेर देखाउनुपर्छ । त्यसका लागि निश्चित सिद्धान्तमा आधारित एक्टिभिटिजलाई सरकारले अवलम्बन गर्नुपर्छ । बैङ्किङ, हाइड्रोबजार, नेप्से हेर्नुस् कहाँ छ ? मान्छेहरू लगानी गर्नै छोडे । निजी क्षेत्र निरुत्साहित भएको छ । अनि कसरी आउँछ समृद्धि ? योजना ल्याउनुस्, काम गर्नुस् जनताको जीवनस्तर उकास्नुस् । गरिबी घटाउनुस्, कसले गर्छ विरोध ? तर त्यसो गर्नुको साटो नियन्त्रण गर्ने मात्रै प्रयास भएको छ । गृहमन्त्रालयले ठेकेदारलाई तर्साउँछ । त्यो काम भौतिक मन्त्रालयको होइन । त्यसमा निश्चित मापदण्ड होला । सेवा, सर्त राखिएको होला । कमजोरी नै भएको भए पेनाल्टिको व्यवस्था होला । डिपोजिट खारेज गर्न सकिएला । त्यसका अरू प्रक्रिया होलन् नि । विधि र पक्रिया सबै मिच्ने ? निजी क्षेत्रलाई पार्टीकरण गर्ने ? समृद्धि ल्याउने होइन, सबै पार्टीकरण गर्न खोजिएको छ । हाम्रा शर्त छन् । ती सर्त मान्नुपर्छ, नभए जे पनि हुनसक्छ भन्ने एउटै मात्र उद्देश्य सरकारको देखियो । त्यो तरिका होइन । जुनसुकै विचार बोक्न पाइन्छ । त्यो विचार बोकेरै नेपाल र नेपालीको समृद्धि हुनसक्छ भन्ने बुझेको देखिएन । मलाई भोट दिएन, त्यसकारण सबै सेवा सुविधा दिन्नँ, खेदेको खेद्यै गर्छु भन्न त पाइँदैन नि । हामीले त कहिल्यै त्यसो गरेनाँै । यसरी डर त्रासका भरमा हरेक क्षेत्रलाई आफ्नो कब्जामा ल्याउन खोज्नुले समृद्धि हँुदैन । यतिसम्म कि समृद्धि ल्याउँछु भन्ने सरकारले स्विपरको जागिरसमेत खोस्यो । स्विपरको जागिर खोसेर समृद्धि हुन्छ ? यो त अधिनायकवादको पूर्वसङ्केत हो । त्यसकारण उहाँहरू समयमा सच्चिनुहोस्, विधि विधान मान्नुस् भन्ने हो । एकदलीय शासन जनताले स्वीकार्दैनन् ।नेपालमा लामो समय संसदीय अभ्यास भएको छ । कि अब नेपालमा संसदीय प्रणाली नै घाँडो भएको हो ?  हामीलाई घाँडो भएको होइन । उहाँहरूलाई घाँडो भएको जस्तो देखिन्छ । दुईतिहाई बहुमत भएपछि जे पनि गर्न पाइन्छ भन्ने देखियो । संविधान संशोधनको कुरा, राष्ट्रपतीय प्रणाली किन आएका छन् भन्दा उहाँहरू यो प्रणालीप्रति विश्वास गर्नुहुन्न । संसदीय सुनुवाइकै क्रममा पनि मैले कतिपय साथीहरूको भनाइ पनि सुने– ‘यो त सारै झण्झटिलो भयो, फटाफट गर्न पाए पो हुन्थ्यो ।’ यो सुन्दा त संसदीय व्यवस्था उहाँहरूलाई घाँडो भएको देखिन्छ । हामीसँगै राजनीतिक परिवर्तन भएका कतिपय मुलुकले विकासमा धेरै ठूलो फड्को मारिसके तर हामी जस्ताको तस्त्यै छौँ । अब यसको दोष पार्टी र नेताले लिने कि नलिने ? यसमा केही कारण छन् । बढी नाराबाजी गर्ने काम नगर्ने हाम्रो प्रवृत्ति छ । ०४६ सालमा आर्थिक वृद्धिदर २ प्रतिशत थियो हाम्रो । तर ६ प्रतिशत पुग्यो । निजी गतिविधि धेरै बढे । पहिला बाहिरबाट आउनेले मात्रै लगानी गर्थे अहिले नेपालीहरू नै लगानी गर्न तयार छन् । यो आधारशीला नेपाली काँग्रेसले बनायो । निषेधित र नियन्त्रित व्यवस्थाले नागरिकलाई कहिल्यै समृद्धिको बाटोमा लादैन भन्ने प्रमाणित नै भइसकेको छ । गाउँगाउँमा सडकको कन्सेप्ट थिएन । अहिले सडक पुगेको छ । त्यसकारण लोकतान्त्रिक पद्धति अफाबसिद्ध भयो भन्नेमा म सहमत छैन । बरु काम नगर्ने प्रवृत्ति बाधक छ । यसमा नेताहरू बढी जिम्मेवार छन् । नेताहरूको कमजोरी छ । त्यो सुधार्नुपर्छ । निजी स्वार्थ छोडेर नेपाल र नेपालीको भलो चाहान्छु र त्यही अनुसार काम गर्छु भन्नुपर्छ । हरेक पार्टीका नेता कार्यकर्ताले आफ्नो स्वार्थ होइन, नेपाल र नेपालीको स्वार्थमा हिँड्छु भन्ने सङ्कल्प गर्नुपर्छ । अन्त्यमा, सहमाहामन्त्रीको हैसियतले नेपाली काँग्रेसभित्रको विवाद सल्ट्याउने के–के प्रयास भइरहेका छन् ?  हाम्रो पार्टीमा आन्तरिक संवाद र छलफल भइरहन्छन् । त्यो हाम्रो अभ्यास पनि हो । व्यक्तिगत स्वतन्त्रतामा पनि विश्वास गर्ने पार्टी हो काँग्रेस । त्यो व्यक्तिगत स्वतन्त्रतालाई कतिपय नेता कार्यकर्ताले सीमा नाघेका छन् । पार्टीको मूल्यमान्यता, विधान विधिभन्दा बाहिर गएर काम गरे अराजकता हुन्छ । तर सीमाभित्र रहेर हुने संवाद र आलोचनालाई पूर्ण निषेध गर्न भने सकिँदैन । त्यसका लागि पार्टी र नेतृत्व गम्भीर भएर कोसिस गरिरहेको छ । पछिल्लो समय व्यक्तिगत गालिगलोज र अराजक प्रवृत्तिको कन्ट्रोल हँुदै गएको छ । कमजोरीलाई आआफ्ना स्थानबाट वनरसिप लिऔँ भन्ने हो । अरू नेता कार्यकर्ताभन्दा पनि पार्टी सभापति नै विधि र विधान नमान्ने कोटीमा पर्नुभएको छ । महाधिवेशन भएको २ वर्षसम्म पनि विधानअनुसार केही काम नगरेको धेरै नेताको आरोप छ नि ? विधान र विधि नमानेको भन्दा पनि हामीले जे भनेको छ, त्यो गर्नुपर्यो भन्ने मान्यताले गर्दा यस्तो अवस्था आएको जस्तो मलाई लाग्छ । ठीक छ पार्टी सभापतिले सबैलाई मिलाएर लैजाने प्रयास गर्नुभएको छ, यो सकारात्मक छ । तर आगामी भदौ महिनामा हुने भनिएको र सभापतिले नै प्रतिबद्धता जनाइसकेको महासमिति बैठक नै सार्ने योजनामा हुनुहँुदोरछ नि तपाईंहरू ?  क्लियर भइसकेको छैन । औपचारिक निर्णय हुन बाँकी छ । अहिलेसम्म भदौमा नै गर्ने भन्ने छ । त्यसअघि विधान बनाउनुपर्छ । विधान पारित गर्नपर्छ । अनि मात्रै महासमितिमा जानुपर्ने समयको दबाब चाहिँ छ ।   