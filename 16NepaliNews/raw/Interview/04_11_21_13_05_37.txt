समाजवादी पार्टी अहिले सरकार र सदन दुवैमा कमजोर देखिएको टिप्पणीहरु भइरहेका छन् । संविधान संशोधनका लागि सरकारमा गएका समाजवादी पार्टी अहिले त्यसको चर्चा गर्न समेत छाडेको छ । सदनमा समेत लाल आयोग, रेशम चौधरी, लोकसेवा आयोगलगायतका विषयमा बोल्न छाडेको जस्ता टिप्पणी हुन थालेको छ । अहिले आएर एकजना सांसदले राजीनामा पनि दिएका छन् । प्रस्तुत छ यिनै विषयमा समाजवादी पार्टीका केन्द्रीय सदस्य एवम् संसदीय दलका प्रमुख सचेतक उमाशंकर अरगरियासँग रातोपाटीले गरेको कुराकानीःनयाँ शक्ति र संघीय समाजवादी पार्टी, नेपालबीच एकीकरण भएको चार महिनाभन्दा बढी भइसक्यो पार्टीभित्रको समायोजन कहाँ पुग्यो ?–दुई दलबीच एकीकरण गरेर दल दर्ता गराएका छौँ । प्रमाणपत्र भने आउन बाँकी छ । केन्द्रीय समितिमा समायोजन भइसकेको छ । कतिपय संगठनको जिम्मेवारी बाँडफाँड पनि भइसकेको छ । एक र तीन नम्बर प्रदेश बाहेक अरु प्रदेशको समायोजन पनि सम्पन्न भइसकेको छ । प्रदेशको टुङ्गो लागेपछि जिल्ला तथा स्थानीय तहको समायोजन पनि हुन्छ ।चार महिना बितिसक्दा पनि किन टुङ्गो नलागेको होला ?–पार्टी एकीकरण भएको चार महिना मात्र भएको छ भन्नु न बरु । चार महिनामा समायोजनका धेरै काम पुरा भइसकेका छन् । बाँकी रहेका कुरा पनि एक–दुई हप्तामा टुङ्गिने छ । अरु दलहरुको हेर्नुभयो भने एकीकरण भएको वर्षौँ भइसकेको छ तर समायोजन पूरा सकेको छैन । समाजवादी पार्टी नै यस्तो पार्टी हो कि जसले चार महिना नबित्दै समायोजनका अधिकांश कामहरु सकाएको छ ।*****एकजना मात्र सांसद छ त्यो पार्टीमा । तर पार्टीका अध्यक्ष डा.बाबुराम भट्टराई प्रतिष्ठित नेता हुनुहुन्छ । देशका प्रधानमन्त्री भइसक्नु भएका व्यक्ति हुनुहुन्छ । उहाँले आफ्नो कार्यकालमा गर्नुभएको कामको बारेमा अहिले पनि देशमा चर्चा हुने गरेको छ । अर्थात् देशभरि नै उहाँलाई सम्मानको नजरले हेरेको छ । त्यो आधारमा हामीले उहाँलाई सिनियर मानेको छौँ । उहाँलाई एक नम्बरको मान्यता दिएका छौँ ।*****प्रदेश १ र ३ र केही जनवर्गीय संगठनमा कुरा मिलेको छैन, त्यसका लागि पटक–पटक बैठक पनि बस्यो । समस्या कहाँ हो ?–समायोजनका लागि कार्यदल पनि बनेको छ । कार्यदलले दिएको प्रतिवेदनका आधारमा नै धेरै ठाउँको समायोजन टुङ्गो लागेको छ । जहाँ अलकति समस्या छ, त्यहाँ अध्यक्षद्वयले मिलाउने कुरा भएको छ । दुवैजना अध्यक्षको व्यस्तताका कारण केही ढिलाइ भएको हुनसक्छ तर अब चाँडै नै टुङ्गो लाग्छ । भदौ ११ गतेका लागि पदाधिकारीको बैठक बोलाइएको छ । त्यसअघि नै सारा समायोजन टुङ्गो लगाउने कुराकानी भएको छ ।एकीकरणपछि दुई पार्टीको समायोजन के मापदण्डको आधारमा भइरहेको छ ?–लिखित मापदण्ड केही छैन तर जहाँ समायोजनको कुरा हुन्छ त्यहाँ वरिष्ठता, लगनशीलता, योगदान र कार्य कुशलतलाई हेरिन्छ । नयाँ शक्ति पार्टी एउटा सानो पार्टी हो । एकजना मात्र सांसद छ त्यो पार्टीमा । तर पार्टीका अध्यक्ष डा.बाबुराम भट्टराई प्रतिष्ठित नेता हुनुहुन्छ । देशका प्रधानमन्त्री भइसक्नु भएका व्यक्ति हुनुहुन्छ । उहाँले आफ्नो कार्यकालमा गर्नुभएको कामको बारेमा अहिले पनि देशमा चर्चा हुने गरेको छ । अर्थात् देशभरि नै उहाँलाई सम्मानको नजरले हेरेको छ । त्यो आधारमा हामीले उहाँलाई सिनियर मानेको छौँ । उहाँलाई एक नम्बरको मान्यता दिएका छौँ । पार्टी ठूलो वा सानो भएर केही हुँदैन ।  अहिलेको समायोजनामा नयाँ शक्ति हावी भयो भनेर अशोक राई समूहका नेताहरु सन्तुष्ट छैनन् भन्ने कुरा बाहिर आएको छ, के यो सही हो ?–होइन, यो सही होइन । अशोक राईको कुरा गर्नुहुन्छ भने उहाँ सबैभन्दा सालिन, भद्र र पार्टीप्रति प्रतिबद्ध नेता हुनुुहुन्छ । उहाँ यसरी गुटबन्दी गर्नुहुन्छ र विरोध गर्नुहुन्छ जस्तो लाग्दैन । हो, पार्टी एकीकरणमा सबैलाई चित्त नबुझेको होला । तल्लो तहमा केही असन्तुष्टिहरु होला तर उच्च तहमा त्यस्तो कुनै असन्तुष्टि छैन । अहिलेसम्म पार्टीमा त्यस्तो केही देखापरेको छैन । उहाँले एकीकरणकै दिन आफ्नो मन्तव्यमा भन्नुभएको थियो कि सानो–सानो नदी बनेर ठूलो नदी बन्छ, ठूलो नदीहरु मिलेर समुन्द्र बन्छ । अर्थात् यी साना साना दलहरु मिलाएर ठूलो पार्टी बनाउन सकिन्छ । अब उहाँ तीनजना मिलेर ठूलो पार्टी बनाउनु हुन्छ र त्यो दिशामा पार्टीमा हिँडिसक्नु भएको छ ।संसदीय दलको बैठक नबसेको छ महिनाभन्दा बढी भइसक्यो । किन ?–विधिवत रुपमा संसदीय दलको बैठक बसेको छैन तर आवश्यक परेको बेलामा बैठकहरु बसिरहेका हुन्छन् । संसद भवनमा कहिलेकाहीँ बसेर आइपरेका विषयमा छलफल भइ नै रहेको छ । संसदीय दलको कार्यालयमा अध्यक्षज्यू आएपछि उपलब्ध भएका संसदहरुसँग छलफल गर्नुहुन्छ । आवश्यक निर्देशन पनि दिनुहुन्छ तर औपचारिक तथा विधिवत बैठक बसेको छैन । नयाँ शक्तिसँग एकीकरण भएको कारणले अब एकीकृत रुपमै संसदीय दलको बैठक बोलाउने कुरा भएको छ । भदौ १ गतेका लागि संसदीय दलको बैठक बोलाइएको छ ।संसदीय दलमा नयाँ शक्तिलाई कसरी समायोजन हुँदैछ ?–नयाँ शक्तिमा एकजना सांसद छ । डा.बाबुराम भट्टराई नै सांसद हुनुहुन्छ । पार्टीमा उहाँ वरिष्ठ अध्यक्ष नै हुनुहुन्छ । सायद संसदीय दलमा उहाँले केही दावी गर्नुभएको छैन । पार्टीमा अध्यक्ष उपेन्द्र यादव अहिले संसदीय दलका नेता हुनुहुन्छ । र, उहाँ दलकै नेताको नातामा पार्टीको नेतृत्व गर्दै सरकारमा सहभागी हुनुभएको छ । त्यही भएर अहिले संसदीय दलको नेता पनि उहाँ नै रहनुहुन्छ जस्तो मलाई लाग्छ ।*****मिडियामा आइसकेको कुरा हो । चारजना अध्यक्ष रहनेछन् । त्यसमा महन्थ ठाकुर पहिलो नम्बरको नेता रहनु हुन्छ भने त्यसपछि डा.बाबुराम भट्टराई, उपेन्द्र यादव र राजेन्द्र महतो रहनुहुनेछ । त्यसपछि सह–अध्यक्षको एउटा टीम हुन्छ । जुन दिन एकीकरणको घोषणा हुन्छ त्यसको भोलिपल्ट हामी सरकार छाड्छौँ । त्यसका बारेमा पनि कुराकानी भइरहेको छ ।*****राष्ट्रिय जनता पार्टी नेपाल र समाजवादी पार्टीबीच एकीकरणको चर्चा अन्तिम चरणमा पुगेको चर्चा मिडियामा हुने गरेका छ । वास्तवमा एकीकरणको कुरा कहाँ पुगेको हो ?–एकीकरण कुरा आन्तरिक रुपमा धेरै अगाडि बढिसकेको छ । नेताहरुको बीचमा कुराकानी भइ नै रहेको छ । केही दिनमा टुङ्गो लाग्छ होला । राजपा नेपालका अध्यक्षमण्डलकै बीचमा कुरा मिलिरहेको छैन । राजपा नेपालबाट नै ठोस रुपमा कुरा आइरहेको छैन ।भन्नाले कुन मोडालिटीमा हुँदैछ एकीकरण ?–मिडियामा आइसकेको कुरा हो । चारजना अध्यक्ष रहनेछन् । त्यसमा महन्थ ठाकुर पहिलो नम्बरको नेता रहनु हुन्छ भने त्यसपछि डा.बाबुराम भट्टराई, उपेन्द्र यादव र राजेन्द्र महतो रहनुहुनेछ । त्यसपछि सह–अध्यक्षको एउटा टीम हुन्छ । जुन दिन एकीकरणको घोषणा हुन्छ त्यसको भोलिपल्ट हामी सरकार छाड्छौँ । त्यसका बारेमा पनि कुराकानी भइरहेको छ ।यो एकीकरणको कुरा तीव्र रुपमा अगाडि बढिरहेको छ भने कात्तिकमा हुने समाजवादी पार्टीको महाधिवेशन पनि नहुने देखियो होइन ?–हो, यदि राजपा नेपालसँगको एकीकरण हुने कन्फर्म भयो भने महाधिवेशनलाई सार्ने कुरा हुनसक्छ । एकीकरण भयो भने एकताको महाधिवेशन गराउन सजिलो हुन्छ । उता, नयाँ शक्तिसँग एकीकरण भइसकेकोपछि  समायोजनमा समय लाग्ने हुनसक्छ त्यसको लागि पनि महाधिवेशन सर्न सकिने सम्भावना रहेको छ । यद्यपि त्यसको बारेमा ठोस निर्णय भएको छैन ।राजपा नेपालसँग एकीकरण गर्न किन यति समय लागिरहेको छ ? राजपा नेपालमा रहेका विभिन्न दलसँग विगत १० वर्षदेखि एकीकरणका लागि प्रयास भएको हो । अहिले पनि हुन्छ कि हुँदैन ठेगान छैन, किन ?–राजपा नेपालमा रहेका सद्भावना पार्टी, तमलोपासँग एकीकरण गर्ने प्रयास भएको थियो । तर त्यो बेलाको अवस्थामा सम्भव भएन । त्यतिबेला मधेशमा थुप्रै दल थिए । सबै धुवीकृत हुँदै अहिले दुईटा पार्टीमा सिमित भएका छन् । अहिले यी दुई दलको बीचमा एकीकरणका लागि प्रयास भइरहेको छ । हेरौँ नतिजा राम्रै आउला भन्ने अपेक्षा गर्न सकिन्छ ।*****पहिलो कुरा त जुन सरकारका प्रधानमन्त्री संघीयता स्वीकार गर्न तयार थिएनन्, संविधान संशोधनको नाम पनि सुन्न तयार थिएनन् उनलाई संघीयता स्वीकार गर्न लगाएर संविधान संशोधन गर्ने सहमतिमा हस्ताक्षर गराएका छौँ ।*****समाजवादी पार्टी जुन उद्देश्यका साथ सरकार र सदनमा गएको छ त्यसमा कमजोर देखिएको आलोचना भइरहेको छ यस्तो किन ?–समाजवादी पार्टी कहीँ कमजोर छैन । सदन र सरकार दुवैमा आफ्नो कुरा जबर्जस्त रुपमा राखिरहेको छ । सबभन्दा पहिला त हामी कुर्सीको लोभले सरकारमा गएका छैनौँ । केही माग पूरा गराउनकै लागि हामी त्यहाँ गएका हौँ ।पहिलो कुरा त जुन सरकारका प्रधानमन्त्री संघीयता स्वीकार गर्न तयार थिएनन्, संविधान संशोधनको नाम पनि सुन्न तयार थिएनन् उनलाई संघीयता स्वीकार गर्न लगाएर संविधान संशोधन गर्ने सहमतिमा हस्ताक्षर गराएका छौँ । समाजवादी पाटीको त्यो नै सबभन्दा ठूलो उपलब्धी हो । प्रधानमन्त्री केपी शर्मा ओलीले कुनै पनि हालतमा संविधान संशोधन हुँदैन भन्नुहुन्थ्यो तर समाजवादी पार्टीसँग छलफल गरेर संविधान संशोधन गर्न तयार हुनुभयो । त्यही सहमति पत्रमा हस्ताक्षर गरेको कारण आज सबैले प्रधानमन्त्रीमाथि संविधान संशोधनका लागि दबाब दिन पाएका छन् ।कम्युनिस्ट सरकारलाई हामीले सहयोग नगरेपनि उसले सबै काम गर्न सक्थ्यो तर दुई तिहाई नपुगेको कारण संविधान संशोधनमा बाहना बनाउन सक्थ्यो, त्यही भएर हामीले सरकालाई समर्थन गरेका हौँ । केपी ओलीलाई यो बोल्ने मौका हामी दिएनौँ कि हामीसँग दुई तिहाई छैन । अहिले पनि हामीलाई विश्वास छ कि संविधान संशोधन हुन्छ । संविधान संशोधन भएन भने हामी सरकारबाट बाहिरिएर सरकारकै विरुद्धमा आन्दोलन गर्छौँ ।संविधान संशोधन गर्ने कुरा त धेरै पहिलादेखि भन्दै आउनु भएको छ तर यो हुन्छ त्यो भन्न सक्नु हुन्छ ?–हामीले सरकारलाई दबाब दिइरहेका छौँ कि संविधान संशोधन चाँडै होस् । तर अहिले कानुन निर्माणका विभिन्न विधेयकहरुमा काम भइरहेका हुनाले हामीले दबाब दिएका छैनौँ । प्रधानमन्त्री केपी शर्मा ओलीले पनि भन्नुभएको छ कि संविधान संशोधनका कतिपय मुद्दा यही कानुन निर्माणको क्रममा समाधान हुन्छ । बरु कानुन निर्माणका लागि बनिरहेको विधेयकलाई कसरी राम्रो बनाउन सकिन्छ, चित्त नबुझेको कुरामा संशोधनहरु हाल्नुस् । सर्वस्वीकार्य बनाउनुस् भन्नुभएको छ । त्यसैमा हामी लागेका छौँ । अहिले आइरहेका विधेयकमा जहाँ चित्त बुझ्दैन त्यहाँ सशोधन हालिरहेका छौँ । कतिपय संशोधन पास पनि गराएका छौँ । हामीले संशोधन हाल्दा कतिपयले भन्छन् कि सत्तारुढ दल भएर यसरी संशोधन हाल्न मिल्दैन तर हामी भन्छौँ, गलत विधेयक आएको छ भने त्यसमा हामी संशोधन हाल्छौँ, चाहे त्यो जनुसकै दलको सरकार होस् । विधेयकका कारणले पनि संविधानमा धेरै कुराको सुधार हुने अपेक्षा लिएका छौँ । यद्यपि संविधान संशोधनको एजेण्डा हामीले छाडेका छैनौँ । यदि क्याविनेटमा हाम्रो उपस्थिति नभएको भए हामी १७ जना सांसदले के गर्न सक्थ्यौँ संसदमा । हाम्रो अध्यक्ष क्याविनेटमा भएको कारणले नै विधेयकको बारेमा थाहा हुन्छ । त्यहाँ बोल्नुपर्ने कुरा त्यहीँ बोल्नु हुन्छ । यदि संसदमा बोल्नु पर्ने कुरा हुन्छ भने हामीलाई बोलाएर विधेयकको बारेमा ब्रिफ गर्नुहुन्छ । यदि सरकारमा नभएको भए हामीले त्यो विधेयकको बारेमा एकैचोटी सदनमै जानकारी पाउथ्यौँ र अध्ययन नै नगरिकन हामीले बोल्नुपर्ने अवस्था हुन्थ्यो । र, त्यतिकै पास हुन्थ्यो । तर क्याविनेटमा भएको कारणले हामीलाई फाइदा भइरहेको छ ।*****सिके राउतसँग हाम्रो पार्टीको कुनै कुरा भएको छैन र त्यो हुन पनि सक्दैन । यदि पार्टीले सूर्यनारायणलाई राजीनामा दिन लगाएको भए अहिलेसम्म किन स्वीकृत भएन त ?***** संविधान संशोधनका लागि पार्टीले के गरिरहेको छ त ?–संविधान संशोधनको कुरा गर्नुहुन्छ भने संविधानमा संघीयता उल्लेख गरिएको छ । संघीयता, धर्मनिरपेक्षता लगायतका धेरै कुरा संविधानमा उल्लेख गरिएको छ । यद्यपि, मधेशी, शिल्पी, अल्पसंख्यक, आदिवासी जनजातिका लागि संविधानले बेइमानी गरेको छ । त्यसका लागि हामीले अवाज उठाइ नै रहेका छौँ । ती बुँदाहरुलाई हामीले सच्याउन भनेका छौँ ।तपाईंले संविधानमा धेरै कुरा राम्रा पनि छन् भन्नुभएको छ । तर तपाईंकै पार्टीका अध्यक्ष उपेन्द्र यादवले संविधानलाई रद्दीको टोकरीमा फ्याँकेर पुनर्लेखन गर्नुपर्ने भन्नुभएको थियो, त्यो किन ?–जतिबेला संविधान पास भयो त्यतिबेला हामीले संविधानलाई अध्ययन गर्ने मौका पाएका थिएनौँ । हतार हतारमा संविधान निर्माण गर्ने काम भएको थियो । संविधानको कुरा गर्ने हो भने त्यसमा संसरकै उत्कृष्ट शब्दहरु राखिएका छन् । शब्द चयनहरु राम्रा गरिएका छन् । मधेशी, आदिवासी जनजातिले पाउने अधिकारका कुराहरु छाडेर अरु अरु कुरालाई विशेष प्राथमिकता दिएको छ ता कि सबै त्यसैमा अल्झेर बसोस् । संविधानमा गाँस, बास, कपासको कुरा गरेको छ । औषधी उपचारको कुरा गरेको छ । अवास बनाइ दिने कुरा गरेको छ । यस्ता पपुलर थुप्रै कुरा संविधानमै व्यवस्था गरेको छ तर मुख्य अधिकारका कुरामा ध्यान दिएको छैन । अवस्था यस्तो भयो कि जसले संविधान बनाएको छ, उही नै यसमा फँसेको छ । केपी ओली प्रधानमन्त्रीको शपथ लिनेमा यही संविधानका कारण समस्या भएको थियो । राष्ट्रपतिको चुनावमा पनि यही संविधानका कारण समस्या उत्पन्न भएको थियो । अर्थात् संविधान निर्माणमा समस्या छ भने कुरा सत्तापक्षले पनि पटक–पटक महसुस गरेको छ । त्यसैले संविधान संशोधन गर्नुको विकल्प छैन ।प्रतिनिधिसभामा लाल आयोगको प्रतिवेदन र रेशम चौधरीको रिहाइको बारेमा समाजवादी पार्टीले प्रभावकारी रुपमा किन बोलेको छैन ?–समाजवादी पार्टीका सांसदहरु पटक–पटक बोलेको छन् । मैले स्वयम् धेरै पटक बोलेको छु । लाल आयोगको प्रतिवेदन मधेशी तथा थरुहट आन्दोलनसँग सम्बन्धित भएको कारणले नबोल्ने कुरै हुँदैन । राजपा नेपाल र काँग्रेसले सदन अवरोध गर्ने बेला पनि लाल आयोगको प्रतिवेदन सार्वजनिक हुनुपर्छ भनि मैले कुरा उठाएकै हो । सभामुखले सरकारको नाममा दुई पटक रुलिङ गरेको छ । मैले कहिले सार्वजनिक गर्ने त्यसको समय नै तोक्नुपर्छ भनेर माग गरेको थिएँ । रेशम चौधरीको बारेमा पनि सदनमा बोलेकै छु ।सिके राउतलाई ल्याउनका लागि सूर्यनारायण यादवलाई प्रतिनिधिसभा सदस्यबाट राजीनामा दिन लगाएको हो पार्टीले ?–होइन, अहिले जति पनि कुरा बाहिर आइरहेका छन् ती सबै हावादारी कुरा हुन् । सिके राउतसँग हाम्रो पार्टीको कुनै कुरा भएको छैन र त्यो हुन पनि सक्दैन । यदि पार्टीले सूर्यनारायणलाई राजीनामा दिन लगाएको भए अहिलेसम्म किन स्वीकृत भएन त ? राजीनामा दिन लगाएको भए त्यतिबेलै स्वीकृत भइसक्थ्यो । तर अहिलेसम्म स्वीकृत भएको छैन । यसैबाट बुझ्नुस् कि कुरा के हो । हामीले अझै पनि उहाँलाई राजीनामा फिर्ता लिन भनिरहेका छौँ । सायद फिर्ता लिनुहुन्छ । उहाँ आफ्नो स्वास्थ्यको कारण देखाउँदै राजीनामा दिनुभएको छ । तैपनि हामीले उहाँसँग कुरा गरिरहेका छौँ । #उमाशंकर अरगरिया#संविधान संशोधन#समाजवादी पार्टी