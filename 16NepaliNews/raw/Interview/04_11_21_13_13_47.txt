चक्रपाणि खनाल अर्थात बलदेव माओवादी जनयुद्धकालका विद्रोही सेनाका एक ‘कुशल’ र ‘सफल’ कमान्डर । शान्ति प्रक्रिया र माओवादी सेनाका लडाकु समायोजनमा महत्वपूर्ण भूमिका खेलेका उनले अरू माओवादी नेताका तुलनामा सिंहदरबार पस्ने मौका धेरै ढिला पाए । प्रचण्ड दोस्रो पटक प्रधानमन्त्री भएपछि मात्रै उनी प्रधानमन्त्रीको राजनीतिक सल्लाहकारका रूपमा सिंहदरबार पसेका थिए । २०७४ को सङ्घीय संसदको चुनावमा उनी कपिलवस्तु–१ बाट प्रतिनिधिसभाका लागि विजय भए । त्यसपछि बनेको केपी ओली नेतृत्वको सरकारमा उनी कृषि, भूमि व्यवस्था तथा सहकारी मन्त्री छन् । मन्त्रीका रूपमा सिंहदरबारमा उनले काम गरेको यो पहिलो पटक हो । २०७५ असार १२ उनको कार्यकालको पहिलो एक सय दिन पूरा भएको छ । यसबीचमा कालिमाटी फलफूल तथा तरकारी बजारमा अनुगमन, दूध डेरीमा छापा र जमिनको खण्डीकरण रोक्ने विषयले उनले चर्चा पनि पाए । मन्त्री भएलगत्तै ५८ बुँदे कार्ययोजना बनाएर काम थालेका मन्त्री खनालले एक सय दिनमा कति काम गरे, अनि अरू कामका लागि के–के योजना बनाइरहेका छन् ? कृषिक्षेत्रमा रहेको सिन्डिकेट तोड्ने उनीसँग के सूत्र छ र जमिनका विषयमा उनले कस्तो दुरगामी निर्णय लिँदैछन् ? यिनै विषयमा केन्द्रित रहेर तथा धान दिवसमा अबसर पारेर रातोपाटीका लागि बबिता शर्माले कृषि, भूमि व्यवस्था तथा सहकारी मन्त्री खनालसँग अन्तरवार्ता गरेकी छिन् । तपाईं मन्त्री भएको एक सय दिन पुग्यो । प्रधानमन्त्रीको राजनीतिक सल्लाहकार भएर यसअघि पनि आफ्नो ढङ्गले सिंहदरबारलाई बुझ्नु भएको थियो । तर मन्त्रीको हैसियतमा तपाईंंको यो पहिलो कार्यभार हो । अनुभवका हिसाबले सिंहदरबारको पहिलो १०० दिन कस्तो रह्यो ? १०० दिनको अनुभवमा हामीले सोचेको र स्प्रिट अनुसारको काम अलि भएन भन्ने लागेको छ । हामीले तरिका पारेको भए अलि बढी गर्न सक्दा रैछौँ । तर यो १०० दिनमा केही भएन, खत्तमै भैहाल्यो भन्ने पनि होइन । किन भने सय दिनभित्र नगरी नहुने कामको सुरुवात पनि गर्यौँ । यो बीचमा मुख्यतः समस्या पहिचानतिर फोकस भयौँ । साथै केही कामको सुरुवात गर्दा केही अनुभव बटुल्यौँ । हिजोको ९ महिने सरकार जस्तो यो सरकार भएन । यो स्थायी प्रकृतिको सरकार भएको हिसाबले काममा बढी बदलाव ल्याउने गरी सोच्नुपर्छ भनेर त्यसमा केन्द्रित भयौँ । मलाई लाग्छ पहिले नौ दश महिने कार्यकालमा प्रधानमन्त्रीको राजनीतिक सल्लाहाकार हुँदाको समयमा गरेका कामले सिंहदरबार बुझ्ने कुरामा केही सहायक भयो ।  तर मुख्य जिम्मेवारी लिएको मेरो पहिलो अनुभव हो । मलाई के लाग्छ भने केही प्रयत्न भएका छन् । सोचेजति काम त अलिभएको छैन । यो बीचमा सरकारका नीति, कार्यविधि, अध्ययनमा अलि बढी फोकस भयौँ । हिजोको जस्तो ९ महिने सरकार भएन अब काम फटाफट अगाडि बढ्छ ।  बुँदा–बुँदामा भन्दा तपाईंले एक सय दिनमा गरेका काम के हुन् ?योबीचमा एउटा त जमिनमा अलि धेरै काम गर्यौँ । जमिनका समस्या के हुन् भनेर त्यसलाई वर्गीकरण गर्यौँ । वर्गीकरण गरेर एउटा फममा ल्यायौँ । हाम्रो अहिले भएको कानुनले समेट्ने के के । अब नयाँ कानुन कस्तो बनाउनु हो वा २०२१ सालको भूमि सुधार ऐन कहाँनेर संशोधन गर्नुपर्ने हो वा भूमि नीति नयाँ नै बनाउनुपर्ने हो, अध्ययन गर्यौँ । हामीले नीतिमा अलि बढी काम गर्यौँ । अहिले भूमि नीति तयार भइसक्यो  । भू–उपयोग नीति हामीसँग थियो, त्यसलाई कार्यान्वयनमा लैजाने कार्ययोजना बनायौँ । भूमि सुशासन भनेर मोबाइल एप्लिकेसन जारी गर्यौँ । भूमिसम्बन्धी सबै जानकारीहरू आम सर्वसाधारण जनताले मोबाइबाट बुझ्न सक्छन् । यसलाई थप बिस्तृतीकरण गर्दै लैजान्छौँ । अर्को कुरा मोहीको काम अगाडि बढायौँ । जस्तै मोहीको समस्या नेपालमा पुरानो समस्या हो । २०२१ सालभन्दा पहिलै जोतभोग गर्दै आइरहेका र २१ सालमा पनि समस्या समाधान नभएर बल्झिएर बसेकाहरूको समस्यालाई सायद यो वर्ष सक्छौँ, समाधान गर्छांै । त्यो अनुसार मोही व्यवस्थापन एकाइ छ । त्यो एकाइले दिनरात काम गरिरहेको छ । त्यो एकाइले ७७ वटै जिल्लामा मोहीको अवस्था तयार गर्दै छ । यो काम हामी यो वर्ष सक्छौँ ।अर्को गुठी ऐन छ । त्यसका लागि गुठी अध्ययन भनेर मन्त्रालयको टिम लागेको छ । देशैभरी कुन–कुन गुठी छन्, तिनको कति जग्गा छ, ती गुठी के नाममा छन् ? यो डिटेल मन्त्रालयमा त हुन्छ, थियो नै । तर अब समस्या पहिचान गरेर हामै्र टेबुलमा आउनुपर्यो भनेर काम भइरहेको छ, त्यो गर्छौं ।त्यसपछि अर्को लालपुर्जा नपाएका जनता । जो २०० वर्षदेखि बसेका, अढाई सय वर्षको इतिहास सबैले स्वीकार्ने तर लालपुर्जा नदिने अवस्था छ । त्यो रोग रहेछ । स्वबासी भन्ने रहेछन् । तिनी जस्ता अरू ९ जना पहिचान गर्यौँ । जसलाई अब मन्त्रालयले स्वतः एउटा नियम बनाएर लालपुर्जा दिनसक्छ । उनीहरूलाई लालपुर्जा दिने कार्यविधि बनाउनुस्  भनेर त्यसमा काम भइरहेको छ । त्यस्तै गरेर जमिन टुक्रिन नदिन के गर्ने भनेर बृहत् योजना बनाएका छौँ । तर यो योजना कहाँनेर अड्क्यो भने भूमि नीति पास भएको छैन । त्यो क्याबिनेटबाटै पास गर्नुपर्ने र ऐनमा पनि संशोधन गर्नुपर्ने भएकाले हामीले बनाएको योजना कार्यान्वयनमा केही समस्या आएको छ । त्योबारे अहिले छलफल चलिरहेको छ । सरोकारवालाबाट यसमा सकारात्मक धारणा आएको छ । यो कार्यान्वयनमा जान्छ । नेपालमा भएको चर्को भूमि समस्या हल हुन्छ । कृषियोग्य जमिनको खण्डीकरणलाई रोक्ने काम गरेँ मैले । कित्ताकाट मात्रै होइन कि यसबारे जनचेतनामूलक अभियान दिनुपर्छ भनेर त्यसमा पनि छलफल भएको छ ।अब कृषिमा अझै पनि गुणात्मक खालको योजना बन्न सकेका छैनन् । अहिले भइरहेका योजनाहरूलाई अलि विकसित, कार्यविधिमा परिमार्जन, अनुगमनका काम मात्रै अघि बढाएका छौँ । अहिले केही सिन्डिकेटलाई कसरी व्यवस्थापन गर्ने भनेर कालीमाटीबाट सुरु गर्यौँ । तर कालीमाटीबाट सुरु गरे पनि हल भएको छैन । त्यहाँ अर्कै समस्या रैछ  । त्यहाँ अदालतसम्म पुग्ने, स्टे अर्डर ल्याउने, धम्क्याउने, त्यो बीचमा रहेको ठूलो गिरोहको चलखेल हुने, त्यो नेताह सम्म पुग्ने रहेछ । त्यहाँबाट दबाब आउने खेल हुँदो रैछ । यसको बारेमा के गर्ने भनेर ३ महिने कार्ययोजना दिएको छु मैले । यो सल्टिएर आउनुपर्योे भनेर समय दिएको छु । अर्को कृषिमा कमसेकम सातवटै प्रदेशमा ७ वटा नमुना काम सुरु गरिने छ । जस्तो एकीकृत कृषि ग्रिनपार्क भनेर अवधारणा ल्याएका छौँ । त्यस्तै गरेर उत्पादित भएको सामान जब बजार जाँदैन वा बजारमा मूल्य पर्दैन भने ती वस्तुहरूलाई क्यान उद्योगमा राख्ने कार्ययोजना बनायौँ । ७, ८ महिना वा वर्ष दिन राख्न सक्ने क्यान उद्योग सञ्चालन गर्न कार्ययोजना बनायौँ । मलको पनि ठूलो समस्या छ । समयमै मल उपलब्ध नहुने, किसानले नपाउने समस्या छ । त्यसमा जीटुजीमै गर्नुहुन्छ भने पनि मलको समस्या त हामीलाई पनि छ भन्ने कुरा भयो उहाँहरूबाट । तर पनि हामी समयमै उपलब्ध गराउँछौँ भन्ने लगायतमा सहमति भयो । त्यस्तै गरेर फलफूलमा आत्मनिर्भरताका लागि आगामी बजेटमा एउटा अभियान जस्तो सुरु गर्दैछौँ । हामी किवी, स्याउलगायतलाई केन्द्रित गर्दैछौँ । अर्को सातवटै प्रदेशमा विभिन्न खालका फमहरू सञ्चालन गर्ने भनेर लागेका छौँ । त्यसको काम अगाडि बढेको छ । यो प्रकारले १०० दिनमा कृषि क्षेत्रमा पनि राम्रा काम अघि बढेका छन् । सायद एकाद वर्षमा यसको राम्रो रिजल्ट आउँछ । बजेटमा व्यवस्था भएअनुसार धानको समर्थन मूल्य, उखुको समर्थन मूल्य तोक्ने । उखु किसानहरूको ठूलो समस्या छ । यसको समाधानतिर काम भइरहेको छ । यस्तै गरेर दैवीप्रकोपबाट क्षति भएका किसानहरू छन् । विभिन्न दैवी प्रकोप, रोगबाट क्षति भोगेका कृषकहरूबाट क्षतिपूर्ति दशौँ अरब रकम माग भएर आएको छ । त्यो दिनै सकेका छैनौँ । यो समस्याको समाधान खोज्ने काम गरिरहेका छौँ । तपाईंं हालै कृषिमन्त्रीस्तरीय वार्ता सकेर भारतबाट फर्कनुभएको छ । भारत गएर के गरेर आउनुभयो ? भारतसँग निकट भए पनि कृषिका ठोस कार्यक्रम साझेदारीमा कमै थिए । विगत २०, २५ वर्ष पहिले भारतसँग केही सहमति भएका रहेछन् । केही काम अगाडि बढेका पनि रहेछन् । केही सहमति भइसके पनि डीपीआर प्रोजेक्ट बनेर रोकिएका थिए । कतिपय नेपालकै कारण र कतिपय भारतकै कारण कार्यान्वयन भएको रहेनछन् । त्यसलाई खोतल्ने काम भयो । त्यो अनुसार हामीले पाँचवटा विषय गभ्भीरतापूर्वक उठायौँ । त्यसमा राम्रो सहमति भयो । ती महत्वपूर्ण विषयमा भारतले आश्वासन मात्र होइन, निर्णयकै तहमा पुगेका छौँ । पहिलो, प्राङ्गारिक कृषि अर्थात अर्गानिक उत्पादनमा सबै जैविक कुरा समेटेर कसरी गर्ने भन्नेमा साझेदारी कार्यक्रममा भयो । दोस्रो, माटो टेस्टका लागि उहाँहरू एउटा कार्यक्रम गरेर सहयोग गर्ने भन्नुभएको छ । तेस्रो, नेपालमा जुन रिसर्च सेन्टर छ, यसलाई मानित विश्वविद्यालयका रूपमा विकसित गर्नका लागि तपाईंहरूबाट सहयोग हुनुपर्यो भनेर कुरा राख्यौँ । उहाँहरू सहयोग गर्न सहमत हुनुभयो । तर हाम्रा केही कानुनका जटिलता रहेछन् । त्यो बनाउन सकियो भने नेपालको कृषि अनुसन्धानमा फड्को मार्न सकिन्छ । चौथो, क्वारेन्टाइन चिपको असाध्यै समस्या थियो । यताबाट सामान जान्छ तर उहाँहरूको सिमानामा क्वारेन्टाइन नहुने । जसले गर्दा सयौँ किलोमिटर पर पुगेर त्यसको रिपोर्ट टेस्ट भएर ल्याउँदा हाम्रा सामान बिग्रिसक्ने समस्या थियो । त्यसका लागि हामीले ६ वटा क्वारेन्टाइन तुरुन्त व्यवस्था गर्नु पर्यो भनेर आग्रह गर्यौँ । तर २ वटाको सहमति बनेर योजना बनिसक्यो । बाँकी ४ वटाको सम्भाव्यता अध्ययन गरेर तुरुन्तै अघि बढाउने भन्नेमा सहमति भयो । पाचौँ, मलको पनि ठूलो समस्या छ । समयमै मल उपलब्ध नहुने, किसानले नपाउने समस्या छ । त्यसमा जीटुजीमै गर्नुहुन्छ भने पनि मलको समस्या त हामीलाई पनि छ भन्ने कुरा भयो उहाँहरूबाट । तर पनि हामी समयमै उपलब्ध गराउँछौँ भन्ने लगायतमा सहमति भयो । अब केही समयभित्रैमा भारतीय कृषिमन्त्री नेपाल आउने र आवश्यक परेका विषयमा हस्ताक्षर गर्ने हुन्छ ।  शक्तिशाली सरकारमा शक्तिशाली मन्त्री हुनुहुन्छ । तर तपाईंप्रति अपेक्षा थियो, त्यति गर्न सक्नुभएन भन्ने गुनासो छ ? केही अवरोध भएको छ कि ? जस्तो कि अन्तर मन्त्रालय समन्वय, कर्मचारी परिचालन वा राजनीति दबाब ? नेपालमा अपेक्षा धेरै ठूलो हुने र आशा जगाइदिने कार्य भएको छ तर त्यसको पूर्णरूपमा जिम्मा लिएर हल गर्नु नपर्ने विगतको रोग थियो । यस्तो रोग यो सरकारले हल गर्छ भन्ने जनताको अपेक्षा ठूलो छ  । यो ठूलो अपेक्षा दुई तीन महिनामै पूरा हुने भन्ने त सम्भव थिएन । तर जनताले सरकारबाट सुरुवात के देखे भन्ने हुन्थ्यो । त्यसमा मलाई लागेको अलि पुगेन भन्ने हो । मेरो मन्त्रालय मात्रैको कुरा होइन होला । प्रधानमन्त्रीदेखि सबै मन्त्रीले के गर्दा राम्रो हुन्छ भनेर लागेको चाहिँ हो जस्तो लाग्छ । तर अलि जनताको अपेक्षाअनुसारको काम नभएको हो, म मान्छु । हामीले नीतिमा टेकेर गर्न सकिने हजारौँ काम छन् । त्यसमा केन्द्रित छौँ । यो सरकारबाट जनताले जति अपेक्षा गरेका छन् । त्यति भएन भने निराशामा परिणत हुने खतरा उत्तिकै छ । त्यो खतरा आउनु दिनुहुन्न भनेर बल त गरेका छौँ । तर हाम्रा केही पुराना संरचना, कार्यशैली, सोच चिन्तनले काममा केही अवरोध गरेको छ । यदि साँच्चै विकास र समृद्धिलाई पूर्णता दिने हो भने अहिलेको अन्तर मन्त्रालय समन्वयको अवस्थाले हुँदैन । यसलाई धेरै सुधार गर्नुपर्छ । राजनीतिक दबाब आउनु हुँदैन । समन्वय गर्ने कानुन जुन छन्, तिनलाई परिमार्जन गर्नुपर्छ । अन्तर मन्त्रालय समन्वय गरेर कामलाई सहज गराउने कुरा पुगेको छैन । त्यसले पनि असर गरिरहेको छ । हाम्रा केही पुराना राम्रा नीति छन् । ती नीतिहरू कार्यान्वयनमा आएका छैनन् । तिनमै टेकेर धेरै काम गर्न सकिन्छ तर कार्यान्वयनमा समस्या छ । हामी लागेकै छौँ । हामी जनताका अपेक्षाप्रति सजक छौँ । जनताको जीवनसँग जोडिएका केही महत्वपूर्ण विषयहरूमा हात हाल्नुभयो तर अझै निष्कर्षमा पुर्याउन सक्नुभएको छैन । किन ?अहिले प्रत्यक्ष देखिने खासगरी तीनवटा कुरामा हामीले सुरुवात गरेका छौँ–पानी, दूध र तरकारी–फलफूलमा । हामीले यी ३ वटै क्षेत्रमा अनुगमन गर्यौँ ।  पहिचान गरेका केही खाद्य वस्तुको सुरुवात गर्दैछौँ । हाम्रो अनुगमनमा एउटा दूधको समस्या देखिएको छ । त्यो अब हल हुन्छ । बाहिर प्रचारमा आएजस्तो नेपालको दूध खानै लायक नभएको भन्ने हल्ला पनि गलत हो । तर जुन मापदण्ड पूरा गर्नुपर्ने थियो, त्यो गरिएको पनि छैन । यी दुई कुराको सन्तुलनसहित बाहिर बुझिनुपर्छ । ल्याब टेस्टबाट आएको कुरा हामीले जस्ताको तस्तै बाहिर दिएका छौँ । दूधको बारेमा सदनदेखि सबैतिर अलि चासो पनि देखिएको छ । तीन महिनाभित्र कहाँ–कहाँ अनुगम गर्नुपर्ने छ । सम्बन्धित निकायलार्ई तीन महिने कार्ययोजना दिएर त्यो समयभित्र उनीहरूले मापदण्ड पूरा गर्नुपर्ने हुन्छ, नगरे अर्को एक्सनमा जान्छौँ । अर्को जनचेतनाका कार्यक्रम गर्नुपर्छ ।  यसलाई ६ महिने खाद्य सुरक्षा अभियान चलाउँ भनेका छौँ । यसो भयो भने धेरै सुधार गर्न सक्छौँ । म सबै त भन्न सक्दिनँ तर, केही खाद्य पूर्णरूपमा खान लायक बनाउन सकिन्छ, त्यो गर्छौं । अहिले अमुल दूध नेपालमा भित्र्याउनुपर्ने कुनै कारण पनि छैन । तर, समय सन्दर्भमा कुरा गरेर नेपालमा अमुल दूध भित्रनै नहुने भन्ने नीति पनि होइन । नेपालमा अहिले अमुल भित्र्याउनुपर्ने आवश्यकता हो कि होइन त ?अनुगमनका क्रममा पानीमा समस्या देखिएपछि केहीमा सिलबन्दी गरेका छौँ । मापदण्ड पूरा नभएका दूध कम्पनी केहीमा तालाबन्दी गरेका छौँ । अनुगमन गर्दा पाउडर धेरै भेटियो । धेरै समयलाई स्टक राखेका रहेछन् । जसले गर्दा कृषकको दूध बिक्री नभएका पाइयो । अब पाउडरको आयात रोक्दै छौँ । यी सबैका लागि तीन महिने कार्ययोजना छ । हाम्रा सबै कामलाई निष्कर्षमा पुर्याउँछौँ । कालिमाटी फलफूल तथा तरकारी बजारमा अनुगमन गरेर नियम नमान्ने व्यवसायीलाई वर्गीकरण गरी रातो सूचीमा परेकालाई हटाउने तयारी गर्नुभएको थियो, उल्टै मुद्दा पर्यो । अब के हुन्छ ?यहाँको सबैभन्दा खराबी यही हो । हामीले ती मान्छेहरूलाई के भनेका थियौँ भने जस्तै दश हजारमा उनीहरूले हाम्रो संस्थाबाट सटर भाडामा लिएका छन् । उनीहरुले १ लाख १५ हजारसम्म लिएको हामीले भेटायौँ । १ लाख १५ हजारमा पनि किसान बस्न तयार छन् फेरि । त्यहाँ चलखेल सानो छैन भन्ने स्वतः देखिन्छ । त्यत्रो रकममा लिँदा पनि उसलाई मुनाफा भइरहेको छ भन्ने देखिन्छ । हाम्रो चासो त्यहाँ जो बसेर व्यापार गरिरहेको छ, त्यसले १० हजारमा पाउनु पर्यो भन्ने हो । दोस्रो चासो भनेको त्यहाँ जुन फोहोर भएको छ । ती स्टलहरू एकदम अपडेट हुनुपर्यो । त्यो अनुसार हामीले एउटा मोडेल दिन्छौँ । मोडेल अनुसार ग्रेडिङ गरेर तरकारी राख्नुपर्यो भनेका छौँ । त्यसो हुँदा भएको फोहोर व्यवस्थापन गर्ने जिम्मा व्यवस्थापन समतिले जान्नुुपर्यो । तेस्रो कुरा, माछा आदि इत्यादि फ्रिजमा राख्ने काम भएन भने त्यसलाई हटाइदिने भनेका छौँ । बजारसँग सम्बन्धित यी तीन कुरा थिए । चौथो कुरा, पन्ध्र वर्षलाई कार्यविधि बनाएर स्टल दिइएको रहेछ । कुनै पनि स्टल किन दिने १५ वर्षलाई ? यो वैज्ञानिक छैन । वस्तुवादी पनि छैन । त्यसकारण यो पाँच वर्ष दिने कार्यविधि बनाऊ भन्या हो मैले ।  पाँचाँै कुरा, जो विचौलियाहरू भनेर हामीले भनेका छौँ । उत्पादन गर्ने कृषकले २० रुपियाँमा बेच्छ । उपभोक्ताले ८० रुपियाँमा किन्छ । यो बीचको मूल्य कहाँ जान्छ ? ढुवानीको त्यति अतिरिक्त लागत लाग्ने हो त ? भन्ने कुराको बहस हो । यी सबै कुरा सेटमा आउनुपर्यो भनेर सुधारको समय दिइएको छ । अब कति भएको छ, फेरि दह्रो अनुगमन हुन्छ । जहाँसम्म अदालतको कुरा हो यो कुरा बुझ्नु हुन्छ जस्तो लाग्छ मलाई ।अदालतले व्यवसायीका पक्षमा फैसला गर्यो भने त विचौलियाको सिन्डिकेट तोड्ने तपाईंको योजना त सफल हुँदैन ? त्यस्तो अवस्थामा मन्त्रालयले के गर्छ ?सम्मानित अदालतले यो कुरा नगर्ला भन्नेमा म विश्वस्त छु । किनभने आम जनताले देखेको भोगेको पीडामा अदालतले त्यसरी निर्णय गर्छ भन्ने मलाई लाग्दैन । यदि त्यस्तो अवस्था आयो भने अर्को बाटो खोज्नुपर्छ हामीले । दूध डेरीवालाको पनि त्यस्तै भयो । छापा मार्नुभयो तर दूधमा कोलिफम र सोडा भेटिएको रिपोर्ट आयो । किन उनीहरूलाई कारवाही हुँदैन ? जनताले मिसावटरहित दूध खान कहिले पाउँछन् ?हामीले अनुगमन गर्दा दूधमा कोलिफम र सोडा भेटिएको हो । ल्याब टेस्टबाट आएको कुरा हामीले जस्ताको तस्तै बाहिर दिएका छौँ । मापदण्ड पूरा नभएका दूध कम्पनी केहीमा तालाबन्दी गरेका छौँ । साफ गर्न सोडा प्रयोग गरिएको मात्रै हो भने सरसफाइका लागि नयाँ विकल्प दिँदैछौँ । दूधमा मिसिएको सोडा कति हानिकारक हो भनेर  टेस्टका लागि पठाएका छौँ । केही दिनमा रिपोर्ट आउँछ । कोलिफम केहीमा सामान्य हो यसले जनताको जीवनलाई असर गर्दैन वा यसलाई अलि बढी तताएर खानुस् है भन्नु पर्ने हो भने कारवाहीभन्दा पनि सुधारका कार्यक्रम अगाडि ल्याउँछौँ । हाम्रो मापदण्डअनुसार कोलिफमलाई जिरो बनाउने हो भने त्योअनुसार काम गर्नुपर्छ भनेर तीन महिने कार्ययोजना बनाएका छौँ । अहिले दुबै टेस्टमा गएको छ । कति हानिकारक छ भनेर रिपोर्ट आएपछि थाहा हुन्छ । यसलाई नियन्त्रण गरिन्छ । पानी, दूध खानयोग्य मिसावट रहित तुरुन्त बनाइन्छ । खानयोग्य रहेनछ भन्ने रिपोर्ट आयो भने तीनलाई कारवाही हुन्छ, त्यहाँ कुनै कमजोरी हुँदैन । अहिले केहीमा ताला लगाइएको छ । रिपोर्ट ठीक आयो भने ताला खोलिन्छ । तर हामीले भनेको मापदण्ड पूरा गरिनुपर्छ । त्यो भएन भने पनि ताला खोलिँदैन ।  हामीले दिएको कार्यविधिअनुसार भएको भएन भने पनि ताला लगाइदिन्छौँ । हाम्रोमा हजारौँ टन पाउडर दूध बाहिरबाट ल्याउने गरिएको छ । हाम्रोमा भएको पाउडर बनाउने दूध प्लान्ट एउटा चितवनमा छ । त्यो प्राइभेट सेक्टरको हो । तर त्यो बन्द छ जोकि त्यो आधुनिक प्लान्ट हो । दूधको पाउडर क्वालिटियुक्त बनाउने हो भने अलिकति महँगो होला । त्यो एउटा कारण हो । तर स्वदेशी र राम्रो उत्पादन खान पाइन्छ नि ।  मिडियासहित डेरीहरूमा छापा मारेर प्रचार गर्ने काम मात्र भयो, त्यसले गर्दा दूध विक्न पनि छोडेको व्यवसायीको गुनासो छ ।हामीले गरेको अनुगमन प्रचारका लागि विल्कुल होइन । ठूलो समस्या भएर नै हो । यो कुराको हामीले हल गर्नुपर्छ । अहिले किसानहरूको दूध बिक्री नभएर सडकमा गैरहेको छ । व्यवसायीले जथाभावी पाउडर भित्र्याउने गरेका छन् । त्यसपछि किसानको दूध नलिने गर्छन् । बिक्री नहुनुमा विभिन्न तरिका अपनाएर जे गरिएको छ त्यो कारण बढी हो ? या हामीले अनुगमन गरेको कारणले हो ? मलाई लाग्छ त्यस्तो होइन । अनुगमनकारी निकाय भएपछि त्यसले अनुगमन गर्छ । उनीहरूले पनि मापदण्ड पूरा गर्नुपर्छ । अनुगमनमा जाँदा खानै नसकिने गरी जुन गोदाम गरिएको छ, त्यो हामीलाई मान्य हुँदैन । त्यो सच्चिएन भने कारवाहीमा पर्छन् । निजी डेरीलाई कारवाही गर्न खोज्ने तर सरकार मातहत रहेको डीडीसीमा पनि कोलिफम भेटिँदा त्यसलाई भने उन्मुक्ति दिन खोजेको आरोप छ । यसमा के भन्नुहुन्छ ?यो विल्कुल गलत हो । हामीले पहिलो अनुगमन डीडीसीमा गर्याँै । डीडीसीको जे रिपोर्ट आएको छ, त्यो जस्ताको तस्तै बाहिर दिएका छौँ । सामान्यतया अरूले भन्दा डीडीसीले केही मापदण्ड पूरा गरेको पाइयो । त्यसको साछी मिडिया नै छन् । तर कोलिफम त्यहाँ पनि भेटियो । अहिलेसम्म कोलिफम र सोडाको कारणले कसैलाई कारवाही गरेका छैनौँ । टेस्टका लागि पठाएका छौँ । रिपोर्ट आएपछि कोलिफम र सोडाकै कारणले कारवाही गर्नुपर्ने भयो भने हामी प्राइभेट न सरकारी, कसैलाई छोड्दैनौँ ।तपाईंंहरूले छापा मार्ने अनि विभिन्न समस्या देखाएर दूधको बिक्री घटेको रिपोर्ट आएका छन् ? वैकल्पिक तयारीविना आतङ्क मच्चाएजस्तो भएन र यो ?तयारी गरेर यो गरौँ भन्ने हो भने मलाई लाग्छ त्यति सम्भव हुँदैन । वैकल्पिक तयारी हामीले गरेका छौँ । हाम्रा अहिलेका स्रोत साधनबाटै हो गर्न सक्ने । तर हामीले वैकल्पिक तयारी कुन रूपमा बुझ्ने भन्ने पनि हो । विनातयारी सबै भाँडभैलो पार्ने भन्ने त हँुदैन । जिम्मेवार निकाय हौँ हामी । सरकारले जिम्मेवारी पूर्वक जनतालाई जवाफ दिनुपर्छ । यो कुरामा किसान अलिकति मर्कामा पर्छ । तर अखाद्य वस्तुहरू उत्पादन गर्ने, खुवाउने यो कुरा आम सबैलाई जगजाएर छ । अनुगमन गर्दै हामीले कसैलाई धरासायी पार्न खोजेको विल्कुल होइन । पटक पटक उहाँहरूसँग सहमति पनि गरेका छौँ र विकल्प पनि खोजेका छौँ । कतिपय ठाउँमा किसानको दूध बिक्री नभएर सडकमा पोखिएका छन् भन्नुभयो । यो परिस्थितिमा तपाईंंहरू कति जिम्मेवार हुनुहुन्छ ?सरकारले यसलाई व्यवस्थापन गर्न सकेको छैन, त्यो हाम्रो कमजोरी हो । हाम्रोमा हजारौँ टन पाउडर दूध बाहिरबाट ल्याउने गरिएको छ । हाम्रोमा भएको पाउडर बनाउने दूध प्लान्ट एउटा चितवनमा छ । त्यो प्राइभेट सेक्टरको हो । तर त्यो बन्द छ जोकि त्यो आधुनिक प्लान्ट हो । दूधको पाउडर क्वालिटियुक्त बनाउने हो भने अलिकति महँगो होला । त्यो एउटा कारण हो । तर स्वदेशी र राम्रो उत्पादन खान पाइन्छ नि । यो सरकारकै एउटा समस्या हो । यसलाई हल गर्न हामी सबै पक्षसँग छलफलमै छाँै र किसानको दूध बढीभन्दा बढी फ्याक्ट्रीले लिने र पाउडर बनाउने । बाहिरको पाउडर रोक्ने र किसानको दूधको पाउडर बनाउने भनेका छौँ । अनौपचारिक तथ्याङ्कलाई आधार मान्ने हो भने दैनिक दुई लाख लिटर दूधले बजार पाएको छैन । किसानले उत्पादन गरेको दूघ बेच्ने सजिलो संयन्त्र बनाउनेतिर के सोच्नुभएको छ ?यो समस्या अझ बढ्दै जाने मैले देखेको छु । दूधमा आत्मनिर्भर भएन भनेर पटक पटक भन्ने  तर अहिले किसानको भन्डै दुई लाख दूध खेर गइरहेको छ । मैले यसलाई के भनेको छु भने विराटनगरको पाउडर प्लान्ट फुलफेज चलाउने र त्यहाँ हजारौँ लिटर दूध खपत गर्नुप¥यो ।  चितवनकोलाई पनि हामीले आग्रह गरेका छौँ । यो प्राइभेट सेक्टरको भए पनि यो चलाइदिन प¥यो र किसानको दूध खपत गरेर धुलो दूध बनाइदिनु प¥यो भनेका छौँ । भलै त्यसका लागि सरकारले केही अनुदानको व्यवस्था गर्नुपर्छ भने पनि नयाँ नीति बनाएर गर्ने । यसबारे छुट्टै संयन्त्र बनाएर किसानको समस्या हल गर्ने भनेका छौँ । यसबारे अहिले छलफल चलिरहेको छ । यो त साउन भदौमा पुग्दा झन् मसस्या भएर आउँछ । यो समस्या व्यवस्थापन गर्न सकिएन भने किसानको चर्को समस्या हामीले झेल्नुपर्छ ।  तपाईंंहरूले दूध प्रकरणमा जे–जे गरिरहनु भएको छ । यो भारतीय कम्पनी अमुललाई नेपाल भित्राउने एउटा योजनामा छ भन्नेहरू पनि छन् नि ?यो विल्कुल गलत हो । यसबारे मलाई कुनै जानकारी छैन । अहिले अमुल दूध नेपालमा भित्र्याउनुपर्ने कुनै कारण पनि छैन । तर, समय सन्दर्भमा कुरा गरेर नेपालमा अमुल दूध भित्रनै नहुने भन्ने नीति पनि होइन । नेपालमा अहिले अमुल भित्र्याउनुपर्ने आवश्यकता हो कि होइन त ? नेपालमा भएको दूध र फ्याक्ट्रीलाई व्यवस्थापन गर्ने साथै केही नयाँ आधुनिक फ्याक्ट्रीहरूको बारेमा सरकारले राम्रो गरी सोच्यो भने हाम्रो कृषि मन्त्रालय कार्यान्वयन गर्न सक्षम छ । त्यसो भयो भने अमुल दूध नेपालमा भित्र्याउनुपर्दैन भनेको हो मैले । तपाईंं कृषि मन्त्री हुनुहुन्छ, भारतीय कम्पनी अमुल भित्रिने विषयमा केही कुराकानी वा गृहकार्य भएका छन् कि छैन ?यसबारे कतै कुनै कुरा भएको छैन । यो तत्काल सम्भव पनि छैन ।अमुल आउँदा नआउँदाका नाफा–घाटाको के लेखाजोखा छ, यहाँहरूसँग ?अमुल भनेको भारतको धेरै ठूलो सहकारी संस्था हो । त्यो पनि कृषि मन्त्रालयअन्र्तगत छ । त्यसमा लाखौँ कृषकहरू जोडिएको नाफामुलक संस्था हो । त्यसको काम केहो भने गाई भैंसी लगायतमा नश्लसुधार गर्ने, त्यसको कार्यक्रम पनि उनीहरू गर्ने गर्छन् । फ्याक्ट्री पनि आफ्नो । त्यसपछि अमुल ब्रान्ड बनाएर लाखौँ किसानलाई जोड्ने कार्यक्रम भएको संस्था हो । व्यावसायिक लालपुर्जा अलिकति रातो बनाउने, कृषियोग्य जमिनको लालपुर्जा हरियो बनाउने, उद्योगको पुर्जा निलो बनाउने र जो सुकुम्बासी भनिएको छ, उनीहरूलाई बसोबासको ग्यारेन्टी गर्ने तर पहेँलो पुर्जामार्फत केही समय बेच्न नपाउने गरी जमिन दिने भनेर हामी छलफलमा छौँ । यसरी गर्यो भने जमिनको समस्या हल गर्न सकिन्छ भनेर वर्गीकरण गर्दैछौँ । हाम्रो भनाइ के हो भने अमुलको फ्याक्ट्री नेपालमै हुने, व्यवस्थापन गर्ने । हाम्रो सबै सहकारीमा आबद्ध अरू किसानहरूको दुग्ध उत्पादन क्वालिटीयुक्त हिसाबले उसले लिने र प्रशोधन गर्ने कुरामा धेरै ठूलो विवाद पनि होइन । यो गर्न पनि सकिन्छ तर अहिले यो आवश्यकता हो कि हाइन भन्दा हाम्रोमा थोरै कुरा व्यवस्थापन गर्न सके अमुल आवश्यक पर्दैन भनेको हुँ । ५८ बुँदे कार्ययोजनामा समेत समावेश गर्नुभएको थियो तर मालपोत र नापी कार्यालयहरूको अस्तव्यस्तता, झन्झट र दलाली उस्तै छ । कसरी कहिले सुधार हुन्छ ?मालपोतामा सुधार गर्नुपर्ने धेरै कुरा रहेछन् । हाम्रो जमिनको डिजिटल प्रविधि, जीपीएस डाटाको प्रविधि हामीसँग छैन । त्यसले गर्दा भूमिसमस्याद्वय चरित्र, ठाउँठाउँमा भूमि राखेको छ तर नभेटिने । हदभन्दा माथिको जमिन पनि कब्जा गर्न नसकिने, मोही व्यवस्थापन गर्न नसकिने, गुठी अन्धाधुन्ध कसले प्रयोग गरेको छ । त्यहाँ गएपछि लुट्न पाइन्छ भन्ने मानसिकता गरेका मान्छेहरू हुने । यी सबै कारणले गर्दा जमिन अस्तव्यस्त छ । यो जमिनलाई हामीले सेटमा ल्याउन केही कानुन आवश्यक रहेछन्, त्यसको तयारी गरियो । कानुनमा हामीले के गर्यौँ भने एउटा भू–उपयोग नीति तयार भयो अब सदन जान्छ । यसै वर्ष हामीले त्यसलाई अगाडि बढाउँछौँ । अर्को भूमिसुधार ऐन २०२१ सालको ऐन छ हामीसँग । त्यो पाँच पटक संशोधन भएको छ । मैले अब आवश्यक पर्छ भने अब संशोधन होइन नयाँ बनाएर जाऊँ भनेको छु, त्यतातिर पनि हाम्रो छलफल चलेको छ । अर्को के भएको छ भने हामीले कित्ताकाट रोकेर कृषियोग्य जमिनको खण्डीकरणलाई रोकेका छौँ । तर यसको वैज्ञानिक विधि दिनुपर्छ हामीले । त्यो विधि भूमिनीति अन्तर्गत दिँदैछौँ । भूमिनीति बनाएर दिने र त्यो कित्ताकाट रोक्ने जस्ता काम गरेर कृषियोग्य जमिनलाई बचाउने भनेर त्यो गरिहेका छाँै ।भूमिमा अर्को हामीले के गरेका छौँ हामीले भने जो नापजाँच भइसकेका, फिल्डबुक तयार भइसकेका यी सबैलाई जमिन दिने । उनीहरूलाई पुर्जा दिने । अर्को जो जङ्गलमा बसेका छन्, संविधानको भावना र मर्म अनुरूप जो एक पटक आवास उपलब्ध गराइनेछ भनिएको छ । त्योअन्तर्गत सबै सुकुम्बासी भनिएकाहरूलाई जमिन दिन यो वर्षदेखि सुरु गछौँ । त्यो एउटा उच्च स्तरीय आयोग बनाएर सुरु गर्छौं । यो लगायतका काम भूमिमा अगाडि बढेको छ । भूमिको नीतिगत तहबाटै व्यवस्थापन नगरेसम्म यहाँ कुनै ठूला गरेर हुने केही देखेका छैनौँ । जनताले मालपोत, नापी कार्यालयको झन्झट जुन भोगेका छन् त्यसको अन्त्य हुन्छ । ५८ बुँदे कार्ययोजना र बजेटको तालमेल त देखिएन त ? तपाईंले कार्ययोजनामा समेटेका योजनालाई बजेटले पूर्ण रूपमा सम्बोधन गरेन, अब ती योजनाहरूलाई कसरी अघि बढाउनुहुन्छ ?हो, जुन स्प्रिटका साथ मैले ५८ बँुदे कार्ययोजना बनाएँ, त्योअनुसार बजेटले त्यसलाई अलि सम्बोधन गरेन भन्ने लागेको छ । मन्त्रालयकै बजेटलाई पनि त्यो मर्मअनुसार विनियोजन गर्न ध्यान दिइएन भन्ने बजेटका यी कुरा आइसकेपछि मैले देखँे । त्यसले गर्दा बजेट र योजनाको तालमेल नमिलेको हो । आगामी दिनमा यसलाई सच्याइन्छ । तर अहिले हामीले सोचे जस्तो बजेट कृषिमा छैन । अर्को कुरा फेरि के हो भने प्रदेश र स्थानीय तहमा बजेट गएको । त्यहाँ धेरै हाम्रा हस्तान्तरण भएका निकायहरू छन् । यो कारणले गर्दा माथि नै सबै कुरा हुनुपर्छ भन्ने मान्यता त बनाउनु हुँदैन । तर केन्द्रबाटै जेजति काम हामीले गर्न खोजेका थियौँ त्यसका लागि अपर्याप्त बजेट हो हामीलाई । किनभने हामीले प्रधानमन्त्री कृषि आधुनिकरण आयोजनामा पनि गतवर्ष दिएको आधा पनि छैन, त्योभन्दा कम बजेट दिएका छौँ सबैलाई । त्यसैले बजेटको तालमेल अलि नमिलेकै हो ।  जमिनको खण्डीकरण रोकेका छौँ या रोक्ने भन्नुभयो । के छन् योजना ?यसका लागि हामीले बृहत योजना बनाएका छौँ । यसका लागि केही नीतिमा संशोधन गर्नुपर्नेरैछ त्यसमा छौँ अहिले । जमिनको खण्डीकरण रोक्नका लागि पहिलो त जथाभावी घडेरी बनाउने कित्ताकाट रोकिएको छ । दोस्रो हामी के गर्छौं भने सहर, मानौँ यो काठमाडाँै भ्यालीभन्दा बाहिरी चक्रपथको जमिन यसलाई व्यावसायिक जमिन भन्न सक्छौँ । भू–उपयोग नीतिले जमिनलाई ११ भागमा वर्गीकरण गरेको छ । त्यसलाई पनि हामीले ४ भागमा तुरुन्तै केन्द्रित गर्नुपर्छ भनेका छौँ । त्यो अनुसार सहरभन्दा बाहिरकालाई कृषियोग्य जमिन भनेर अहिले नै छुट्टाइदिने । त्यसको लालपूर्जा नै छुट्टै बनाउने भन्ने लागेका छौँ । त्यो लालपुर्जा अनुदानका लागि पनि होस् । स्वास्थ्य र शिक्षामा पनि प्रयोगमा आओस् या भनौँ त्यो किसानले प्रयोग गर्नासाथ त्यो खास किसान हो र यसले कृृषियोग्य जमिन जोगाइराखेको छ भन्नेहोस् । व्यावसायिक जमिनलाई त्यही प्रकारको लालपुर्जाको व्यवस्थापन गर्ने र इलाका तोक्दिने । अर्को जो नापजाँच भएर फिल्डबुक तयार भइसकेकालाई पनि मन्त्रालयले लालपुर्जा दिइदिने । अर्को औद्योगिक जमिन । उद्योगका लागि भनेर हामीले छुट्टाइदिने । अहिले भैरहेका उद्योगलाई समयसीमा दिने र अब जो नयाँ उद्योग बन्ने हुन् ती तोकिएको ठाउँमा जान भन्ने । यो जमिन व्यवस्थापन गर्न हामिलाई अन्तरमन्त्रालय समन्वय चाहिन्छ । त्यस्तै अर्को वन अतिक्रमण गरेका भनेको छ । तिनलाई वनसँग समन्वय गरेर अस्थायी लालपुर्जा दिनुपर्छ । त्यसोगर्दा व्यावसायिक लालपुर्जा अलिकति रातो बनाउने, कृषियोग्य जमिनको लालपुर्जा हरियो बनाउने, उद्योगको पुर्जा निलो बनाउने र जो सुकुम्बासी भनिएको छ, उनीहरूलाई बसोबासको ग्यारेन्टी गर्ने तर पहेँलो पुर्जामार्फत केही समय बेच्न नपाउने गरी जमिन दिने भनेर हामी छलफलमा छौँ । यसरी गर्यो भने जमिनको समस्या हल गर्न सकिन्छ भनेर वर्गीकरण गर्दैछौँ । संविधानले निजी सम्पत्तिको सुरक्षा गरेको छ, तपाईंंहरू जग्गा कारोबारीमाथि दबाब बनाइरहनु भएको छ । तपाईंंहरूको नियतमाथि पनि प्रश्न उठेका छन् नि ?हामीले दबाब बनाएका होइनौँ । कुरा के हो भने जमिन अन्तत सरकारकै हो । संसारभरी जहाँ पनि नीतिमा भन्ने हो भने जमिन सरकारकै हो । तर संविधानले व्यवस्था गरेको व्यक्तिको मौलिक हकमाथि हामीले कुनै व्यवधान गर्दैनौँ । जमिनको वर्गीकरण जहाँ पनि भएको छ । भूउपयोग नीति पनि छ । भूमिनीति पनि छ । सुधारका नीति कार्यक्रम पनि छन् । त्यस्तो हो भने हामीले जमिनको बारेमा अहिले जे नीति लिएका छौँ, त्यो कसैको हकभन्दा बाहिर पनि छैन । राज्यको नीतिभन्दा बाहिर पनि छैन । सबैप्रति उत्तरदायी भएर लिएको नीति हो । यसमा हाम्रो कसैप्रति पूर्वाग्रह छैन ।  