काठमाडौँ । देशको जेठो अस्पताल भन्ने वित्तिकै वीर अस्पतालको नाम आउँछ । स्वास्थ्य क्षेत्रको अविभावक हो– वीर अस्पताल । तर जति अभिभावकत्वको भूमिका निर्वाह गर्नुपर्ने हो सोअनुसार भएको देखिन्न । यसले नागरिकको अपेक्षा अनुसार सेवा सुविधा दिन सकेका छैन । भौतिक पूर्वाधार र फोहोर व्यवस्थापन आदि यस अस्पताको मुख्य समस्या हुन् । उपकरणहरु छिट्टै बिग्रिने, आर्थिक अनियमितता जस्ता कुरा वीरको परिचय धुमिल बनेको छ । दिनमा २ हजारदेखि २५ सय नागरिकले सेवा लिँदै आइरहेको वीरको अवस्था यस्तै हुँदै जाने हो भने नामको मात्रै वीर कामको वीर नहुने पो होकि भन्ने धेरैको चिन्ता छ । अहिले १३०औँ वर्षमा वीर अस्पतालले नागरिकलाई प्रदान गर्दै आइरहेको सेवा, समस्या चुनौती र सेवा प्रभावकारी बनाउनका लागि अस्पताल प्रशासनले चालिरहेको कमदको बारेमा हामीलेवीरका निर्देशक डा. केदार सेन्चुरीसँग कुराकानी गरेका छौँ ।वीर अस्पतालको समस्याबाट सुरु गरौँ । तपाईंको अनुभवमा वीर अस्पतालले अहिले भोग्नुपरेको मुख्य समस्या केके हुन् ? समाधान गर्नका लागि केके गर्न जरुरी छ ?समस्याहरु धेरै छन् । केही सम्बोधन भइसकेको पनि छ । केही सम्बोधन हुने प्रक्रियामा छन् । पहिलो, भौतिक पूर्वाधारकै समस्या छ । अहिले वीर अस्पताल १३० वर्षमा प्रवेश गरेको छ । सुरु हुँदा १४ बेडबाट सुरु भएको वीर अस्पताल अहिले ४ सय ६० बेड छन् । बेड, सेवा सुविधा, कर्मचारी पनि बढेका छन् । त्यही हिसाबमा भौतिक पूर्वाधार पनि हुनुपर्ने हो । हाल वीर अस्पताललाई जग्गाको अभाव छ । जसले गर्दा नयाँ नयाँ भवन निर्माण गर्न सकेको छैन । तर पनि केही नयाँ भवनहरू, जस्तै भूकम्पले भत्काएको भवनको ठाउँमा हामीले नयाँ भवन निर्माण गरेका छौँ । त्यो भवन नेपाल सरकारको पुनर्निर्माण कार्यक्रमअन्तर्गत जापान सरकार (जाइका) को सहयोगमा निर्माण गरिएको हो । नयाँ भवनमा मेडिकल ब्लक नै सञ्चालन हुने छन् । नयाँ भवनमा सर्जिकल ब्लकहरु पनि बन्दै छन् तर पनि वीरलाई भौतिक पूर्वाधारको अभाव भने कायमै छ ।विशेषज्ञ सेवाहरु थपिएको छ । त्यो अनुरूपको जनशक्ति पनि कम छन् । जति छ तिनीहरुलाई पनि राम्रोसँग सहज रूपमा काम गर्नका लागि स्थानकै अभाव हुँदा सोचेअनुसार सेवा सञ्चालन गर्न सकिरहेका छैनौँ । अहिले नर्सिङ स्टाफको कमी हुँदा हामीलाई सेवा सञ्चालन गर्न पनि समस्या भइरहेको छ । अहिले नर्सिङ स्टाफ २ सयको हाराहारीमा कार्यरत छन् । अझै १ सय जना नर्स थप्नुपर्ने देखिन्छ । विभिन्न विशेषज्ञ सेवाहरु प्रदान गरिरहेका छौँ । दरबन्दी छैन । कतिपय चिकित्सकहरुले काजमा बसेर सेवा प्रदान गरिरहेका छन् । राम्रोसँग सेवा प्रदान गर्ने हो भने १० देखि १५ जना विशेषज्ञ चिकित्सक थप्नुपर्ने देखिन्छ ।वीर अस्पताल सेवासँगै शिक्षण संस्था पनि भएको हुँदा अहिले भौतिक पूर्वाधारको एकदमै आवश्यक छ । स्वास्थ्यकर्मीको दरबन्दीको कुरा गर्नुपर्दा केही वर्षअघि दरबन्दी थपिए पनि हामी वि.सं २०५० सालकै दरबन्दीमा चल्दै आइरहेका छौँ । दरबन्दी थप्नका लागि हामीले मन्त्रालयसँग छलफल पनि गर्दै आइरहेका छौँ । समस्या समाधान हुने आश लिएका छौँ । अर्काे समस्याको कुरा गर्नुपर्दा औजार उपकरण कतिपय पुराना छन् । केही नयाँ चलिरहेका छन् । पुराना कतिपय बनाउनुपर्ने अवस्थामा छन् भने कतिपय पुराना औजारहरु हटाएर नयाँ ल्याउनुपर्ने अवस्था पनि छ । औजार, उपकरण पनि हामीले केही खरिद गर्नुपर्ने अवस्था छ ।साथै वीरको अर्काे समस्या भनेको फोहोर मैला व्यववस्थापन हो । पटक पटक अस्पतालको ढल ब्लक हुनेसँगै असनका ढलहरु पनि वीरको ढलसँगै मिसिँदा समस्या भइरहन्छ । ढल निकासको समस्या समाधान नहुँदा पनि समस्या भएको छ । यस्तै फोहोर मैला सङ्कलन गर्ने ठाउँ पनि छैन । पहिला वीर अस्पताल फोहोर मैला व्यवस्थापनमा नेपालकै पहिलो अस्पताल थियो भने भूकम्पले भवन भत्किँदा फोहोर मैला व्यवस्थापन गर्ने प्लान्ट पनि भत्काएपछि अहिले समस्या देखिएको हो । फोहोर मैला सङ्कलन गर्नुपर्दा न्याम्सको भवन अगाडि राखिन्छ । फोहोर मैला व्यवस्थापनको सम्झौता गरेको संस्थाले पनि समयमा फोहोर नउठाउँदा । सिसडोलमा फोहोर फाल्न नदिँदा, बाटो बन्द हुँदा अस्पतालको फोहोरले दुर्गन्ध फैलिन्छ । त्यही समयमा मिडियामा फोहोर मैला व्यवस्थापनको कुरा उठाउनुहुन्छ । तर हामीले गर्दा गर्दै र चाहँदा चाहँदै पनि फोहोर मैला व्यवस्थापनको काम गर्न सकेको अवस्था छैन । खानेपानी, बिजुलीको समस्या छ । धाराहरु छ तर खानेपानी आउँदैन । जसले गर्दा दैनिक पानी किन्नुपर्ने बाध्यता  छ । जारकै पानी खानुपर्ने अवस्था पनि छ ।भौतिक पूर्वाधारको कुरा समस्याको पहिलो नम्बरमा नै उठाउनुभयो । भक्तपुरको दुवाकोटमा वीर अस्पातलको केही भवनहरु निर्माण गर्ने भन्ने कुरा पनि थियो । फेरि अहिले नबन्ने भन्ने पनि सुन्नमा आएको छ, खास कुरा के होला ?हाल वीरमा ३ वाट कार्यक्रम सञ्चाल भइरहेका छन् । स्वास्थ्य सेवा, न्याम्स र नर्सिङ क्याम्पस पनि सँगै थियो । सर्जिकल ब्लक बन्न थाले पछि नर्सिङ क्याम्पस अन्त सारिएको छ । वीर अस्पतालको विकासका बारेमा धेरै पटक छलफल भयो । वीर अस्पतालभन्दा पनि वीरका केही सेवाहरु अन्त सार्न मिल्ने गरी भवन निर्माण गर्ने, जसले गर्दा सेवा राम्रोसँग सञ्चालन होस भन्ने कुरा आयो । त्यसैले जग्गा खोज्दै खोज्दै जाँदा भक्तपुरको दुवाकोटमा पाइयो  । त्यहाँ जग्गा अतिक्रमण गर्नेदेखि धेरै काम अगाडि बढिसक्यो । जग्गा न्याम्सको नाममा पनि आइसकेको छ ।  गत वर्ष नै डीपीआर तयार गर्ने भनेर मन्त्रालयको तर्फबाट १५ करोड बजेट पनि विनियोजन भएको थियो । तर १५ करोडले मात्रै नपुग्ने र नेपाल सरकारले अन्य राष्ट्रहरुसँग अस्पताल निर्माणका लागि वार्ता गर्दा चाइना सरकारले बनाउने इच्छा व्यक्त गरेको थियो । त्यस पछि चाइनाले टिम पठाएको थियो । चाइनाको टिमले निरीक्षण गरेर रिपोर्ट दिएको थियो ।टाढा भएको, सडक, खानेपानी जस्ता कुराको समस्या भएको, जग्गाको बनावट र माटो पनि राम्रो नभएको कुरा चाइनाको टिमले गरेको थियो । खानेपानी, ढलको व्यवस्था, बिजुली, सडक र अस्पताल निर्माण गरिसकेपछि नागरिकका लागि सहज हुने  ठाउँ हुन्छ कि हुँदैन भन्ने कुरा चाइनाको रिपोर्टमा उल्लेख गरिएको थियो । अर्थात त्यहाँ अस्पताल निर्माणका लागि खर्च धेरै लाग्ने कुरा आएको थियो । यो सबै कुरालाई मिलाएर फेरि छलफल गर्ने भनेर चाइनाको टिम गएको छ । तर चाइना यसोभन्दा बनाउन नसक्ने भन्ने कुरा त होइन । अहिलेको स्थितिमा बनाउँदा लागत बढी लाग्छ र कतिको प्रयोग हुन्छ हुँदैन भन्ने कुरा पनि हुन्छ । हामीले दुवाकोटमा वीर अस्पतालको भवन निर्माण गर्दा अन्य ठाउँमा निर्माण गर्दाभन्दा ३ देखि ४ गुणा बढी लागत लाग्ने देखिन्छ । भिरालो जग्गा, खोलानाला र डाँडाकाँडा धेरै छन्, त्यसैले त्यस्तो स्थानमा भवन निर्माण गर्दा बढी खर्चिलो हुने देखिन्छ । जग्गा अन्त पनि खोज्न सकिने सल्लाह दिएका छन् ।चाइनाको टिमले नेपाल सरकारलाई दिएको रिपोर्टका कुरा हाम्रो नेपाल सरकारले पनि त अनुमान लगाउन सक्थ्यो होला नि ?सम्भव छैन भन्ने कुरा होइन छ । ठाउँ पनि राम्रो छ । शिक्षणका लागि त्यस्तै एकान्त ठाउँ राम्रो हुन्छ । ल्यान्डस्केप र माटोको बनावट सुरुमा याद गरिएको थिएन । अहिले टेस्ट गर्दा लागत बढी लाग्ने भन्ने कुरा गरेको हो । चालू आर्थिक वर्षमा पनि बजेट राखिएको छ । तर कहिले बन्ने कसलाई दिने भन्ने कुराको निर्णय भएको छैन । तर वीर अस्पतालको नयाँ भवन दुुवाकोट या अन्य कुनै ठाउँमा बन्न चाहिँ बन्छ । समयको हिसाबले हेर्ने हो भने करिब करिब १० वर्ष लाग्न सक्छ ।पूर्वाधारको समस्याको कुरा मैले सुरुमा नै भनेको छु । आकस्मिक सेवामा पनि बेडहरु कम छन् । आईसीयू जम्मा २० वटा बेड मात्रै छन् । आईसीयूमा दिनमै २ सय बिरामी देशभरबाट रिफर भएर आउँछन् । बेड अभावका कारणले हामीले नागरिक अपेक्षा अनुसारको सेवा दिन सकिरहेको छैनौँ । सरकारी अस्पताल त्यसमा पनि विपन्न नागरिकको उपचार शुल्क मिनाहा गर्नेदेखि छुटको पनि व्यवस्था छ । वीर अस्पतालले नागरिकलाई सेवा प्रदान गर्न थालेको पनि १३० औँ वर्ष भइक्यो ? यो वर्ष सुरु गरिएका नयाँ सेवाहरु केही छन् ?नयाँ सेवा भनेर नै ल्याएको त छैनाँै । तर भएको सेवालाई व्यवस्थित र प्रभावकारी बनाउने हाम्रो योजना चलिरहेको छ । इक्युपमेन्टको कुरा गर्ने हो भने यो वर्ष खासै किनिएको पनि छैन । अस्पताललाई चाहिने इक्युपमेन्टहरु आ.व. ०७४–०७५ मै खरिद गरिएको छ । त्यसैका केही काम बाँकी थियो र हामीले त्यो काम गरेका छौँ । सामान्य मर्मत सम्भारको कामबाहेक नयाँ काम खासै गरिएको छैन । नयाँ नै भन्नु पर्दा जाइकाले नयाँ भवन बनाइदिएको छ । अर्काे नेपाल सरकारको तर्फबाट आधुनिक भवन निर्माणको काम भइरहेको छ ।वीर अस्पतालले नागरिकले अपेक्षा गरेअनुसार सेवा दिन नसकेको भन्ने गुनासा आइरहेको छ । यो गुनासोलाई सम्बोधन गर्न तपार्इंसँग के कस्ता योजना रहेका छन् ?गुनासाहरु छन् । खासगरी ओपीडीकै भीडभाड छ । पूर्वाधारको समस्याको कुरा मैले सुरुमा नै भनेको छु । आकस्मिक सेवामा पनि बेडहरु कम छन् । आईसीयू जम्मा २० वटा बेड मात्रै छन् । आईसीयूमा दिनमै २ सय बिरामी देशभरबाट रिफर भएर आउँछन् । बेड अभावका कारणले हामीले नागरिक अपेक्षा अनुसारको सेवा दिन सकिरहेको छैनौँ । सरकारी अस्पताल त्यसमा पनि विपन्न नागरिकको उपचार शुल्क मिनाहा गर्नेदेखि छुटको पनि व्यवस्था छ । यही सेवा निजीमा लिने हो भने नागरिकले महँगो शुल्क तिर्नुपर्ने बाध्यता । यस्ता समस्यालाई हामीले सम्बोधन गर्न सकिरहेका छैनौँ । अप्रेसन, सिटी स्क्यान गर्दा पनि लाइनमा बस्नुपर्ने बाध्यता छ । दिनमा २ हजारदेखि २५ सय बिरामी आउँछन् तर भौतिक पूर्वाधार अभावले सबैलाई सोचे अनुसारको सेवा प्रदान गर्न सकिरहेका छैनौँ । त्यसैले दुवाकोटमा केही भवन निर्माण गर्ने कुरा अगाडि बढेको हो । यदि दुवाकोट या अन्य कुनै ठाउँमा भवन निर्माण गर्न सके शैक्षिक क्रियाकलापदेखि न्याम्स त्यहाँ जाने थियो भने सर्जरीको काम उता हुने थियो । केही बिरामी बाँडिने छन् । पर्याप्त ठाउँ हुँदा हामीलाई सेवा प्रदान गर्न पनि सजिलो हुने थियो । बिरामीलाई पनि सजिलो हुने थियो । चिकित्सक, ठाउँ थपिँदा त्यही अनुसारको सेवा पनि सञ्चालन गर्न सहज हुने थियो । यसै वर्ष २० बेड आईसीयू थप गर्ने कुरा भइरहेको छ । ४० बेड आईसीयू पनि कम हो तर केही न केही राहत भने मिल्ने छ ।विपन्न नागरिकले पाउने स्वास्थ्य सेवा वास्तविक विपन्नले नपाई विपन्नको नाममा सम्पन्नले लिँदै आएको गुनासो छ । यस्ता सवालमा अनुगमन, नियमन जस्ता कुरालाई कतिको ध्यान दिनु भएको छ ?विपन्न नागरिक भनेर नेपाल सरकारले तोकेको छ । क्यान्सर, मिर्गाैला, मुटु लगायत ८ प्रकारका बिरामीलाई चिकित्सकले सिफारिस गरेको खण्डमा उपचारका लागि एक लाख पाउँछन् । विपन्न नभएको बिरामीलाई त चिकित्सकले सिफारिस गर्दैन । साथै गाउँपालिका र नगरपालिकाले पनि सिफारिस गर्नुपर्ने हुन्छ । त्यही हिसाबले विपन्न ठहरिएको खण्डमा सेवा पाउँछन् । किड्नी ट्रान्सप्लान्ट र ट्रासप्लान्ट पछि औषधि उपचारका लागि पनि सरकारले सहयोग गर्दै आइरहेको छ । त्यसैले विपन्नको नाममा दिएको सेवा विपन्न नागरिकले नै पाइरहेका छन् । विपन्नको नाममा सम्पन्नलाई नेपाल सरकारले दिएको सेवा सुविधा दिएको छैन ।यो वर्षको खाद्यान्न टेन्डरको कुराले पनि वीर अस्पताल निकै चर्चामा आयो अहिले त्यो टेन्डरको प्रक्रिया कहाँ पुगेको छ ?टेन्डर प्रक्रिया टुङ्गिसकेको छ । सम्झौताअनुसारको रासन सामग्रीहरु निर्वाध रूपमा सप्लाइ गरिरहेको छ । अहिले कुनै पनि समस्या छैन । सम्झौताअनुसारकै मूल्यमा सप्लाई भइरहेको छ ।समयमा चिकित्सक अस्पतालमा नबस्ने, क्लिनिक र निजी अस्पतालतिर धाउने समस्या वीरको ठूलो समस्या हो, यो समस्या समाधानका लागि के गर्ने योजना छ ?यसको छुट्टै योजना बनाउनु पर्दैन किनभने विभिन्न विभाग छन् । काम गर्ने रुटिङ छन् । त्यही अनुसारले ड्युटी गरिरहेको छन् र हुनुपर्छ । अहिले सेवा प्रदान भइरहेको छ । आधिकारिक रूपमा बाहिर सेवाको लागि निजीमा गएको भन्ने जानकारी आएको छैन । बेलाबेलामा गुनासा आइरहेका छन् । तर चिकित्सक नै खाली भएको भने छैन । यसका लागि हामीले अनुगमन गर्दै आइरहेका छौँ भने कहिले काहीँ मन्त्रालयबाट पनि अनुगमन गर्न आउनुहुन्छ । अनुगमनको समयमा रुटिङ अनुसारको चिकित्सक भेटिएन भने कारवाही पनि हुन्छ । नभएको खण्डमा चिकित्सकको खोजी गर्ने, मौखिक जानकारी दिने काम पनि भइरहेको छ । मौखिक रूपमा चेतावनी पनि दिइन्छ तर लिखित रूपमा कारबाहीको प्रक्रियालाई भने अगाडि बढाइएको छैन ।ठूलो त्रुटि भएको त म देख्दिनँ । त्यो मेसिन अहिले पनि चलिरहेको छ । मेसिन ६४ स्लाइसको किन्ने कुरा थियो । अब १२८ को आएको छ । त्यो भनेको राम्रो हो । ६४ स्लाइसकै हो । तर त्यसमा केही नयाँ प्रविधिहरु थपेर १२८ स्लाइसको सेवा दिन सक्ने प्रविधि जोडिएको छ । समस्या भएको मैले खास देख्दिनँ तर इन्स्टल गर्दा प्राविधिकको ध्यान नपुगेको हो कि जस्तो चाहिँ भएको थियो । त्यो पनि हामीले मिलाइसक्यौँ ।स्वास्थ्यकर्मीको बन्द हड्ताल जस्ता कुराले वीर अस्पातलको सेवामा पनि पटक पटक बन्द भएको अवस्था छ । जसले गर्दा लाखौँ नागरिक स्वास्थ्य सेवा पाउनबाट वञ्चित भएका छन् । नागरिकले स्वास्थ्य सेवा पाउनुपर्ने हकलाई संविधानमा पनि उल्लेख गरिएको छ । तर वर्षमा ४, ६ पटक त बन्द हड्ताल नै हुन्छन् । यो समस्या समाधानको पाटो के हुन सक्छ ?  स्वास्थ्य जस्तो संवेदनशील क्षेत्रमा बन्द हड्ताल गर्नुहुँदैन भन्ने कुरा स्वास्थ्य मन्त्रालयले पनि आग्रह गर्दै आइरहेको छ । हामी अस्पताल प्रशासनले पनि बन्द हड्ताल नगर्न आग्रह गर्दै आइरहेका छौँ । स्वास्थ्य सेवा कुनै पनि हालतमा सञ्चालन हुनुपर्छ भन्ने पक्षमा प्रशासन छौँ । तर विभिन्न युनियन, चिकित्सक सङ्घ, ट्रेड युनियनहरु छन् । उनीहरुले आफ्नो हिसाबमा सेवा अवरुद्ध गर्ने र आफ्नो कार्यक्रम अगाडि ल्याउने कुरा भइरहेका छन् । जसले गर्दा वीर अस्पतालको स्वास्थ्य सेवा बन्द भएको पनि अवस्था छ । बिरामी सेवाबाट वञ्चित हुन्छन् । उनीहरु महँगो शुल्कमा अन्यत्र सेवा लिनुपर्ने अवस्था आउँछ । त्यस्तो हुनुहुँदैन । स्वास्थ्यकर्मीले पनि आफ्नो माग कहाँबाट सम्बोधन हुन्छ, त्यहाँ छलफल वार्ता गर्नुपर्ने हुन्छ । वार्तामार्फत पनि समस्याको समाधान गर्न सकिन्छ । स्वास्थ्य सेवा बन्द हुनुहुँदैन । त्यो तरिकाले पहल गर्नुपर्छ भनेर हामीले पटक पटक भन्दै आइरहेका छौँ । तर पनि सङ्गठनले बन्दको आह्वान गरे पनि सेवा बन्द भइरहेको छ । आकस्मिक सेवा भने त्यो समयमा पनि बन्द गरेका छैनौँ । त्यसको लागि हामीले पहल गर्नेभन्दा पनि बन्द हड्ताल नहुने वातावरण त सरकारले बनाउनु पर्यो । उपयुक्त र सम्बोधन हुनुपर्ने जायज माग छ भने तुरुन्त सम्बोधन गर्न आवश्यक हुन्छ ।राम्रो भन्दा पनि हाम्रो छानिने नेपालको प्रचलन । राजनीतिक भर्ती, राजनीतिक कोटा वीरमा खुबै चलेको छ भन्ने सुनिन्छ । यस्ता कुराले स्वास्थ्य क्षेत्रमा कस्तो प्रभाव पारेको छ । त्यसलाई निस्तोेज गर्न के गरिनु जरुरी छ ?म यहाँ निर्देशक भएर आउनुभन्दा पहिला के के भयो त्यो कुरा म भन्न सक्दिनँ । म आएपछि अहिलेसम्म कुनै पनि त्यस्तो भर्ना नै गरेको छैन । केही भर्ना भन्दा पनि नियमअनुसार सरसफाइ गर्ने कर्मचारी हामीले राखेका छौँ । त्यो पनि विज्ञापनमार्फत प्रक्रिया पुर्याएर गरेका छौँ । त्योभन्दा बाहेक अरू नियुक्ति अहिलेसम्म भएको छैन ।गत वर्ष सिटी स्क्यान मेसिन खरिदमा वीरको ठूलो त्रुटि भेटियो, १२८ स्लाइस भनेर ६४ स्लाइसको खरिद गरेको पाइयो । यस्तो किन हुन्छ ? यसलाई सच्याउनेतर्फ के कस्ता काम भइरहेका छन् ?ठूलो त्रुटि भएको त म देख्दिनँ । त्यो मेसिन अहिले पनि चलिरहेको छ । मेसिन ६४ स्लाइसको किन्ने कुरा थियो । अब १२८ को आएको छ । त्यो भनेको राम्रो हो । ६४ स्लाइसकै हो । तर त्यसमा केही नयाँ प्रविधिहरु थपेर १२८ स्लाइसको सेवा दिन सक्ने प्रविधि जोडिएको छ । समस्या भएको मैले खास देख्दिनँ तर इन्स्टल गर्दा प्राविधिकको ध्यान नपुगेको हो कि जस्तो चाहिँ भएको थियो । त्यो पनि हामीले मिलाइसक्यौँ । मेसिनरी कुरा हो बेलाबेलामा बिग्रने समस्या आइरहन्छ  । बनाउँदै सेवा प्रदान गर्ने काम पनि भइरहेको छ । एमआरआई मेसिनमा पनि समस्या आएको थियो । अहिले पुनः सञ्चालनमा आएको छ । तर एउटै सिटी स्क्यान एउटै एमआरआई मेसिन भए पछि बिग्रिँदा नेपालमा बनाउने सामान नहुँदा बाहिरबाट ल्याउनुपर्ने बाध्यता छ, जसले गर्दा नागरिकलाई समस्या हुने गरेको छ ।उपकरण बिग्रिने गरेको सवाललाई  उपप्रधान तथा स्वास्थ्य मन्त्रीले पनि पटक पटक भन्दै आइरहनुभएको छ ? त्यसमा खरिद प्रक्रिया, सञ्चालन गर्ने कर्मचारीहरुको कार्यदक्षता के कति जिम्मेवार रहने गर्छ । यो समस्या समाधान गर्न के कस्ता पहल भइरहेका छन् ?कुनै पनि सामान किन्दा हामीले नियमअनुसार नै काम गरेका हुन्छौँ । स्ट्यान्डर सामान किन्ने कोसिस गर्छाैं । गुणस्तर मापनको सबै स्ट्यान्डर पूरा गरेर नै सामान खरिद गरेका हुन्छौँ । सामान खरिदको लागि विज्ञापनमा सबै कुराको बारेमा अर्थात मापदण्ड अनुसार नै जानकारी गराउँने गर्छाैं । जसले सबभन्दा कम र त्यही गुणस्तरको जसले सप्लाई गर्छन्, त्यही सामान खरिद गर्छाैं । तर कहिले काहीँ के हुन्छ भने विभिन्न कम्पनीमध्ये केही फ्रडहरु पनि छन् । सबै कुरा ठ्याक्कै मिलाउँछन् । दाम पनि कम राख्दिन्छन् भनेपछि त्यही लिनुपर्यो । अब एक करोड पर्ने मेसिन ५० लाखमा दिन्छु भन्छन् । त्यो पनि सबै विज्ञहरुसँग बसेर मेसिन ठीक छ कि छैन भन्ने कुरा जाचेर मात्रै लिन्छौ र भुक्तानी दिन्छौँ । त्यस्तो अवस्थामा मेसिन कमसल पर्न पनि सक्छ, राम्रो पनि हुनसक्छ ।समस्या नहुन एउटै उपाय के छ भने हामीलाई चाहिएको मेसिन कम्पनीबाट नै प्रतक्षत किन्न पाइयो भने समस्या हुँदैन । सीधै कम्पनीबाट खरिद गर्दा वारेन्टी, ग्यारेन्टी सबै कम्पनीले हेर्दा हामीलाई पनि सहज हुन्छ । तर कम्पनीसम्म पुग्ने अवस्था नहुँदा तेस्रो व्यक्तिबाट किन्नुपर्ने बाध्यता छ । त्यस्तो हुँदा उपप्रधान एवम् स्वास्थ्य मन्त्रीले भन्नुभएको हो । हामीले खरिद गरेको सामग्री प्राविधिकहरुले ठीक छ भनेर राय दिएपछि मात्रै अगाडि बढाउने हो । समस्या नआउनका लागि कि कम्पनीसँग सम्पर्क गरेर किन्न सक्नुपर्छ होइन भने तेस्रो व्यक्तिबाट लिँदा कमसल सामान पर्न सक्छ ।महालेखाको कार्यालयले नामै तोकेर आर्थिक हिनामिना गर्ने कर्मचारीलाई कारबाही नै गर भनेर पत्र पनि पठाएको थियो । तर कारवाही भएको पाइएन । जसले गर्दा जेठो अस्पतालाई भ्रष्टाचारको अखडाका रूपमा पनि हेरिन थालेको देखिन्छ । यस्ता कुरालाई तपाईंले कसरी हेर्नु भएको छ ? समस्या समाधानको चुरो के हुन सक्छ ?जुनसुकै निकायले आरोप लगाएर भ्रष्टचार गर्यो भनेर भन्नेले आरोप त लगाउन सक्लान् तर आरोपको पुष्ट्याइँ र प्रमाणित हुनुप¥यो नि । प्रमाणित अन्त्यमा गर्ने भनेको अदालतले हो । अदालतले दोषी देखाएपछि जरिवाना अथवा कारबाही गर्ने हो । तर अहिलेसम्म अदालतले दोषी ठहर्याएको र जरिवाना गरेको देखेको छैन । केही कमीकमजोरी होलान्, केही बेरुजु होलान्  । तर अनियमितता नै गरेको भन्ने केही प्रमाणित भएको छैन । कतिपय कुराहरु अदालतकै प्रक्रियामा छ, टुङ्गिएको छैन । तर अहिलेसम्म कुनै पनि कर्मचारीले अनियमितता गरेको भनेर प्रमाणित चाहिँ भएको छैन । प्रमाणित नभई कसरी कारवाही गर्ने ? अदालतले तोकेका खण्डमा कारवाही हुन्छ ।  