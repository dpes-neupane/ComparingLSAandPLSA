काठमाडौं । जनता समाजवादी पार्टी (जसपा) का वरिष्ठ नेता राजेन्द्र महतोले मुलुक सर्वदलीय सरकार बनाएर चुनावतिर डोरिन खोजेको बताएका छन् । शुक्रबार काँग्रेस सभापति शेरबहादुर देउवानिवास बूढानीलकण्ठमा काँग्रेस, माओवादी र जसपाबीचको छलफलबाट मुलुक त्यतातिर डोरिन खोजेको महतोले बताए । तीन दलको बैठक र जसपाको आगामी रणनीतिबारे रातोपाटीसँगको संक्षिप्त कुराकानीमा महतोले भने, ‘चुनावी सरकार बनाउने, सर्वदलीय सरकार बनाउनेतिर मुलुक गइरहेको छ । हिजोको बैठकमा पनि माओवादी र काँग्रेसको विचार पनि यस्तै थियो ।’ प्रस्तुत छ महतोसँग रातोपाटीले गरेको संक्षिप्त कुराकानी–तीन दलको बैठकअघि आकस्मिक छलफल गर्नुभएको थियो, जसपाभित्र के समझदारी भएर बैठकमा जानुभएको थियो ?हामी प्रष्टै थियौं । देउवाजीले बोलाएको बैठक के हो, हामीलाई पहिलादेखि थाहा भएन । हामीलाई सत्ता समीकरणको कुरा आउन सक्छ भन्ने अनुमान मात्र थियो । सत्ता समीकरणको प्रस्ताव आयो भने के भन्ने हो, पार्टीको धारणा के बनाउने हो, त्यस सम्बन्धमा पार्टीभित्र एकमत  हुनुपर्यो नि त । बाहिर जसले जे कुरा बोले पनि लोकतन्त्रमा बोल्न पाइन्छ । आफ्नो विचार राख्न पाइन्छ । तर, बैठकमा कुनै प्रस्ताव आउँदा पार्टीको धारणा एउटै जानुपरेन ? त्यसका लागि हामी छलफलमा बसेका थियौं ।  के धारणा राख्ने भन्ने कुरा थियो । अनि, सत्ता समीकरणको कुरा आयो भने हाम्रो पार्टीभित्र त्यस सम्बन्धमा केही छलफल भएको छैन, सरकार र सत्ता समीकरणबारे  केही कुरा भएको छैन । पार्टीभित्र छलफल गरेर निर्णय लिउँला, त्यसपछि बताउँला । त्यही कुरा हामीले भन्यौं । हाम्रो माग, मुद्दाका सन्दर्भमा वर्तमान सरकारसँग कारवाही अगाडि बढेको छ, त्यो पनि जानकारी दियौँ । त्यो विषयमा हामीबीच सहमति भएको थियो ।हिजोको बैठकमा जसपाका सबै नेताहरुले एउटै धारणा राख्नुभएको हो ?अँ । सबैको एउटै धारणा आयो । पार्टीमा सहमति भएको कुरा मात्र भनेका हौं ।अब पार्टीको बैठक बसेर जसपाले काँग्रेस–माओवादीलाई निर्णय कहिले दिन्छ ?त्यो कुरामा हामीलाई हतार छैन । हाम्रो माग, मुद्दाबारे कुरा अगाडि बढेको छ । अहिले अर्को कुरा गर्न लाग्यो भने त्यो तुरुन्तै रोकिहाल्छ नि त । काम भइरहेको छ । त्यो पनि हेरौं न त । कति काम गर्छ, गर्दैन । के हुन्छ, त्यो पनि हेराैँ न । केपी ओलीले के गर्छन्, गफ दिएको मात्र हो कि काम पनि गर्छन् ।यो पनिओलीकै नेतृत्वमा चुनावमा जान देउवा तयार आफ्ना मागहरु किनारा नलागी जसपाले सत्ता समीकरणबारे कुनै निर्णय लिँदैन र बैठक पनि बस्दैन भनेर बुझ्दा हुन्छ ?त्यसरी पनि नबुझौँ । पार्टीको बैठक जहिले पनि हुन सक्छ । छलफल हुन सक्छ । निर्णय हुन सक्छ । सत्ता समीकरणका बारेमा हाम्रो पार्टीभित्र केही छलफल भएको छैन । हाम्रो ध्यान मुद्दा केन्द्रित छ । त्यो प्रक्रिया अगाडि बढेको छ । सहमतिअनुसार बैठक बस्छ, बैठक बस्दै बस्दैन भन्ने पनि भएन नि ।बैठक त बस्ला, निर्णय पनि हुन्छ कि ?औपचारिक निर्णय त्यस्तो पनि त छैन नि । त्यस्तो भन्नुहुँदैन नि । मुद्दालाई केन्द्रित गर्नुपर्छ भन्ने हाम्रो भनाई हो । केन्द्रित पनि छ । मुद्दा किनारा लाग्नुपर्छ भन्ने सबैको मनमा छ ।काँग्रेस–माओवादीसँग तत्काल सत्ता समीकरण गर्नुहुँदैन भन्ने पार्टीभित्र सबैको मनमा छ र ?पार्टीका केही नेताहरुमा कसैको अनुहार नै मन नपर्ने मानसिकता छ । अनुहार मन नपरेको मान्छे हटे राम्रो हुन्थ्यो । यो सरकार हटे राम्रो हुन्थ्यो भन्ने हुन्छ नि । त्यो पूर्वाग्रह छ, त्यो भन्नुपर्छ र ? उनीहरुलाई हतार होला नि चाँडै सत्ता समीकरणको निर्णय गरिदिनुपर्छ, राम्रो हुन्छ भन्ने व्यक्तिगत मत हुन सक्छ ।पार्टीभित्र कसैको आग्रह–पूर्वाग्रहको केही महत्व छैन । हाम्रो माग र मुद्दालाई नै प्राथमिकता दिने हो । सत्ता समीकरणबारे पार्टीबाट जे निर्णय हुन्छ, त्यही नै हुने हो ।पार्टीभित्र सत्ता समीकरणमा वर्तमान सरकार जोगाउने वा नयाँ सरकार बनाउने विषयमध्ये कुन विषयको पल्ला भारी छ ?वर्तमान सरकारसँग पार्टीको मुद्दाका विषयमा अगाडि बढेका हौं । पूरा गरिदियो भने हामी धन्यवाद पनि दिन्छौं ।धन्यवाद मात्र दिनुहुन्छ कि ओलीसँग सहकार्य नै गर्नुहुन्छ ? प्रष्ट पारिदिनुस् न ...त्यो अहिले भन्न मिल्दैन । म कसरी भन्छु ? मैले भन्न मिल्दैन । उपेन्द्रजीजस्तो यसलाई फाल्ने, उसलाई राख्ने त्यो व्यक्तिगत धारणा राखेर हुन्छ ? पार्टीको निर्णय अनुसार न हुने हो । पार्टीले जे निर्णय गर्छ, त्यही हुन्छ । म त पार्टीको सिपाही हो । पार्टीको निर्णय मान्ने हो ।सरकारलाई धन्यवाद दिने कुरा त उपेन्द्र यादवले पनि भन्नुभएको हो नि ? के धन्यवाद मात्र दिने हो त ?अहिलेलाई त्यति मात्रै राखौं । अरु कुरा पार्टीले निर्णय गरेपछि मात्र भन्न पाइन्छ । ओलीसँग होस्, देउवासँग होस्, प्रचण्डसँग होस्, जोसँग पनि सत्ता समीकरणको कुरा पार्टी निर्णयपछि मात्रै हुने हो । कसैले त्योभन्दा अगाडि केही बोलेको केही अर्थ छैन । लोकतन्त्रमा व्यक्तिगत धारणा राख्न पाइन्छ । लोकतन्त्र हो, त्यो ठीक छ । तर, सत्ता समीकरणको कुरा पार्टी निर्णयपछि मात्र तय हुन्छ । पार्टीको फाइदा हेरेर निर्णय हुन्छ ।केपी ओली सरकारले गर्छु भनेको छ, गरेन भने यसलाई पूजा गर्ने कुरा भएन । यसअघि त केपी ओली, शेरबहादुर देउवा र प्रचण्डको सरकारले नगरेकै हो । विगतमा उहाँहरुको सरकार हेरेकै हो नि । तर, पनि गर्ने सरकारले नै हो । अहिले ओली सरकारलाई पनि जरुरी भएकाले हाम्रो काम पनि गर्दिन्छ कि भनेर अनुमान लगाउने कुरा हो ।अनुमान मात्र हो कि आशा पनि छ ?अहिले त तीनवटैले गर्छु भनेका छन् नि । हिजो काँग्रेस र माओवादी पनि गरिदिन्छु भन्दै थिए । अहिले सबैले गर्छु भनिरहेका छन् । सुरु भएको छ, उसले गर्छ कि ? हेरौँ, के भयो र ।सत्ता समीकरणको तीव्र चेलखेलबाट मुलुक कतातिर जाँदैछ जस्तो लाग्छ ?चुनावी सरकार बनाउने, सर्वदलीय सरकार बनाउनेतिर मुलुक गइरहेको छ । हिजोको बैठकमा पनि माओवादी र काँग्रेसको विचार पनि यस्तै थियो । उनीहरुले यस्तै कुरा गर्दै थिए । मुलुक सर्वदलीय सरकार बनाएर चुनावतिर डोरिन खोजेजस्तो छ ।माओवादी केन्द्र पनि चुनावमा जान तयार भयो ?केपी ओली बाहेकको सरकार बनाएर चुनावमा जाँदा राम्रो भन्ने उहाँहरु (माओवादी नेताहरु) को मनमा छ ।जसपाको मनमा चाहिँ के छ ?चुनावबाट जसपा भाग्दैन । चुनावबाट भाग्ने कुरा आउँदैन नि । चुनावका लागि कसको सरकार बनाउने भन्ने एजेण्डा आएपछि जसपाले आफ्नो धारणा बनाउँछ ।जसपाले आफ्नो नेतृत्वमा सरकार बनाउने गरी प्रस्ताव अगाडि बढाउँछ भन्ने पनि चर्चा छ, खास कुरा के हो ?छैन, छैन । अहिले सत्ताको एजेण्डा नै छैन । बैठक बसेर कुरा गरौंला ।#राजेन्द्र महतो  