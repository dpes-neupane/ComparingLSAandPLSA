काठमाडौं । लिम्पियाधुरा, लिपुलेक र कालापानीसहितको अतिक्रिमित नेपाली भूमि समेटेर नेपालले राजनीतिक तथा प्रशासनिक नक्सा जारी गरेपछि यसबारे नेपाल भारत दुवैतर्फ चर्चा परिचर्चा भइरहेको छ । नेपालको यो कदमलाई नेपाली जनताले सकारात्मक कदम भन्दै स्वागत गरिरहेका बेला भारतले भने नेपालको उक्त कदम अस्वीकार्य रहेको प्रतिक्रिया दिएको छ । यस्तो अवस्थामा अब नेपाल भारतबीच कसरी संवादको प्रक्रिया अघि बढ्ला र भारतले नेपालको भूमि कसरी छोड्ला वा के यही कारण नेपाल भारत सम्बन्धमा दरार आउला ? भन्ने सर्वत्र चासोको विषय बनेको छ । यसै सन्दर्भमा पूर्वपरराष्ट्रमन्त्री समेत रहेका राप्रपाका अध्यक्ष डा. प्रकाशचन्द्र लोहनीसँग रातोपाटीले प्रश्न गरेको छ । प्रस्तुत छ डा लोहनीसँगको छोटो कुराकानी :लिम्पियाधुरा, लिपुलेक र कालापानीसहितको भूमि समेटेर नेपालले राजनीतिक र प्रशासनिक नक्सा सार्वजनिक गरेपछि भारतले दिएको प्रतिक्रियाले के संकेत गर्छ ?नेपालले नक्सा सार्वजनिक गरेपछि भारतले दिएको प्रतिक्रियालाई म अश्वभाविक मान्दिनँ । किनभने उनीहरुले केही दिनअघि मात्रै त्यो जमिन आफ्नो भनेर आफ्नो काम अघि बढाएको हामी सबैले थाहा पाएको कुरा हो । यस्तो वेला त्यो भारतको गल्ती भयो भनेर हामीले नक्सा निकालिसकेपछि तुरुन्तै उसले मेरो गल्ती भएछ भनेर मान्ने वा नेपालको दावीलाई स्वीकार्ने भन्ने (रियलस्टिक) यथार्थवादी हुँदैन । त्यसले त्यो जमिन मेरै हो भनेर भनेको कुरालाई अन्यथा लिन हुँदैन । किनभने त्यो जमिन हामीले पनि हाम्रो भनेको र उसले पनि आफ्नो भनेको अवस्था छ । तर भारतले पनि त्यो समस्या समाधान गर्न कुटनीतिक वार्ता गरौँ भनेको छ । हामीले पनि कुटनीतिक वार्ता गरौँ भनेका छौ । त्यसकारण सीमा विवाद भयो, अब दुवै राष्ट्रहरु बसेर अघि जाने बाटो खुल्छ । त्यसकारण अहिले नै उसले के भन्यो भनेर अस्वभाविक लिनुपर्ने आवश्यक्ता छैन ।सीमा र नेपालको नक्साबारे भारतले दिएको पछिल्लो अभिव्यक्ति वा प्रतिक्रियाले नेपालभारतबीच लामो समय रोकिएको वार्ता प्रक्रिया अघि बढ्ने अपेक्षा गर्न सकिन्छ त ?यो भन्दा अघि पनि भारतले वार्ता गरौँ त भनेकै हो । गर्दिनँ भनेको होइन ।हाम्रो तर्फबाट हामीले पहल गर्नुपर्छ । हामीले वार्ता कहिले गर्ने ? कसरी गर्ने भनेर कुरा गर्नुपर्छ । एउटा चिठ्ठी त पठाएको छ तर पठाएकै छ भनेर चुप लागेर बस्ने होइन । यो हाम्रा लागि ठूलो चासोको कुरा भएकाले यसमा उसलाई घच्घच्याउने काम गर्नुपर्छ । यो समस्या वार्तामार्फत समाधान गर्न र शान्तिपुर्ण अवस्थामा टुङ्ग्याउन आवश्यक छ । जसले शान्ति र मित्रता कायम गर्छ ।तर वार्ताका लागि तदारुकता त देखाएको थिएन नि ?पहिला उनीहरुले भनेको र अहिले उनीहरुले भनेकोमा केही फरक छैन । तर पनि वार्ता गरौँ भनेको छ । वार्ता गरौँ भनेको कुरालाई नेपालले नक्सा जारी गरिसकेपछि झन् आवश्यक भयो भनेर बुझ्नुपर्छ । यस्तो बेला दुई देशबीच चाँडो वार्ता अघि बढाउन मद्दत नै गर्छ । अर्को कुरा हामीहरुले कुनैपनि मित्र राष्ट्र देशहरुसँग कुरा गर्दा एउटा बुँदामा समस्या छ भनेर अरु कुराहरु बिर्सनुहुदैन । एउटा बुँदामा समस्या छ भनेर अर्को बुँदामा हुनसक्ने सहयोगका कुराहरुमा नविर्सौँ । अर्थात् भारतसँग सिमा विवाद छ त्यो आफ्नो ठाउमा छ । तर अन्य क्षेत्रका हाम्रा सहयोग र समझदारीको उपेक्षा गर्नुहुँदैन त्यसमा नेपाल सरकारले ध्यान राख्नुपर्छ ।भारतले कोरोनापछि वार्ता गर्न सकिने भनेर यसअघि भनेको थियो । यसको आशय नेपाललाई यसैगरी अल्झाउदै र पन्छाउदै जाने नीति भारतको हो कि भन्ने पनि बुझिन्छ । के अझै पनि नेपाललाई पेलेरै जान सकिन्छ भन्ने भारतीय बुझाइ हुन सक्दैन ?भारतले हेपेकै हो, यसमा शंका छैन । र, नेपाल पक्षबाट पनि हेलचेक्रयाई भएकै हो । भारतले हेप्ने र नेपालले हेलचेक्रायाई गर्ने काम भएको हुँदा यो समस्या भएको हो । तर अब अहिले एउटा विन्दुमा आइपुगेको छ जहाँ दुवै देशले एकअर्कासँग सम्बन्ध कायम राख्न र एकले अर्कालाई सहयोग सद्भाव राख्न दुवैलाई आवश्यक छ । त्यो भनेको वार्ता हो, त्यो नगरी हामीहरुलाई सुखै छैन र समाधानको बाटो पनि त्यही हो । मलाई लाग्छ भारतले पनि यो कुरा बुझेको छ ।अहिले हामीले ठुलठुला उत्तेजनामा आउने कुरा पनि नगरौँ, आफ्नो कुरा भन्नुपर्छ तर उत्तेजनामा आएर होइन । आफ्ना कुराहरु संयमित र मर्यादित भएर राख्नसक्नु नै कुटनीति हो । त्यही कुटनीति र दृष्टिकोणका आधारमा नेपाल सरकारले र नेपाल सरकारका अधिकारीहरुले व्यवहार अपनाउनुपर्छ । वार्ता त हुन्छ, हुनुपनि पर्छ र वार्ता गर्नुपर्छ भन्ने भारतीयहरुलाई पनि थाहा छ ।दाई र भाइको कुरा होइन । यो राष्ट्रिय स्वार्थको कुरा हो । नेपाल आफ्नो राष्ट्रिय स्वार्थ हुन्छ, भारतको आफनै स्वार्थ होला । तर हामीले अहिले भन्नुपर्ने कुरा हामी आफ्ना मित्रहरुको अहित गर्दैनौँ भन्नुपर्छ ।दुवैले आ–आफ्नो अडान नछाडेको अवस्थामा वार्ताको पहल वा अगुवाई कसले र कसरी गर्न सकिन्छ, यसबारेमा के भन्नुहुन्छ ?हाम्रो तर्फबाट हामीले पहल गर्नुपर्छ । हामीले वार्ता कहिले गर्ने ? कसरी गर्ने भनेर कुरा गर्नुपर्छ । एउटा चिठ्ठी त पठाएको छ तर पठाएकै छ भनेर चुप लागेर बस्ने होइन । यो हाम्रा लागि ठूलो चासोको कुरा भएकाले यसमा उसलाई घच्घच्याउने काम गर्नुपर्छ । यो समस्या वार्तामार्फत समाधान गर्न र शान्तिपुर्ण अवस्थामा टुङ्ग्याउन आवश्यक छ । जसले शान्ति र मित्रता कायम गर्छ ।खासगरी यो विषयमा कही न कहीँ चीन पनि जोडिएको छ । त्यो भनेको भारत र चीनबीचको केही वर्षअघिको सम्झौतालाई लिन सकिन्छ । र पछिल्लो समय चीनले यस विषयमा दुई देशबीच आपसमा मिलेर समाधान गर्नुपर्छ भनेको छ । यस्तो अवस्थामा वार्ता गर्दा दुई पक्षीय या त्रिपक्षीय कसरी गर्ने ?जहाँ त्रिदेशीय भनेको छ त्यहाँ त चीन पनि चाहिन्छ नै । तर अरु ठाउँ लिम्पियाधुरा लगायतका स्थानमा त नेपाल र भारतकै कुरा हो । चीनले दुईवटा मित्र राष्ट्रहरुले आफ्नो समस्या शान्तिपूर्ण तरिकाले सुल्झाउन् र एकतर्फी काम नगरुन् भनेको अर्थ दुवैलाई सल्लाह हो भारत र नेपाललाई पनि ।भारत र चीनबीच व्यापार बृद्धिका लागि केही वर्ष पहिला सहमति भयो तर नेपाललाई सोधिएन । अहिले नेपालले सोही भूमि समेटेर नक्सा निकालेपछि चीनले शान्त ढंगले आफ्नो कुटनीति प्रदर्शन गरेर पन्छिन खोजेको त होइन ? यसलाई कसरी बुझ्ने ?पन्छिनेभन्दा पनि नेपालले त्यसबेला उनीहरुबीच भएको सहमतिबारे एकपटक पत्र पठाएको पनि हो । अब चीनसँग पनि नेपालले आफ्नो चासो र प्रमाणहरु लिएर राम्रोसँग कुरा त गर्नैपर्छ । जहासम्म लाग्छ अहिले चीनको व्यवहार हेर्दा हाम्रा कुराहरुलाई राम्रोसँग होमवर्क गरेर प्रस्तुत गर्न सक्यौँ भने त्यसलाई नकार्ने पक्षमा जादैनहोला । अहिलेसम्म त्यस्तो अभिव्यक्ती पनि आएको छैन । त्यसकारण भारत र चीनबीच जुन सहमति भएको छ त्यो नेपाललाई अन्याय भएको छ यसमा फेरि हेर्नुपर्छ पुनरावलोकन हुनुपर्छ भनेर भन्नुपर्छ । र अहिलकोे विषय भारतसँग ताततातो छ ।सर्वप्रथम हामीले आफ्नो प्रमाण पेश गर्ने । प-यो भने दुवै पक्षको सर्भेयर, जोग्राफर र विशेषज्ञहरुलाई त्यो क्षेत्रमा पठाएर अध्ययन गर्ने । एक हिसावले भन्ने हो भने घरजग्गाको विवाद हुँदा दुवै पक्षको लालपुर्जा भिडाएर हेर्ने जस्तै हो । केही लागेन भने ल नापीमा गइन्छ हो, दुईवटा राष्ट्रको बीचमा पनि त्यही हो । तर म सानो राष्ट्र हुँ भनेर कमजोर मनस्थिति राख्नुहुदैन ।भारतले हिजो नक्सा निकालेपछि हाम्रो प्रेस, जनता वा सरकारले आफ्नो सार्वभौमिकतामा खलल पुग्यो भनेर भन्नु स्वभाविक थियो । अहिलेसम्मका सरकारले जति हेलचेक्रयाइँ गरेपनि अहिले आएर नेपालले नक्सा निकाल्नु पनि स्वभाविक थियो । अब शब्दको लडाई गर्नतिर कोही लाग्नुहुँदैन । र, आफ्ना प्रमाणहरु तयार गरेर वार्ता गर्नुको विकल्प छैन । वार्ता गर्दा दश दिन ढिलोचाडो होला त्यसलाई अन्यथा लिनुहुँदैन । वार्ता बाहेक समाधानको बाटो अरु हुनै सक्दैन । मैले आजै विश्वबन्धु थापाको एक अन्तरवार्ता सुनेको थिए । उहाँले के भन्नुभएको छ भने जवाहरलाल नेहरुले राजा महेन्द्रलाई अहिले मलाई संकट परेकाले त्यहाँ केही समयलाई बस्न दिनुहोस् भनेर चिठ्ठी लेखेको भन्ने पनि आएको छ । त्यस्ता प्रमाणहरुलाई पनि राम्रोसँग केलाएर सामेल गराएर वार्तामा बस्नुपर्छ । मेरो त नेपाल सरकारलाई सुझाव नै छ, सक्नुहुन्छ भने यसको बारेमा श्वेतपत्र नै जारी गरे हुन्छ ।एक, दुई तीन गरेर भन्नुपर्दा अब यो समस्या समाधान गर्न नेपालले के के गर्नुपर्ला ?सर्वप्रथम हामीले आफ्नो प्रमाण पेश गर्ने । प-यो भने दुवै पक्षको सर्भेयर, जोग्राफर र विशेषज्ञहरुलाई त्यो क्षेत्रमा पठाएर अध्ययन गर्ने । एक हिसावले भन्ने हो भने घरजग्गाको विवाद हुँदा दुवै पक्षको लालपुर्जा भिडाएर हेर्ने जस्तै हो । केही लागेन भने ल नापीमा गइन्छ हो, दुईवटा राष्ट्रको बीचमा पनि त्यही हो । तर म सानो राष्ट्र हुँ भनेर कमजोर मनस्थिति राख्नुहुदैन । सानो होस्, ठुलो होस् सबै राष्ट्र सार्वभौम हुन् । हामीले होमवर्क राम्रोसँग गरेर आफ्नो स्वाभिमानका साथ अरुलाई पनि सम्मान गर्दै अघि बढ्नुपर्छ ।तर भारतले आफुलाई ठूल्दाई ठान्दै त्यही अनुसारको व्यवहार देखाइरहेको छ नि ?दाई र भाइको कुरा होइन । यो राष्ट्रिय स्वार्थको कुरा हो । नेपाल आफ्नो राष्ट्रिय स्वार्थ हुन्छ, भारतको आफनै स्वार्थ होला । तर हामीले अहिले भन्नुपर्ने कुरा हामी आफ्ना मित्रहरुको अहित गर्दैनौँ भन्नुपर्छ । तर यसो भन्दैमा हामी हाम्रो राष्ट्रिय स्वार्थलाई तल पारेर पनि काम गर्दैनौँ भन्नुपर्छ । हाम्रो मुख्य जिम्मेवारी भनेको नेपाली जनताप्रति हो । तीन करोड नेपाली जनताप्रतिको जिम्मेवारी हो । तिनिहरुको स्वाभिमान र आतमसम्मान तल पारेर हामी कसैसँग पनि कुरा गर्दैनौ । यसको मतलब अरु देशहरुको दृष्टिकोण स्वार्थ के छ भनेर त्यसलाई पुरा गर्न हाम्रो देश र जनतालाई तल पर्न दिदैनौँ भन्ने कुरा प्रष्ट पारेपछि वार्ताको वातावरण नबन्ने कुरा छैन ।#डा. प्रकाशचन्द्र लोहनी#prakash chandra lohani