कोरोना सङ्क्रमणको विकराल अवस्था, सत्तारुढ नेकपाको अन्तरकलह र प्रतिपक्षीको मौनता विचारणीय छ । कोरोना सङ्क्रमणले मुलुकलाई गाँजेको एक वर्ष हुँदै छ । रोकथाम र नियन्त्रण काबुबाहिर छ । यता सत्तारुढ नेपकपामा पनि सत्ता सङ्घर्षले प्रश्रय पाएको एक वर्ष हुँदैछ । जनजीविकाका विषयमा सरकारको गैरजिम्मेवारीप्रति प्रतिपक्षी नेपाली काँग्रेस रमिते बनेको छ ।छिमेकी देशबीच द्वन्द्वको बादल मडारिइरहेको बेला नेपालले अन्तर्राष्ट्रिय सम्बन्धमा सन्तुलन गुमाइरहेको अवस्था छ । मुलुकका अगाडि देखिएको वर्तमान यो चित्रमाथि काँग्रेस नेता महेश आचार्यले गम्भीर चिन्ता प्रकट गरे । आचार्यसँग वर्तमान राजनीतिक परिघटना, नेकपा विवाद, काँग्रेसको १४औँ महाधिवेशनमा केन्द्रित रही रातोपाटीले लामो संवाद गरेको थियो । प्रस्तुत छ सोही संवादको सम्पादित अंशःमुलुकको वर्तमान राजनीतिक परिदृश्यलाई प्रमुख प्रतिपक्षी दलका नेताका रूपमा कसरी नियालिरहुनुभएको छ ?–देशको समग्र राजनीति परिदृश्य हामी सबैको निम्ति चिन्ताजनक छ । चिन्ताजनक के मानेमा छ भने देशमा एकातिर बहुसङ्ख्यक जनता कोरोना सङ्क्रमणको कारणले ठूलो दुःखमा परेको अवस्था छ । लाखौँलाख जनताको जीविकोपार्जनका माध्यम अस्तव्यस्त हुँदा जीवनयापनमा कठिनाइ भइराखेको छ । देशमा एउटा अभूतपूर्व सङ्कट यसकारण पनि छ– देशको अर्थतन्त्र, उद्यम, व्यवसाय, ठूलाठूला आयोजना, बैङ्किङ प्रणालीमा पनि दीर्घकालीन गम्भीर असर पर्ने ढङ्गको परिस्थिति बनिरहेको छ । अर्थतन्त्र सुस्त छ । आर्थिक वृद्धिदर ओरालो झरिरहेको छ । यसले गरिबीको प्रकोप बढ्दै जाने खतरा बढेको छ । सङ्कट यसकारण पनि छ– हाम्रा छिमेकका दुईवटा ठूला मुलुक हिन्दुस्थान (भारत) र चीनबीच सैन्य द्वन्द्वको अवस्था हामीले देखिराखेका छौँ ।यस्तो बेलामा देशको अर्थतन्त्र, जनताको जीवन रक्षाको मुद्दा गम्भीर मोडमा पुगेको छ । अन्तर्राष्ट्रिय सम्बन्धमा सन्तुलन कायम गर्न नसकेर देशको अस्तित्वमा नै धेरै ठूलो आघात पुग्ने परिस्थितिमा सत्तारुढ नेकपाभित्र सत्ताको लुछाचुँडी देखिराखेका छौँ ।तपाईंले मुलुकको समस्याको जुन चित्र देखाउनु भयो । यसलाई सम्बोधन गर्न वर्तमान राजनीतिक नेतृत्व सफल र सक्षम छ ?–दुर्भाग्य भन्नुपर्छ म त्यस्तो देखिराखेको छैन । सरकार सम्पूर्ण रूपमा असफल छ । म केवल सरकारलाई मात्र भन्दिनँ । सत्तारुढ पार्टीको समग्र सोच, काम गर्ने शैली, प्राथमिकता र कार्यदिशा देशका गम्भीर मुद्दालाई सम्बोधन गर्ने खालको छैन । छोटकरीमा भन्दा ०७४ सालको आम चुनावमा दुईतिहाइ बहुमत प्राप्त गरेको नेपाल कम्युनिस्ट पार्टीले जनताको त्यो अभिमतको घोर अपमान गरेको अवस्थामा म देख्छु । किनभने जनजीविकासँग सम्बन्धित विषय, देशको अर्थतन्त्रमा, भौतिक पूर्वाधार, बैङ्किङ प्रणाली, गैरबैङ्किङ प्रणालीमा पनि ठूलो आघात पुग्ने र देशको जनशक्ति भोकमरी र बेरोजगारीका कारणले देश छोडेर बाहिर जाने अवस्था छ । तर नेकपामा सत्तामाथि को हाबी हुन्छ भन्ने बाटोतर्फ गएको देखिन्छ ।प्रधानमन्त्रीको पराशर्म नगर्ने कार्यशैली र स्वैच्छाचारिताले दुईतिहाइ प्राप्त गरेको सरकारले आफै गम्भीर अस्थिरता निम्त्याइराखेको छ । दुईतिहाइको बहुमतपछि मुलुकमा स्थिरता आउँछ भनेर हामी सबैलाई लागेको थियो । तर संसदको बहुमतले मात्रै राजनीतिक स्थिरता आउने रहेन रहेछ भनेर फेरि सत्य प्रमाणित भएको छ । स्थिरता आउनका लागि विधिको शासन पालना गर्ने सरकारको प्रतिबद्धता चाहिने रहेछ । स्थिरता आउनका लागि व्यक्ति प्रधानमन्त्रीलाई बलियो बनाउने होइन लोकतान्त्रिक संस्थालाई बलियो बनाउने संस्कृति र सरकार चाहिने रहेछ । स्थिरता आउनका निम्ति अर्थतन्त्रमा लगानी प्रवद्र्धन गर्ने र रोजगारीका अवसर सिर्जना गर्नुपर्ने रहेछ । स्थिरताका लागि संसद र न्यापालिका प्रभावकारी हुनपर्ने रहेछ । कार्यपालिका वा प्रधानमन्त्रीको दबाब र प्रभावमा लोकतान्त्रिक संस्था चल्नुहुने रहेन रहेछ । स्थिरता आउनका लागि एउटा डराएको प्रशासन संयन्त्र होइन काम गर्नका लागि सक्षम स्वाभिमानी र विधिप्रति प्रतिबद्ध भएको प्रशासनिक संयन्त्र चाहिने रहेछ । तर आज यी सबै कुरा भताभुङ्ग भएको अवस्था छ । वर्तमान सरकारले जनताको आशा अनुरूप काम गर्न सकेको छैन । नेकपा दुईतिहाइको मान राख्न असफल भएको देख्छु ।अन्तर्राष्ट्रिय सम्बन्धमा सन्तुलन गुम्दै जाने खतरा छ । दुई छिमेकीको द्वन्द्वको शिकार हुन सक्ने सम्भावना छ । त्यो पृष्ठभूमिमा हेर्यौँ भने देशको भविष्य, सार्वभौमिकता, अस्मिताको रक्षा र जनताको सुखको निम्ति काम गर्ने दिशामा हाम्रो प्रयत्न कमजोर देखिन्छ । परराष्ट्र सम्बन्धमा सन्तुलन आउनका लागि हाम्रो आचरण कार्यशैली सन्तुलित हुनुपर्छ । परराष्ट्रको नाजुकताबारे सचेत हुनुपर्ने बेलामा यी सबै क्षेत्रमा चुकेको अवस्था छ ।सरकारको हालत तपार्इंले बताइहाल्नुभयो । तर प्रतिपक्षी काँग्रेससँग न सरकार परिवर्तन गर्नसक्ने सामथ्र्य छ न सरकारलाई सच्याउन सक्ने कार्यक्षमता राख्छ । यस्तो अवस्थामा मुलुक कस्तो सङ्कट भासिन्छ ?–देशको अवस्था चिन्ताजनक छ भनेर मैले प्रारम्भमा पनि भने । म देशमा तीन सङ्कट आइराखेको देख्छु । पहिलो सङ्कट– कोरोना सङ्क्रमणको विकराल स्थिति छ । यसले जनताको जीवन र जीविकालाई गम्भीर ढङ्गले असर पारिराखेको छ । यो स्वास्थ्य क्षेत्रको मात्र सङ्कट होइन । हाम्रो अर्थतन्त्रका समग्र पाटा र करिब ८०, ९० लाख विद्यार्थीको भविष्य जोखिममा पार्ने गरी यो सङ्कट विस्तारित भइराखेको छ । त्यसैले शिक्षा, स्वास्थ्य, रोजगारी, लगानी र अर्थतन्त्रका यावत क्षेत्रमा सङ्कट राइराखेको बेलामा सरकारको काम गर्ने शैली अत्यन्तै लाजमर्दो देख्छु ।दोस्रो सङ्कट– मैले अघि पनि भने अर्थतन्त्रमा असर परिराखेको छ । अर्थतन्त्रको गति फेरि सामान्य अवस्थामा फर्काउन पनि ठूलो कष्ट गर्नुपर्ने हुन्छ । हाम्रा उद्यमी व्यवसायीको विश्वास जित्ने र अन्तर्राष्ट्रिय लगानी आमन्त्रण गर्न सक्ने संरचना, सोच र दृष्टिकोणको अभाव म देखिराखेको छु ।तेस्रो सङ्कट– अन्तर्राष्ट्रिय सम्बन्धमा सन्तुलन गुम्दै जाने खतरा छ । दुई छिमेकीको द्वन्द्वको शिकार हुन सक्ने सम्भावना छ । त्यो पृष्ठभूमिमा हेर्यौँ भने देशको भविष्य, सार्वभौमिकता, अस्मिताको रक्षा र जनताको सुखको निम्ति काम गर्ने दिशामा हाम्रो प्रयत्न कमजोर देखिन्छ । परराष्ट्र सम्बन्धमा सन्तुलन आउनका लागि हाम्रो आचरण कार्यशैली सन्तुलित हुनुपर्छ । परराष्ट्रको नाजुकताबारे सचेत हुनुपर्ने बेलामा यी सबै क्षेत्रमा चुकेको अवस्था छ ।तपाईंले सङ्केत गरेजस्तो प्रतिपक्षका रूपमा हाम्रो भूमिकाबारे पनि जनस्तरमा प्रश्न उठिरहेका छन् । यो सरकारलाई घचघच्याउन र गलत कमदलाई सच्याउन दबाब सिर्जना गर्नुपथ्र्यो त्यो हुन सकिरहेको छैन ।सञ्चार माध्यम र संसदको उपयोग गरेर जनताका माझमा आफ्ना कुरा लैजाने प्रयत्न गर्नुपथ्र्यो । त्यसमा अलिकति कमजोरी हाम्रो पनि भएको होला । यद्यपि हामीले कोरोनासँग सम्बन्धित सङ्क्रमणको जोखिमबारे संस्थागत तवरले कुरा उठाएका छौँ । देशमा भ्रष्टाचारजन्य थुप्रै घटना घटे । त्यसलाई निष्पक्ष तवरले छानबिन गरेर गलत काम गर्ने मान्छेलाई कानुनको परिधिभित्र ल्याउनपर्छ भन्ने संसदमा कुरा हामीले उठायौँ ।तर दुर्भाग्यबस प्रधानमन्त्रीजीले निष्पक्षतवरले छानबिन हुने कुरालाई अगाडि बढ्न नदिएको आरोप अहिले सत्तारुढ दलका नेताहरुबाटै बेहोरिराख्नु भएको छ । यता नेपाली काँग्रेसको सामाथ्र्यको कुरा छ । हामीसँग संसदको विशेष अधिवेशन बोलाउन आवश्यक मत छैन । तर पनि सरकारका असफलता, कमिकमजोरी जनताका माझमा लिएर सरकारलाई सही बाटोमा डोर्याउन गर्नुपर्ने उत्प्रेणाको काम हामीले हिजो अस्तिको भन्दा अझबढी प्रभावशाली ढङ्गले काम गर्नुपर्ने अवस्था मैले देखिएको छु ।पार्टी निर्णयका आधारमा प्रधानमन्त्री चल्नुपर्छ भन्ने ढङ्गको जुन बहस चलिराखेको छ । बहुलवादमा आधारित बहुदलीय प्रतिस्पर्धाले निर्माण गरेको संसदप्रति प्रधानमन्त्रीलाई जिम्मेवार हुनबाट रोक्ने ढङ्गको विचार चलिराखेको छ । संविधानमा यस्ता थुप्रै विषय छन् जुन प्रधानमन्त्री एक्लैले निर्णय गर्न सक्नुहुन्न । जस्तो संवैधानिक परिषदको व्यवस्थामा प्रधानन्यायधीशको नियुक्ति तथा संवैधानिक आयोगका अध्यक्ष र सदस्यको नियुक्त प्रधानमन्त्रीलाई एकलौटी निर्णय गर्ने अधिकार छैन ।नेकपाभित्रको द्वन्द्व र काँग्रेसको यो अवस्थाबीच मुलुकले कुनै राजनीतिक सङ्कट बेहोर्नुपर्ने हो कि भन्ने आम नागरिकमा चिन्ता पनि देखिन्छ । यसलाई कसरी लिनुभएको छ ?–संविधानमा संसदीय प्रणालीको व्यवस्था छ । यी सबै कुरा अहिलेको सङ्कटले जोखिमतर्फ उन्मुख गराएको देख्छु । सत्तारुढ दलभित्रै प्रधानमन्त्रीको भूमिका, प्रधानमन्त्रीको सीमा र अधिकारको प्रश्न छ । पार्टीको नियन्त्रणमा रहनुपर्ने प्रधानमन्त्री हो वा संसदप्रति जिम्मेवार भएर काम गर्नुपर्ने प्रधानमन्त्री हो ? संविधानले प्रधानमन्त्रीलाई संसदप्रति जिम्मेवार बनाउँछ । यसको अर्थ प्रधानमन्त्री जनताका प्रतिनिधिप्रति जिम्मेवार हुने, उनीहरुले उठाएका मुद्दालाई गम्भीरता पूर्वक सुन्ने र उत्तरदायी हुनेतर्फ प्रधानमन्त्री गइराख्नु भएको छैन । एकलौटी निर्णय प्रक्रिया र सबै अधिकार आफूमा केन्द्रित गर्ने स्वैच्छाचारी कार्यशैली उहाँको छ । त्यसले यो प्रणालीलाई जोखिमा परिराखेको छ । अर्कोतर्फ प्रधानमन्त्रीलाई पार्टीको बाँधेर सत्तारुढ पार्टीको एकलौटी प्रधानमन्त्री बनाउने कोसिस भइरहेको छ ।पार्टी निर्णयका आधारमा प्रधानमन्त्री चल्नुपर्छ भन्ने ढङ्गको जुन बहस चलिराखेको छ । बहुलवादमा आधारित बहुदलीय प्रतिस्पर्धाले निर्माण गरेको संसदप्रति प्रधानमन्त्रीलाई जिम्मेवार हुनबाट रोक्ने ढङ्गको विचार चलिराखेको छ । संविधानमा यस्ता थुप्रै विषय छन् जुन प्रधानमन्त्री एक्लैले निर्णय गर्न सक्नुहुन्न । जस्तो संवैधानिक परिषदको व्यवस्थामा प्रधानन्यायधीशको नियुक्ति तथा संवैधानिक आयोगका अध्यक्ष र सदस्यको नियुक्त प्रधानमन्त्रीलाई एकलौटी निर्णय गर्ने अधिकार छैन ।यसमा संसदको प्रतिनिधित्व गरेर आउने सभामुख, राष्ट्रिय सभाको अध्यक्ष, सर्वोच्च अदालतलाई प्रतिनिधित्व गरेर आउने प्रधानन्यायाधीश र विपक्षी दलको नेतासमेत मिलेर गर्ने निर्णयको एउटा संरचना बनाएको छ । त्यसैले पार्टीको कठपुतली प्रधानमन्त्री बन्नुको साटो संविधानले प्रदान गरेको अधिकार र सीमाभित्र रहेर सबैसँग परामर्श गरेर निर्णय गर्नुपर्ने प्रधानमन्त्री भूमिका छ । हाम्रो संविधानले राजकीय र सर्वभौमसत्ता जनतामा निहित छ भनेको छ । यसको प्रयोग तीन तहको सरकारले गर्छ । यो सङ्घीय सरकारको मात्र कुरा होइन । प्रदेश र स्थानीय तहले संविधानमा भएका अधिकारको प्रयोग गर्छन् । यी तीनै तहको सरकारसँग संयोजन गर्ने दायित्व पनि प्रधानमन्त्रीसँग छ । संविधानको संवेदनशील संरचनालाई बिर्सिएर प्रधानमन्त्रीद्वारा कस्तो नियन्त्रणमा देश चलाउन खोजिँदैछ ?परार्श नगर्ने, एकलौटी निर्णय गर्ने, संसदको उपेक्षा गर्ने, न्यायप्रणालीको उपेक्षा गर्ने, प्रशासनलाई डर त्रासमा आफू अनुकूल र सबै शक्तिको आफूमा केन्द्रीकृत गर्ने प्रधानमन्त्रीको कार्यशैली छ । यसले वर्तमान प्रणालीमा आघात पुर्याउने देख्दैछु । अर्कोतर्फ सत्तारुढ दलको शक्ति सङ्घर्षले पनि यो प्रणालीमाथि आघात पुग्ने अवस्था देखिएको छ । परिणाम स्वरूप नयाँ संविधान र प्रणालीबाट जनताका आशा र अपेक्षा एकपछि अर्को गरी भत्किन थालेका छन् । देश असन्तोषको भुमरी व्याप्त भएको छ । शक्ति सन्तुलन र नियन्त्रणको संवेदनशील संरचना भत्किन्छ कि भन्ने चिन्ता छ ।नेकपाको द्वन्द्वमा काँग्रेसी गन्ध आइरहेको देखिन्छ । यसलाई कसरी हेर्नुभएको छ ? –नेकपाको लाजमर्दो आन्तरिक शक्ति सङ्घर्षमा हामी यन्त्र बन्दैनौँ । उनीहरुको सङ्घर्ष आश्चार्य मानेर बाहिरबाट हेरिरहेका छौँ । उहाँहरुको सत्ताको लुछाचुँडीले हामी पनि चिन्तित छौँ । दुई तिहाइ बहुमत प्राप्त गरेको पार्टीमा सत्ताको सङ्घर्षले हाम्रो प्रणालीलाई आघात पुर्याउँछ कि भन्ने हामीलाई चिन्ता मात्र हो । उहाँहरुमो सत्ता सङ्घर्षमा काँग्रेस कही पनि हिस्सेदार हुँदैन । हामी सतर्कतासाथ यो संविधान र प्रणालीको रक्षा गर्न र जनताका आशा अपेक्षालाई असन्तोषको भुमरीमा पर्न नदिने कुरामा चिन्तित छौँ ।नेकपा एकीकरणका बेला नै भनेको थिएँ– यो परस्पर विरोधबीच अस्वाभाविक स्वार्थको एकीकरण प्रयास हो । धृतराष्ट्रले जसरी भीमलाई महाभारतको युद्ध पछाडि आफ्ना सयवटा छोरा वध गर्दै भीमलाई मैत्रीपूर्ण आलिङ्गन गर्ने नाममा भीमको ज्यान लिने धृतराष्ट्रको उद्देश्य जस्तै हो यो । तत्कालीन माओवादी केन्द्र र एमालेको एकीकरणमा धेरै सदासयताप्रति सैद्धान्तिक भावभूमि मिलेको थिएन । सबै कुराले एकीकरण दीर्घकालीन हुन्छ भन्ने परिस्थिति थिएन । सत्ता समीकरणका निम्ति यो सबै भइराखेको थियो । त्यसको प्रमाण हामी अहिले देख्दैछौँ । दुई पार्टीका अध्यक्षले पालैपालो प्रधानमन्त्री पद र दुईवटा अध्यक्षको पद बहन गर्ने भन्दै सत्ता समीकरणकै गोप्यपत्रलाई आधार बनाएर एकीकरण भएको रहस्य पछि खुल्यो ।नेकपा विवाद उत्कर्षमा रहेका बेला केही दिनअघि काँग्रेस सभापति र प्रधानमन्त्रीबीच भएको भेटवार्ता आशङ्काले घेरियो । जसको चर्चा र अड्कलबाजी जारी छ । यसलाई कसरी हेर्ने ?–प्रतिपक्षी दलको नेता र प्रधानमन्त्रीबीच नियमित भेटवार्ता हुन सकारात्मक कुरा हो । तर जुन सन्दर्भमा यो कुरा आयो अलिकति पारदर्शिता अवलम्बन गर्न सक्दा यस्ता आशङ्का आउने थिएनन् । सत्तारुढ दलमा सत्ता सङ्घर्ष चुलिएका बेला यस्ता भेटघाटको कुनै अर्थ छ कि भन्ने हुन्थ्यो होला । हाम्रो पार्टी सभापतिले पनि नेकपाभित्रको सत्ता सङ्घर्षमा आफूलाई कुनै पक्ष बनाएर राख्दिनँ भन्नुपर्छ । आगामी दिनमा हरेक भेटघाटको सन्दर्भ र त्यसको औचित्यलाई सार्वजनिक गर्दै जाने अभ्यास गर्न जरुरी छ ।काँग्रेसभित्र तपाईंले वैचारिक नेताको छवी बनाउनुभएको छ । तपाईंको नजरमा नेकपा विवाद वैचारिक हो वा सत्ता स्वार्थ केन्द्रित ? –नेकपा एकीकरणका बेला नै भनेको थिएँ– यो परस्पर विरोधबीच अस्वाभाविक स्वार्थको एकीकरण प्रयास हो । धृतराष्ट्रले जसरी भीमलाई महाभारतको युद्ध पछाडि आफ्ना सयवटा छोरा वध गर्दै भीमलाई मैत्रीपूर्ण आलिङ्गन गर्ने नाममा भीमको ज्यान लिने धृतराष्ट्रको उद्देश्य जस्तै हो यो । तत्कालीन माओवादी केन्द्र र एमालेको एकीकरणमा धेरै सदासयताप्रति सैद्धान्तिक भावभूमि मिलेको थिएन । सबै कुराले एकीकरण दीर्घकालीन हुन्छ भन्ने परिस्थिति थिएन । सत्ता समीकरणका निम्ति यो सबै भइराखेको थियो । त्यसको प्रमाण हामी अहिले देख्दैछौँ । दुई पार्टीका अध्यक्षले पालैपालो प्रधानमन्त्री पद र दुईवटा अध्यक्षको पद बहन गर्ने भन्दै सत्ता समीकरणकै गोप्यपत्रलाई आधार बनाएर एकीकरण भएको रहस्य पछि खुल्यो ।अहिले ती दुई अध्यक्षबीचको द्वन्द्व तलसम्म पुगेको छ । प्रधानमन्त्रीको कार्यशैलीबाट जन्मिएको नैरास्य र राजनीतिक अधिकारको खोजीका कारण तलसम्म जाँदैछ । यसमा कुनै सैद्धान्तिक झगडा देख्दिनँ । एकीकरण अगाडि दुई किनारबाट उठेको कम्युनिस्ट आन्दोलनमा सैद्धान्तिक विषय मुख्य भएको भए एकता नै हुन सक्दैन थियो । किनभने हिंसाको बाटो अवलम्बन गरेको एउटा र संसदीय राजनीतिमा २५ वर्ष अभ्यास गरेर आएको पार्टीबीचको एकीकरणमा कहीँ न कहीँ कार्यशैलीगत सोच, प्रणालीप्रतिको प्रतिबद्धता अलिकति पृथकता देख्यौँ ।यहाँ सत्ता स्वार्थको कुरा प्रधान रूपमा उठेको छ । यसलाई सिद्धान्तको आवरण दिने प्रयत्न भइराखेको छ । समग्रमा नेपाल कम्युनिस्ट पार्टीलाई लोकतान्त्रिक परिपाटीमा काम गर्न चुनौती हुन्छ । त्यो चुनौतीको व्यवस्थापन गर्न नसकेर छताछुल्ल भएको मतभेद हो भन्ने मलाई लाग्छ ।अब काँग्रेसभित्रको विवाद र १४औँ महाधिवेशको गतिविधितिर जाऊँ । निर्धारित मितिमा महाधिवेशन हुने सम्भावना कतिको छ ? नेताहरुबीच विवाद केही मत्थर भएको भनिएको छ । अब महाधिवेशनका गतिविधि स्मुथ्ली अगाडि बढेको अवस्था हो ?–महाधिवेशनका लागि समय सीमा समस्या होइन । फागुनमा महाधिवेशन गर्न खोज्दा गर्न नसकिने भन्ने पनि होइन । तर मुख्य कुरा महाधिवेशन गर्छु भन्ने सङ्कल्पसहित त्यसका लागि आधारभूत तयारी गर्नुपर्ने हुन्छ । त्यो भनेको क्रियाशील सदस्यता वितरण र नवीकरण प्रक्रिया हो । जुन विवादस्पद छ । अस्वाभाविक ढङ्गले विधिविधानभन्दा पर गएर क्रियाशील सदस्यता वितरण गरिएको हो कि भन्ने आशङ्का केन्द्रका नेतामा व्यप्त छ । यिनै सन्दर्भलाई लिएर पार्टी सभापतिजीलाई २७ जना केन्द्रीय सदस्यले ध्यानाकर्षण पनि गराउनुभयो । पुरानो विधान अनुसार महाधिवेशनबाट निर्वाचित भएको २ महिनाभित्र सभापतिजीले विभाग गठन गरिसक्नु पथ्र्यो । स्वयं सभापतिजीले पारित गर्नुभएको विधानअनुसार पनि ६ महिनाभित्र विभाग गठन गरिसक्नुपर्ने हुन्छ ।सभापतिजीसँग छलफल हुँदा यी सबै विवादलाई मिलाउन सकिन्छ भन्ने भनाइ राख्नुभयो । दुई जना महामन्त्रीले विवाद समाधान गर्न सहमति नजिक पुग्यौँ । टुङ्ग्याउँदै जान्छौँ भनेर काम गरिरहनुभएको छ । विधानकोे दफा ४ को उपदफा १० को (ङ) अन्य राजनीतिक दलबाट आएका साथीहरुलाई क्रियाशील सदस्यता कसरी प्रदान गर्ने भन्ने जुन प्रक्रिया छ त्यसलाई अवलम्बन गरेर सदस्यता वितरणमा हुने ढिलाइ र जटिलता नराखौँ भन्ने हाम्रो आग्रह थियो । त्यसलाई सम्बोधन गर्छु भन्ने सभापतिको भनाइ आयो ।तर महाधिवेशन आउन ६ महिना बाँकी हुँदा विभाग गठन गरिराखेका छौँ । यसले महाधिवेशन प्रभावित हुन्छ । निर्वाचनको विश्वव्यापी आचारसंहिता विरुद्ध हुन्छ भनेर प्रश्न उठिराखेको छ । २७ जना साथीहरुले यिनै कुरा लेखेर सभापतिजीको ध्यानाकर्षण गराउनुभयो ।तपाईंले उठाएका यी विषयमा आनौपचारिक बैठकबाट समाधानको निरूपण गरियो भनिएको थियो । यो विषय अझै विवादकै रूपमा बाँकी हो ?–सभापतिजीसँग छलफल हुँदा यी सबै विवादलाई मिलाउन सकिन्छ भन्ने भनाइ राख्नुभयो । दुई जना महामन्त्रीले विवाद समाधान गर्न सहमति नजिक पुग्यौँ । टुङ्ग्याउँदै जान्छौँ भनेर काम गरिरहनुभएको छ । विधानकोे दफा ४ को उपदफा १० को (ङ) अन्य राजनीतिक दलबाट आएका साथीहरुलाई क्रियाशील सदस्यता कसरी प्रदान गर्ने भन्ने जुन प्रक्रिया छ त्यसलाई अवलम्बन गरेर सदस्यता वितरणमा हुने ढिलाइ र जटिलता नराखौँ भन्ने हाम्रो आग्रह थियो । त्यसलाई सम्बोधन गर्छु भन्ने सभापतिको भनाइ आयो । अनि विवाद समाधानतर्फ गयो भन्ने हामी सबैको बुझाइ थियो । तर यो अझै पनि टुङ्गो लाग्ने अवस्थामा पुगेको छैन । आन्तरिक छलफल भइराखेको छ । सभापतिकहाँ तीन चार दिन छलफल हुँदा यसलाई विधिसम्मत मिलाउँदा मलाई आपत्ति छैन भन्ने स्पिरिट थियो ।त्यो स्पिरिटलाई बोकेर उहाँका सहयोगी, पार्टी पदाधिकारीले यी विवादलाई सामाधान गर्ने अग्रसरता लिनुहुनेछ भन्ने आशा छ । तर अहिलेसम्म टुङ्गो लागिसकेको छैन । महाधिवेशनसँग सम्बन्धित कुरामा पनि हाम्रा केही मतभेद प्रकट भएका छन् । महाधिवेशन गर्नका लागि निर्वाह गर्नुपर्ने आधारभूत तयारी क्रियाशील सदस्यता वितरण र नवीकरणको कुरा टुङ्गिने वित्तिकै प्रतिनिधि चयन गर्ने प्रक्रियाका धेरै अवरोध हुँदैनन् । त्यही सहज ढङ्गले हुन्छन् । कोरोना महामारीलाई मध्यनजर गरी स्थानीय जिल्ला र प्रदेश कमिटीको निर्वाचन गर्न धेरै अप्ठ्यारो छैन । मुख्य कुरा महाधिवेशन गर्न सङ्कल्प र प्रतिबद्धता हो । महाधिवेशन गर्ने सिलसिलामा प्रक्रियागत रूपमा उठेका विधिसँग सम्बन्धित केही मुद्दालाई सम्बोधन गर्न सभापतिको अग्रसरता भए महाधिवेशन गर्न समस्या हुँदैन ।नेकपाको अक्षमता, अकर्मण्यता, सत्ता स्वार्थमा अन्धो भएर गरिएको सत्ताको लुछाचुँडीबाट संविधान र संरचना भत्किने परिस्थिति बनेको बेलामा काँग्रेसले पार्टीभित्र अङ्कगणित मिलाएर एउटा नेता फुत्त चुन्ने प्रक्रिया मात्र हुन सक्छ र ? सारा मुद्दाबारे बहस गरेर यो समस्याबाट देशलाई पार लगाउन सक्ने सोच र सामाथ्र्य भएको नेताको खोजीसहित विचार र बहस महाधिवेशन केन्द्रित गराउन साथीहरुलाई घच्घच्याउने प्रयत्न गर्छु ।तर पार्टीमा नियुक्तिको प्रक्रियालाई जारी राख्यौँ, विधानले तोकेके क्रियाशील सदस्यता वितरणको प्रक्रियामा आशङ्का हुने ढङ्गका कार्यशैलीको अवलम्बन भए भने मतभेद गहिरो बनाउँछ । गहिरिएको मतभेदले महाधिवेशनलाई असर गर्ने चिन्ता लागिराखेको छ ।महाधिवेशनको मिति सार्ने विषयमा पनि त मतभेद देखियो नि ? तपाईं आफै पनि पार्टीभित्र वर्क आउटमा मुख्य नेता हो । महाधिवेशन फागुनमा सम्भव देख्नुहुन्छ ?–अघि तिथिमिति समस्या होइन भन्नुको अर्थ के हो भन्दा महाधिवेशन फागुनमै गर्न सकिन्छ । संविधानअनुसार बनाइको विधान अनुरूप आन्तरिक समायोजन प्रक्रिया थालेको दुई वर्ष हुँदा पनि पूरा हुन सकेको छैन । यसले क्रियाशील सदस्यता वितरण नवीकरण धकेलिँदै आएको छ । अहिले महाधिवेशन सार्नुपर्यो भन्ने होइन । महाधिवेशन गर्न पार्टी केन्द्रीय कार्यालयले जुन तयारी पर्नुपर्ने थियो, उठेका मतभेदलाई समयमै सम्बोधन गरिने चेष्टा गरिनुपथ्र्यो । त्यो नगरेको कारणले महाधिवेशन पछाडि धकेल्ने ढङ्गको प्रयत्न भइराखेको देखिन्छ ।काँग्रेस इतिहासको कठिन घडीमा छ । १४औँ महाधिवेशनले काँग्रेसले कहाँ उभ्याउँछ ? पार्टीको जीवनका लागि यो महाधिवेशनलाई कसरी हेर्नुभएको छ ?–सामान्य परिस्थितिमा पाँच वर्ष पुर्याएर गर्ने अर्को अधिवेशनको रूपमा १४औँ महाधिवेशनलाई म लिन्न हेर्नुहोस् । कहिल्यै यो देशले नभोगेको अभूतपूर्व सङ्कट छ हाम्रा अगाडि । यो अभूतपूर्व सङ्कटको सामना गर्न सक्ने नेतृत्वको खोजी नेपाली काँग्रेसले आफूभित्रबाट गर्नुपर्छ । मैले माथि उल्लेख गरेका तीनवटा सङ्कटसँग अलग भएर काँग्रेस काँग्रेसको नेतृत्व चयन हुन सक्छ र ? यी मुद्दालाई बोक्नसक्ने सोच र सामाथ्र्य भएको नेताको खोजी आफ्नो पार्टीभित्र गर्नुपर्दछ ।नेकपाको अक्षमता, अकर्मण्यता, सत्ता स्वार्थमा अन्धो भएर गरिएको सत्ताको लुछाचुँडीबाट संविधान र संरचना भत्किने परिस्थिति बनेको बेलामा काँग्रेसले पार्टीभित्र अङ्कगणित मिलाएर एउटा नेता फुत्त चुन्ने प्रक्रिया मात्र हुन सक्छ र ? सारा मुद्दाबारे बहस गरेर यो समस्याबाट देशलाई पार लगाउन सक्ने सोच र सामाथ्र्य भएको नेताको खोजीसहित विचार र बहस महाधिवेशन केन्द्रित गराउन साथीहरुलाई घच्घच्याउने प्रयत्न गर्छु । आशा गर्छु सधैँको जस्तो महाधिवेशनभन्दा असाधारण अवस्थामा हुने यो महाधिवेशन नेतृत्व चयनमा पनि असाधारण बहस र छलफल हुन्छ । देशका अगाडि नेतृत्व प्रस्तुत गर्छ । व्याप्त सङ्कटबाट देशलाई जोगाउन, अन्तर्राष्ट्रिय सन्तुलनलाई कायम राख्ने, शान्ति र सहकार्यको विकासका साथै गरिबीका मुद्दामाथि बहससँग सोच र विचार राख्न सक्ने नेतृत्वको खोजीमा मेरो प्रयत्न रहन्छ ।यो विचार र बहसमा साथीहरुलाई एक ठाउँमा उभ्याउने चेष्टा गर्छु । सधैँको जस्तो सामान्य अधिवेशनको रूपमा १४औँ महाधिवेशनलाई हामीले लिनुहुँदैन । मुलुक अभूतपूर्व सङ्कटमा रहेका बेला सङ्ख्या मिलाएर पदाधिकारी र सभापति रोच्जे बाटोमा जानुहुँदैन । हामीले खुला बहसबाट विकल्प प्रस्ताव गर्नुपर्छ ।यो बहस र विषय बोक्ने गरी आफूलाई तयार पार्नुभएको छ कि छैन ?–यो बहस र विषय उठाउने भूमिकामा आफूलाई पाउँछु । त्यतिखेर पनि उठाउँछु । विस्तारै महाधिवेशनको तयारीतर्फ जाँदा मेरो भूमिका के हुन्छ भनेर ठोस रूपमा भन्न सक्ने अवस्थामा हुन्छु ।यो विचारको नेतृत्व आफै गर्नुहुन्छ या विचार बोक्नलाई नेतृत्वमा साथ दिनुहुन्छ ?– यो विचार र बहसमा साथीहरुलाई एक ठाउँमा उभ्याउने चेष्टा गर्छु । सधैँको जस्तो सामान्य अधिवेशनको रूपमा १४औँ महाधिवेशनलाई हामीले लिनुहुँदैन । मुलुक अभूतपूर्व सङ्कटमा रहेका बेला सङ्ख्या मिलाएर पदाधिकारी र सभापति रोच्जे बाटोमा जानुहुँदैन । हामीले खुला बहसबाट विकल्प प्रस्ताव गर्नुपर्छ ।१४औँ महाधिवेशनलाई आफ्नो व्यक्तिगत राजनीतिक जीवनका रूपमा कसरी हेरिराख्नु भएको छ ?–मेरो व्यक्तिगत राजनीतिक जीवन देशमा व्याप्त सङ्कट समाधानको प्रयत्नमा पुर्याउने योगदानको कसीमा मात्र हेर्न चाहन्छु । हाम्रा व्यक्तिगत राजनीतिक महत्त्वकाङ्क्षा महत्त्वपूर्ण होइनन् । पार्टीलाई द्वन्द्व र विग्रहको भुमरीमा अल्झाएर हाम्रो ऐतिहासिक भूमिका र पार्टीको ऐतिहासिक परम्पराबाट च्युत भई दुर्गतिमा जानबाट रोकेर देशका गम्भीर समस्या सम्बोधन गर्नेतर्फ अभिमुुखी गराउन सकिन्छ । यसमा हाम्रो राजनीतिक भूमिका र महत्त्वकाङ्क्षा यहाँ आउँछ । बाँकी रह्यो, महाधिवेशनमा निर्वाचन हुन्छ । पदीय दायित्वका लागि प्रतिस्पर्धा हुन्छ नै । महाधिवेशनको सम्पूर्ण तयारी सकिएपछि साथीहरुसँग परामर्श गरेर आफ्नो भूमिकाबारे भन्न सक्ने ठाउँमा उभिएको हुनेछु ।कुनै आकाङ्क्षा त होला नि ?यतिबेला व्यक्तिव्यक्तिले आफ्नो आकाङ्क्षाको लडाइँलाई प्राथमिकता दिँदा हामीबाट मुद्दाको गम्भीरे ओझेलमा पार्ने गल्ती हुन्छ । त्यसैले यतिखेर व्यक्तिगत आकाङ्क्षाका प्रतिस्पर्धालाई अगाडि सार्नुहुँदैन । देशको सङ्कट र पार्टीभित्र देखिएको सङ्कटमा हाम्रो ध्यान जान जरुरी देख्छु ।#महेश आचार्य