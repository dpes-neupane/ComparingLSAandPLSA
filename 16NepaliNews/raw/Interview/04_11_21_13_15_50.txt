ठूलो तामझामसहित दशरथ रंगशालाबाट नयाँ शक्ति पार्टी नेपालको घोषणा भयो । तर, त्यसपछि संगठनले गति लिन सकेन । बरु, भएको संगठन पनि भत्किदै गयो । यो वीचमा नयाँ शक्ति आफैले पनि विभिन्न राजनीतिक प्रयोग गर्यो । चुनाव अगाडि अन्तिम समयमा बामगठबन्धनसँग सहकार्य तोडियो र काँग्रेस र नयाँ शक्ति मिलेर केही ठाँउमा चुनाव लडे । प्रत्यक्षतर्फ पार्टी संयोजक डा.बाबुराम भट्टराईले गोरखा–२ बाट चुनाव जितेपनि समानुपातिक तर्फ थ्रेस होल्ड अर्थात मत सीमा कटाउन सकेन । फलत, नयाँ शक्ति राष्ट्रिय पार्टी बन्न सकेन । यस्तो अबस्थामा नयाँ शक्तिको अवको विकल्प के ? लगायतका विषयमा नेत्र पन्थीले नयाँ शक्ति पार्टी नेपालको नेता गङ्गा श्रेष्ठसँग गरेको कुराकानी ।तपाईंले मत परिणाम आउँदै गर्दा ‘पाप धुरीबाट कराउँछ’ भन्दै स्टाटस लेख्नुभयो । दुईजना नेताहरूको फोटा हाल्नुभयो वामदेव गौतम र नारायणकाजी श्रेष्ठको, के भन्न खोज्नुभएको हो र के गल्ती गर्नुभएको थियो, उहाँ दुई जना नेताहरूले ?त्यो कुरा स्टाटस पढ्नेले बुझ्नु भयो होला । तर सोध्नुभयो, ठीक छ । यो देशमा निर्वाचन नजिकिँदै गर्दा गठबन्धनको प्रक्रिया अगाडि बढ्दै थियो । त्यसमा एमाले, माओवादी केन्द्र र नयाँ शक्ति नेपाल थियो । नयाँ शक्ति नेपाल चुनावमा जाँदासम्म व्यवहारबाट गठबन्धनबाट अलग्गिएको तर वैचारिक रूपमा अलग्गी नसकेका थियौँ । हामी चुनावमा गयौँ ।अहिले गठबन्धनले जुन सफलता पायो, त्यसको जस लिने माओवादी केन्द्र र एमालेका नेता नारायणकाजी र वामदेव गौतम सूत्रधार हौँ भन्दै हुनुहुन्छ । होला उहाँहरू सूत्रधार नै हो तर उहाँहरूले जसरी सबैलाई समेटेर जानु पर्ने थियो, जति सहज उदार हुनु पथ्र्यो, त्यो देखिनँ । एउटा कार्यदलको बैठक थियो । म नयाँ शक्तिको सदस्यको हैसियतले म पनि बैठकमा सहभागी थिएँ । जसरी वामदेव गौतमले जस्तो व्यवहार गर्नुभयो, त्यो सहज थिएन । उहाँको मनोदशा ठीक थिएनँ ।हामी त समाजवाद ल्याउने, समग्र पार्टी एकता गरेर कसरी अगाडि बढ्ने भन्नेमा छलफल हुनुपथ्र्यो । आन्दोलन कसरी अगाडि बढाउने भन्ने कुरा मुख्य थियो ।जसरी गोरखाको क्षेत्र नं २ मा  नयाँ शक्तिका संयोजक बाबुराम भट्राई र नारायणकाजी श्रेष्ठ प्रतिस्पर्धामा जानुभयो । हामी चाहन्थ्याँै, यी दुवै नेताहरू यो देशका लागि आवश्यक थियो ।स्टाटसले दिन खोजेको सङ्केत थियो नयाँ शक्तिलाई गठबन्धनबाट बाहिर हटाउने भूमिका खेल्नुभएको थियो कि प्रष्ट भाषामा भन्नुपर्दा के हो ?वामदेव गौतमको बुझाइ वाम भनेको एमाले र माओवादीमात्र हुन् । ६० र ४० को भागबण्डा हो । अरू कोही वाम छैनन् भन्ने थियो । नाराणकाजी श्रेष्ठले गोरखाको २ नं. क्षेत्र बटमलाइन मान्नु भयो । अहिले परिणाम सबैलेदेखि हाल्नुभएको छ ।त्यस्तो कुनै तस्बिर छ, नयाँ शक्तिलाई वैठकमा गरेको अपहेलना ?शीर्षस्थ नेतृत्वसहितको वैठक बसेको थियो । त्यो बैठक निर्वाचन क्षेत्र सम्बन्ध बनेको कार्यदलको वैठक थियो । प्रचण्ड, केपी ओली र म पनि सहभागी थिएँ । वैठकमा ओली र प्रचण्ड बोल्नुभयो । त्यसपछि वामदेव गौतम बोल्नुभयो । उहाँले त अब बाँडफाड हामी ६० र ४० को कन्सेप्टमा गर्ने हो भन्नुभयो । मैले यस्तो होइन होला भने । ६ बँुदे बनेको बुँदा न. ४ मा नयाँ शक्तिलगायतका अन्य शक्तिहरू भनेको छ । त्यो वाक्यांश त्यतिकै त राखेको हैन होला भने । प्रचण्ड र ओलीले जे लेखेको छ त्यो सही हो भन्नुभयो । तर गौतमले भने नयाँ शक्तिको फलानो किन बसेको छ जस्ता अभिव्यक्ति दिए । अनि ६० र ४० हो अरू थाह छैन भने । सहभागी भएको सदस्यलाई यस्तो व्यवहार ठीक होइन ।उहाँहरुका लागि समस्या बाबुराम थिए कि नयाँ शक्ति ?समस्या न बाबुराम हुन् न नयाँ शक्ति नै । खासगरी यो देशमा समृद्धि चाहेका छौँ । त्यो समृद्धि राजनीतिबाट हुन्छ । त्यो कार्यकारी राष्ट्रपति भएपछि आउँछ । त्यसका लागि निर्वाचना दुई तिहाइ ल्याएर संविधान संशोधन गरेर मात्र प्राप्त हुन्थ्यो । यसमा तीन दलहरू मात्र होइन । विचार मिल्ने धेरैको गठबन्धन हुन सक्थ्यो । ह्यदेश त्रिपाठी आइसक्नुभएको थियो । अन्य दलहरू हुनसक्थे । समृद्धिको राजमार्ग कोर्न आएका हौँ । ठूलो ध्येयका साथ आएका हौँ । पछि भनियो बाबुरामले गोरखाको २ नं क्षेत्र बटमलाइन बनायो भनियो तर त्यो पनि होइन । हो, दुई चार महिना पहिला भन्नु भएको हो गोरखा क्षेत्र नं २ मा  उठ्छु । तर ४ नं. बुँदामा जे भनिएको छ त्यो हुनुपर्यो भनेका हौँ । नयाँ शक्तिलगायतका शक्ति भनेको थियो । त्यसको त सम्बोधन हुनुपथ्र्यो नि । हामीले भोटर भइदिनुपर्ने ? उहाँहरूले हामीलाई केही नदिने ?वामगठबन्धनबाट बाहिरिनुको टर्निङ प्वाइन्ट के हो ?खासगरी भन्नुपर्दा जसरी ६० र ४० को भागबण्डा भयो, हाम्रा पनि केही अपेक्ष थिए । तर, त्यो अपेक्षको सम्बोधन हुने देखिएन । दस्तावेजमा लेखेर त्यत्रो पत्रकार सम्मेलनमा भनेका कुराहरू पनि लागू नहँुदा त्यहाँबाट बाहिरिनुको विकल्प रहेन । उहाँहरू षडयन्त्रपूर्ण शैलीमा जाने देखियो । आफैले लेखेको कुराको मसी सुक्न नपाउँदै बेइमानी गरेपछि यो यात्रा अगाडि जान्छ भनेर सहज रूपमा लागेन । एकल रूपमा चुनावमा जानुको विकल्प रहेन ।गोरखका २ को चुनावी मैदानमा भट्टराई र श्रेष्ठ उत्रनुभयो । यो परिस्थिति कसरी सृजना भयो जब कि दुवै जना सुरक्षित हनुसक्ने विकल्प थियो ?यदि गठबन्धन रहेको भए अवस्था फरक हुन्थ्यो । सही रूपमा अगाडि बढाउन सकेको भए यो समस्या आउँदैन थियो । भट्टराई पूर्वप्रधानमन्त्री, नयाँ शक्ति नेपालको संयोजक पनि हुन् । उहाँले केही महिना पहिला भन्नुभएको थियो कि म तपाईंहरूको माझमा आउँछु है । उहाँ प्रधानमन्त्री हुँदा नहुदा पनि महिनामा एक पटक गोरखा जानु हुन्थ्यो । त्यो निरन्तरता दिन्छु भन्नुभएका थियो । गठबन्धन बनेपछि पनि गोरखा २ भन्नुभएको थियो । तर सबै छलफल बास्केकटमा हालेर गर्न पाएको भए गोरखा २ नै भन्ने थिएन । अन्तिमसम्म आउँदा हामीले ५ सिटको प्रस्ताव गरेका थियाँै । हामीलाई यी यी क्षेत्रमा ५ वटा ठाउँ दिनु होस् भन्दा सुन्न चाहनु नै भएन । अनि स्वतः अलग भइयो । हामी भोटर मात्र बन्नुपर्ने भएपछि के गर्नु त । गोरखा श्रेष्ठले पनि प्रतिष्ठा बनाउनुभयो ।वामगठबन्धनबाट बाहिरिएपछि काङ्ग्रेससँगको सहकार्य अनिवार्य बनेको हो ?यो प्रतिष्ठाको कुरा होइन । हो भने पनि व्यक्तिको होइन, सिङ्गो संस्थाको हो । यो देशमा दुई गठबन्धन छैनन् । वामगठबन्धन मात्र हो, लोकतान्त्रिक गठबन्धन त छँदै छन् । हामीले गठबन्धन गरेका होइनौँ । हामीले सिटको भागबण्डा गरेका हाँै । गोरखा २ र रसुवामा सिट मागेका हो । यता वाममा हँुदा गठबन्धन नै हुन्थ्यो । तर उता विशुद्ध सिटमा गएका हौँ । सैद्धान्तिक र वैचारिक रूपमा काङ्ग्रेससँग जानु हुँदैन भन्ने थिएन । हामीले पार्टीको वैठकमा नै संविधानको अन्तर्वस्तुलाई मान्नेसँग मिलेर जान सक्छौँ भनेर भनेका थियौँ । त्यही अनुसार काङ्ग्रेससँग गएका हौँ । यो चुनावी तालमेल मात्र हो ।काङ्ग्रेससँगको तालमेलमा वामलाई देखाइदिने कुरा कति थियो ?हामीले के देखाउने ? उहाँहरूले जसरी जनमत पाउनुभएको छ । इगो राखेर अगाडि बढेका होइनौँ । हामीले चाहेका छौँ, ५ वर्षसम्म दिगो र स्थायी सरकार बनाएर समृद्धि ल्याओस् । बाबुरामको नेतृत्वमा मात्र समृद्धि हुनुपर्छ भनेको छैन । हामी सरकार बनाएपछि वामगठबन्धनले समृद्धि ल्याओस भन्ने चाहन्छौँ । जनताको जीवन स्तरमा परिवर्तन आउनुपर्छ ।गोरखा २ मा नारायणकाजी श्रेष्ठ र बाबुराम भट्टराई लड्नु भयो । चुनाव अगाडि प्रचण्डले यसलाई कसरी लिनुभयो । इन्जोए गर्नुभयो वा तनाव, तपाईंसँग के सूचना छ ?यो कुरा प्रचण्डजीलाई सोधे थाह हुन्छ । हामीलाई थाह छैन । हो यी दुई जनाले चाहेमा यो देशमा धेरै काम गर्न सक्नु हुन्छ । उहाँहरूमा इच्छा शक्ति भएमा उहाँहरू धेरै काम गर्न सक्नु हुन्छ । अहिले पनि । उहाँहरूमा इच्छाशक्ति चाहियो । हुटहुटी चाहियो । पार्टी एकता गर्न जति पहल गर्न सक्नुपथ्यो । तर हामी दुई जना इनअफ छौँ भन्ने ठान्नुभयो कि । उहाँहरूले प्रयत्न धेरै गर्नुभएन ।मैले जान्न खोजेको, हस्तक्षेप गरेर गोरखा २ बाट नारायणकाजी श्रेष्ठलाई अर्को विकल्प रोज्नु होस भनेर प्रचण्डले भन्न सक्नुहुन्थ्यो नि ?सक्नु हुन्थ्यो नि । अझ प्रभावकारी बनाउनुभएको भए ठाउँ थियो ।चुनवामा नयाँ शक्तिले तामझाम गर्यो । हाम्रा मुद्दा फ्रेस छन् भन्नुभयो तर परिणाम त्यसको विपरीत भयो, किन होला ?चुनावलाई मात्र आंशिक रूपमा हेर्दा मात्र हाम्रो पार्टीको समीक्षा पूर्ण हँुदैन । १८ र १९ गते पोखरामा समीक्षा बैठक राखेका छौँ । त्यसमा पार्टी स्थापनादेखि अहिलेसम्मको समीक्षा हुन्छ । अर्को हामीले तीनवटा निर्वाचन निरन्तर सामना गरेका हौँ । ती निर्वाचनको समीक्षाको विषय बन्छ । भोट नआएको कुरा दुई शब्दमा पूरा हुन्छ । पहिचानको सङ्कट भयो । साङ्गठनिक, वैचारिक रूपमा, राजनीतिक रूपमा, शक्ति आर्जनमा, व्यवस्थापकीय पक्षमा पनि देखियो । पहिचानको सङ्कट देखियो । यो भोट त धेरै हो, ८२ हजार ।तपाईंले नयाँ शक्ति आवश्यक छ, तर विकल्प दिन सकेनौँ भन्नुभयो । अब विकल्प दिनसकिन्छ भन्ने छ कि साइड लागेर सेफ ल्यान्डिङ गर्नु हुन्छ ?विकल्प दिनुपर्छ । भागेर को कहाँ पुग्छ । इतिहासको आवश्यकतालाई सही रूपमा बुझ्ने नेता नै सही हुन्छ । इतिहासमा ठूला ठूला पार्टीहरू साना भएका र साना साना पार्टी ठूला भएका छन् । म माओवादी पार्टी निमार्णमा सहभागी भएको हुँ । त्योभन्दा अगाडि मसाल निमार्णमा सहभागी हुने मौका पाएँ । अहिले नयाँ शक्ति निमार्ण अभियानमा छु । यो असम्भव भन्ने होइन, सम्भव छ । पार्टी स्थापना भएको दुई वर्ष भएको छ । जीवनमा मैले तीनवटा पार्टी निमार्णको अनुभव सँगालेको छु । एक वर्ष हुँदा स्थानीय तहको निर्वाचन फेस गर्यौँ । हामीलाई चुनाव चिन्ह दिएन । षड्यन्त्र गर्यो । त्यसलगतै प्रदेश र सङ्घको निर्वाचन भयो । भाग्ने ठाउँ थिएन, फेस गर्यौँ । हाम्रो पहिचानलाई सङ्कटमा पारेकै हो । त्यही कारण अँध्यारोमा कसैले पनि भोट त दिँदैन नि ।तपाईंहरूले मधेसका मुद्दा, पश्चिम तराईमा थारुका मुद्दा प्रमोट गर्नुभयो तर, त्यही ठाउँबाट भोट आएन ? ठूलो समस्या त यो भएन र ?हामीले ५ स भनेका छौँ । यस्तो भन्दा जनता अलमलमा हुन्छन् । सामान्य मतदाता विचारको कुरा, सिद्धान्तको कुरा जान्दैनन् । आम मतदाता काङ्ग्रेस, कम्युनिस्ट, राज भनेर बुझ्छ । भारत, मधेस भने बुझ्छ । तर नयाँ शक्ति भनेर चिन्दैनन् । यसका लागि समय लाग्छ । काङ्ग्रेस भन्दा ०७ सालमा राणाविरुद्ध लड्ने पार्टी भन्छ । कम्युनिस्ट पार्टी भनेपछि समानताको पक्षमा लड्ने पार्टी । हामीले समृद्धि भनेका छौँ । यो त समाजमा स्थापित भएको छैन । यसको विम्ब नै निमार्ण भएको छैन । ५ स भन्दा कुन प्रमुख कुन साहयक भन्ने भएको छैन । सूर्यको प्रकाशले घर जल्दैन तर लेन्स लगायो भने आगो निस्कन्छ । हामीले समावेशी समानुपातिकको, समृद्धिको कुरा उठाएको छ । तर, यहाँ कहाँ के मुद्दा उठाउने भन्ने भएन । पहाडकाले सोच्छन् पहिचानको मुद्दा नउठाए पनि हुने थियो । हामीले वाम लोकतान्त्रिक भन्यौँ । यो कसैले बुझ्दैन । वाम भनेको कुम्युनिस्ट त होइन नि । लोकतान्त्रिक भनेपछि काङ्ग्रेस बुझ्छौँ । हामीले सहभागीतामूलक लोकतन्त्र बनाउने भनेका हौँ ।पार्टीले प्रयोग गर्दा केही गल्ती गर्यो कि ?यसको समीक्षा त समीक्षा वैठकमा होला । यहाँ मेरा व्यक्तिगत धारण हो । म इमानदारीतामा भन्न चाहन्छु कि गल्ती भएको छ । यो जानी जानी होइन अनुभव प्राप्त गर्ने सन्दर्भमा भएको हो । सङ्गठनात्मक गल्ती भयो । पार्टी निमार्ण ठूलो मात्रामा गर्यौँ ।  पार्टी घोषणा कार्यक्रममा केपी ओलीलगायतका धेरै नेताहरू आउनु भयो । ओलीले एक शब्द भन्नुभयो ‘नयाँ शक्तिले एमालेबाहेक सबैलाई खान्छ’ भन्नुभयो । ओ हो हामी त ठूलै भयौँ भन्ने सबैमा लाग्यो । अबको निर्वाचनमा तेस्रो पार्टी त हुन्छौँ भन्ने भयो । त्यसपछि सहसंयोजकको भर्ती भयो । सहसंयोजक बनाउन भनेर त भनेको थिएन राष्ट्रिय भेलाले । तर बाध्य भयौँ बनाउन ।यसमा विस्तारै प्रयोगमा लाग्यौ पार्टीको सङ्गठन प्रयोगशाला बनायौँ । सामूहिक नेतृत्वमा समस्या आयो ।शक्ति आर्जन गर्ने कुरामा पनि समस्या आयो । आउने चुनावमा हामी ठूलो भइहाल्छौँ भन्नेमा पुगेका थियौँ ।समृद्धिको नेतृत्व दिन खोजेका हौँ । तर यहाँ अर्कै ठाउँमा पुगेका थियौँ । यो एक वर्ष दुई वर्षमा हुनेवाला थिएन । पार्टीलाई समाल्ने अवस्थामा नै भएनौँ । सत्ताका लागि हुने छिना झम्टी भयो ।तपाईंको पार्टी १० गतेभित्र जिल्लाहरूबाट रिपोर्ट माग्नुभएको थियो चुनाव हार्नुका प्रारम्भिक रिपोर्ट के आएको छ ?रिपोर्ट आइरहेका छन् भोली बेलुकासम्म सबै रिपोर्ट आइसक्छन् । जे हो त्यो कुरा रिलाइजेसन गर्न सकिन्छ ।अलिअलि अन्तर्घात भयो भन्ने छ नि के हो ?ठूलो पार्टीहरूको जसरी त भएनन् । तर पनि केही ठाउँमा भए कि । कहीँ कतै अफर आउँदा त्यतातर्फ लागे कि भन्ने छ । जति खरो रूपमा लाग्नु पर्ने थियो त्यति खरो रूपमा लागेको देखिएनन् ।डा. भट्राई सङ्गठनको प्रमुख हुन्, त्यति योग्य मान्छे होइनन् । चलाउन सक्नु हुन्न भन्ने माओवादी आन्दोलनमा पनि आरोप लाग्थ्यो । पछिल्लो दुई वर्षमा भट्राईले त्यो म्यानेज गर्न सक्नुभएन भन्दा के हुन्छ ?प्रयत्न गर्दागर्दै नभएको हो । हामी नितान्त नयाँ बाटो खनिरहेका छौँ । उहाँले प्रयत्न नै गर्नु भएन म भन्दिनँ । बनिबनाउ वैकल्पिक हुँदैन । बाटो खन्ने समयमा कैयाँै पकट एक्सिडेन्ट हुन्छ । कहिले काहीँ त इन्जिनियर नै एक्सिडेन्ट हुन सक्छ । अरू कुरा पहिला नै भनिसकेको छु । साङ्गठनिक हिसाबले अप्ठेरो, वैचारिक हिसाबले अप्ठ्यरो । मान्छेले भन्छन्–फोरम नजिक किन गएका अनि किन वाम गठबन्धनमा गएको र अनि पछि किन काङ्ग्रेसमा गएको । हामीमा हिँड्ने तरिकाले शक्ति आर्जन गर्ने कुरा लुकेर रहेको रहेछ । सङ्घीय समाजवादीसँग पार्टी एकता गर्ने भनेर गयौँ । अनि वामगठबन्धनमा पनि गयौँ । यो सबै शक्ति आर्जन गर्नलाई हो ।यो पार्टीभित्र सबै जात मिल्ने छैनन् । यो भनेको कम्युनिस्टले भने जस्तो वर्ग छैन । राजनीतिलाई अन्तिम विकल्प मानेर यहाँसम्म पुगेका पनि छन् राजनीतिलाई विकल्प ठानेर आएका पनि छन् ।रेलको जनरल डिब्बा जस्तो भयो । आउँछ स्वागत गरेका हाँै । ल्याउने कुरा गलत होइन । उसको प्रतिबद्धता खोजी गर्नुपथ्र्यो । हामी सबैलाई ल्याएर नेता बनउने तर्फ लाग्याँै । यसले कहीँ न कहीँ समस्या ल्यायो ।राष्ट्रिय पार्टी बन्ने, राष्ट्र मुद्दामा हस्तक्षेपकारी भूमिका निभाउने ठाउँ रहने  नयाँ शक्तिका चुनौती के के हुन् ?नयाँ शक्तिको चुनौती भनेको नयाँ बन्ने चुनौती हो । शब्दमा मात्र होइन, उपदेश भएर होइन, आदेशक भएर होइन । आफ्नो जीवन व्यवहारमा लागू गरेर हो । सबभन्दा पहिलो चुनौती नयाँ शक्तिका लागि नयाँ बन्नु हो । अर्को नयाँ शक्तिलाई शक्ति आर्जन गरेरसत्तामा पुग्नुपर्छ भन्ने थियो । तर जनताले हतार नगर सङ्गठन बनाउने वैचारिक रूपमा स्पष्ट हुने ।राष्ट्रिय राजनीतिमा हाम्रो भूमिका हुन्छ । कुनै समयमा भारतमा चन्द्रशेखरले भाषण गर्ने भनेपछि सास बन्द गरेर सुन्थे । अटलविहारीले भाषण गर्दा पनि त्यही गर्थें । हाम्रो संयोजक भट्टराईले पनि जित्नु भएको छ । उहाँले आफ्नो भूमिका निभाउनु हुने छ । उहाँको चर्चा परिचर्चा भएको छ । अर्थमन्त्री बन्नुपर्यो भनेर । यो पाँच वर्षमा सङ्गठन र विचारमा लाग्ने छौँ ।पोखरा वैठकले यो रोडम्याप ल्याउँछ कि जटिलता थप्छ ?जटिलताभित्र सरलता खोज्ने हो । मेडिकल भाषाको शब्दा सापटी लिएर भन्दा डाइगोनिस गर्ने वैठक हुने छ । त्यसको लगतै एक महिनाभित्र महाधिवेशन नभएको अवस्थामा केन्द्रीय परिषदको बैठक बसेर अप्रेशन गर्छौं ।डा. ठीक परेन भने त समस्या हुन्छ त अप्रेसन गर्न ?डा यहाँ आउँदासम्मको अनुभवले धेरै खारिएका छन् । योग्य छन् । सही तरिकाले सर्जरी गर्छौं र बिमारी ठीक पार्छौं ।अचानक डा. र उपेन्द्र यादवबीच भेट भयो, पहिला एकता गर्ने भनेर जानुभयो तर त्यो भएन । अहिले भेट्नुपर्ने मुद्दा के थियो र ?उहाँले उपेन्द्रलाई मात्र भेट्नु भएको होइन । अरू नेताहरूलाई पनि भेट्नु भएको छ । यसको उद्देश्य राष्ट्रिय सभाको विषय होला । काङ्ग्रेस एकल सङ्क्रमणीय सिद्धान्त अनुसार जाऔँ । एमाले भन्दै छ बहुमतीयमा जाआँै । उपेन्द्र र हामी एकल सङ्क्रमणीय रूपमा जाआँै भन्ने छ । यस कारणले भेटघाट भएको हो । पार्टी एकता नै हुने गरी भेटघाट भएको हो भनेर बुझ्नु भएन । विचार मिल्नेसँग पार्टी एकता पनि हुन्छ । यो दोस्रो वर्ष हो । बाँकी तीन वर्षमा चुनावको तयारी गर्छौं ।अबको विकल्प समृद्धिको मुद्दालाई कार्यान्वनय गर्ने कि प्रतिपक्षको बेन्चमा काङ्ग्रेससँग बसेर  सरकारलाई खबरदारी गर्ने वा साना दलहरूसँग मिलेर चुनावमा जाने अथवा आफ्नै बलबुतामा अगाडि बढने ?हाम्रो सोचाइ के छ भने एक वर्ष विग्रेको पार्टी समाल्छौँ । अर्को वर्ष विचार मिल्नेसँग फोरम बनाएर जान्छौँ र पार्टी एकता पनि गर्छौं । अरू तीन वर्ष आफ्नो शक्ति चुनावको तयारीमा लाग्छौँ ।वाम गठबन्धनले समाजवाद उन्मुख राज्यव्यवस्था बनाउने भनेर लेखे त्यही अनुसार भोट पनि मागे चुनाव जिते । शक्तिका लागि जे पनि गर्ने नेताहरुको सोच छ । यस्तोमा बामगठबन्धनले अगाडि सारेका नारा कति कार्यान्वयन होलान ? नयाँ शक्तिलाई कत्तिको विश्वास छ ।अहिले नै नकारात्मक टिप्णी गर्दिनँ । तर अहिलेसम्मको सांस्कृतिक विरासत छ यसलाई ब्रेक नगर्ने हो भने नहुन सक्छ । यसलाई चुनावमा भनेजस्तो सजिलो पनि छैन । असम्भव पनि छैन ।यो कार्यान्वयनमा नयाँ शक्ति भएको भए के हुन्थ्यो ?यो हाइपोथेटिक कुरा त गर्नु भएन । तर संविधानमा जे लेखको छ, समाजवाद ल्याउने भनेर त्यो इमानदारीसाथ कार्यान्वनयमा लाग्थ्यौँ । हामी अन्य दुई शक्तिबीच पुलको काम गथ्र्यौं ।