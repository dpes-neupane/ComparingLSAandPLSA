पूर्व प्रधानमन्त्री डा. बाबुराम भट्टराईले शक्तिशाली सरकारले ल्याएको बजेटप्रति सामाजिक सञ्जाल फेसबुक र ट्विटमार्फत टिप्पणी गरे ।ट्विटमा उनले लेखे, ‘बजेट सुन्दै जाँदा माछा माछा, भ्यागुता जस्तो पो अनुभूति भयो । बजेट सबै हिसाबले पुरानैको निरन्तरतामा आयो । जबकि आवश्यकता समृद्धिको युगतर्फ फड्को हान्ने संरचनात्मक परिवर्तनको थियो । त्यो न राजस्व, न भित्री र बाहिरी लगानी, न क्षेत्रगत विनियोजन, न प्रदेश र स्थानीय तह हस्तान्तरणमा कतै देखिएन ।’त्यसैगरी फेसबुकमा डा. भट्टराईले लेखे, ‘सरकारको नयाँ बजेटले आफैले देखाएको सपनाको भु्रणहत्या गर्छ, पुरानै परम्परालाई निरन्तरता दिएर । देश सङ्घीयतामा गइसकेको स्थितिमा विभिन्न तहमा अन्तर सरकारी वित्तीय हस्तान्तरण कस्तो रह्यो भनेर हेर्दा बजेटको बाँडफाँड पहिले झैं केन्द्रमुखी नै देखिन्छ ।’डा. भट्टराईका यी टिप्पणीले उनी बजेटप्रति त्यति उत्साही छैनन् । पूर्वअर्थमन्त्रीको अनुभवसमेत लिएका डा. भट्टराईले बजेटमाथि के–के कमजोरी देखे ? नयाँ शक्ति पार्टी नेपालका संयोजक एवम् सङ्घीय संसदका सदस्य डा. भट्टराईसँग बजेटमाथि केन्द्रित रहेर एलिजा उप्रेतीले गरेको कुराकानीतपार्इंले बजेट आउने वित्तिकै यो बजेटलाई माछो–माछो भ्यागुतो भनेर ट्विट गर्नुभयो । नेकपा सरकारले बजेटमार्फत आम जनतालाई माछो–माछो भ्यागुतो नै बनाएको हो ?हो, सरकारले त्यस्तै बनाएको छ । ठूलो आशा, सपना जनतालाई देखाउनु हुँदैनथ्यो तर सपना देखाएपछि त्यसलाई कार्यान्वयन गर्न बजेटको स्रोत परिचाल र विनियोजन सोही ढङ्गले गर्नुपथ्र्यो  । त्यस्तो भएन, त्यसकारण मैले माछो–माछो भ्यागुतो भनेको हो ।बजेटले आर्थिक वृद्धिदर ८ प्रतिशत र मुद्रास्फीति  ६.५ प्रतिशतमा सीमित राख्ने भनेको छ  । यो लक्ष्य पूरा हुने सम्भावना कतिको छ ?यसका लागि गुणात्मक छलाङ मार्ने प्रकृतिको बजेट ल्याउनुपथ्र्यो । यो आर्थिक वृद्धिदर र मुद्रास्फीतिको कुरा असम्भव होइन तर बजेट हिजोकै निरन्तरतामा आएको छ । राजस्व स्रोतको परिचालनदेखि लिएर क्षेत्रगत प्राथमिकता, बजेटको विनियोजन सबैमा खास नयाँपन छैन । अहिलेको बजेट उन्नाइस, बीसको अवस्थामा मात्र छ । कि त दशको सय र सयको हजार गतिमा लगानी लगाउन सक्नुपथ्र्यो । यो नगरी ८ प्रतिशतको वृद्धिदर सम्भव हुन्छ जस्तो लाग्दैन । म दुई अङ्कको आर्थिक वृद्धिदर चाहने मान्छे हुँ । तर त्यसो गर्न नीतिगत हस्तक्षेप, संरचनागत परिवर्तन गर्नुपर्छ ।  सरकालाई अवसर पनि  थियो । तर सरकारले  हिम्मत गरेन  । सरकारले कसरी यो आर्थिक वृद्धि हासिल गर्छ भनेर आगामी दिनलाई कुर्नैपर्छ ।तपाईंका अनुसार बजेटको लक्ष्य नै कार्यान्वयन हुन नसक्ने खालको छ भन्ने बुझिन्छ, वास्तविकता यही  हो ?लक्ष्य कार्यान्वयन हुन असम्भव होइन, त्यसलाई सम्भव बनाउन बजेटको स्रोत परिचालन नीति र बाह्य लगानी प्रवद्र्धन गर्ने योजना आउनुपथ्र्यो । त्यो आइदिएको भए सम्भव हुने थियो । लगानी वृद्धि गर्ने, स्रोत परिचालन गर्ने, युवाशक्तिलाई परिचालन गर्नेखालको कुनै वैकल्पिक नीति ल्याउन सकेन ।सरकारले एकातिर लगानीमैत्री वातावरण बनाउने भनेको छ, अर्कोतिर करको दायराको वृद्धि गरेको छ । यी दुई बीचको सम्बन्ध कस्तो हुनुपर्छ ?आर्थिक वृद्धि सँगसँगै सामाजिक न्याय पनि प्राप्त गर्नुपर्छ । अहिले आर्थिक वृद्धिमा जोड दिने हो । सामाजिक न्यायमा ध्यान दिने हो । तर त्यसको फोकस पनि प्रष्ट छैन । कुन कुन क्षेत्रमा लगानीलाई प्राथमिकता दिने भन्ने हुन्छ । सबै एकै पटक गर्र्छु भनेर हुँदैन । अहिले गर्ने भनेको भौतिक पूर्वाधारमै हो । शिक्षा लगायतका सामाजिक क्षेत्र, कृषि तथा उद्योगलगायत क्षेत्रमा प्राथमिता दिने हो तर बजेटको विनियोजन त्यस प्रकारले गरिएन ।  जहाँसुकै छरेर बजेट ल्याइएको छ । तर फोकस चाहिँ भएन ।  गुणात्मक प्राविधिक सीपमूलक शिक्षाको अभियान नचलाएसम्म,  प्राविधिक जनशक्ति तयार नगरेसम्म  अर्थतन्त्रको रूपान्तरण हँुदैन । यसका लागि ४० करोड विनियोजन भन्नु भएको छ ।त्यतिले प्राविधिक शिक्षा स्थानीय तहसम्म कति विस्तार गर्न सकिएला र ?  मैले भन्या छु भन्न पाइयो तर बजेट कति भन्दा ४० करोड आसपासमा राख्नुभएको छ । कृषिमा दुई तिहाइ जनसङ्ख्या निर्भर छ । कृषिको आधुनिकीकरणका लागि प्रधानमन्त्री कृषि आधुनिकीकरण भनिएको छ तर बजेट ४ अर्ब छुट्याइएको छ ।  यसमा ३०÷४० अर्ब राख्न सक्नुपथ्र्यो । सरकारले आर्थिक रूपान्तरण गर्ने जुन सपना देखेको छ, त्यस अनुसारको बजेट हुँदै भएन ।  प्रधानमन्त्री कृषि आधुनिकीकरण भनेको सरकारको मुख्य अगुवा कार्यक्रम हो । दुई तिहाइ जनसङ्ख्या धान्ने कृषि क्षेत्रमा ४ अर्ब भनेको पकेट खर्चजस्तो भयो ।पर्यटनतर्फ २ वर्षमा २० लाख पर्यटक अर्थात सन् २०२० मा २० लाख पर्यटक भित्र्याउने लक्ष्य पनि बेकारकै हो ?हामीले ५० औं लाख पर्यटक ल्याउँछांै भन्न पनि पाइन्छ ।  तर नीति त्यही खालको हुनुप¥यो । खै नीति ? पर्यटन पूर्वाधार व्यापक ढङ्गले विस्तार गरेर निजी क्षेत्र र बाह्य क्षेत्रको लगानीमैत्री वातावरण बनाउने हो भने २० लाख पर्यटक भित्र्याउन सकिन्छ । लगानी प्रवद्र्धन गर्ने ठोस नीति छैन । पर्यटन प्रवद्र्धन क्षेत्रको पूर्वाधारलाई गुणात्मक ढङ्गले विकास गर्नुपर्ने गरी बजेट आएन । भन्नका लागि मात्र त जे भने पनि भयो नि । कार्यान्वयनमा ल्याउन पो गाह्रो छ । सरकारले जे भनेको छ र जे गरेको छ त्यसमा ठूलो अन्तरविरोध छ ।हुन त तपाईंले बजेटका प्रायजसो बुँदामा असन्तुष्टि जनाउनुभएको छ तर स्थानीय तह र प्रदेश तहमा बजेटले प्राथमिकता कम दिएको हो ?हामीले लोकतन्त्रलाई बलियो र समाजवाद उन्मुख अर्थतन्त्र बनाउने हो र आर्थिक वृद्धिदर र रोजगारी सिर्जना गर्ने हो भने बढीभन्दा बढी प्राथमिकता स्थानीय तह र प्रदेशलाई दिनुपथ्र्यो । सङ्घीयतामा गइसके पनि १३ खर्ब १५ अर्बको बजेटमा जम्मा ४ खर्ब मात्र प्रदेश र स्थानीय तहमा पठाउनु भएको छ । यो हिजोको एकात्मक शासनभन्दा के कम देखियो र ? सङ्घीयताको मर्मअनुसार गएन ।केही दिनअघिको आर्थिक सर्वेक्षणले पछिल्लो एक दशकमा राजस्व वृद्धिदर वार्षिक २० प्रतिशत रहेको देखाएको छ । अहिले बजेटले झण्डै ३० प्रतिशतको राजस्व सङ्कलनको लक्ष्य राखेको छ । जबकि चालु आवमै लक्ष्य भेट्टाउन राजस्व सङ्कलनको स्रोत भेटिएन भनेर अर्थमन्त्रीले नै भनेका छन् । अब यो वृद्धिदर चाहिँ कसरी सम्भव रहला ?मैले साढे ३३ प्रतिशत राजस्व वृद्धि गरेको मेरो आफ्नै रेकर्डमा छ । असम्भव छैन ३० प्रतिशत राजस्व सङ्कलनको लक्ष्य । स्रोतको पहिचान र परिचालन गर्ने कुरा, राजस्व चुहावटलाई रोक्ने, कडाइपूर्वक राजस्व प्रशासन सञ्चालन गर्न सक्दा असम्भव छैन । तर यो सरकारको ढिलो गर्ने प्रवृत्ति छ । अठोट, संरचनागत परिवर्तन गर्न सक्ने क्षमताको कमी छ । यसले पूरा होला भनेर विस्वास गर्ने ठाउँ छैन ।सरकार जति महत्वाकाङ्क्षी देखियो, बजेटले त्यति नै निराश बनायो भन्ने तपाईंको आशय हो ?महत्वाकाङ्क्षा भनेको सपनालाई विपनामा परिवर्तन गर्ने लक्ष्यसहितको आकाङ्क्षा हो । योजनाबिनाको सपना मात्र देखियो भने त दुस्वप्ना मात्र हो । कुरा त गरियो तर फोकस र प्राथमिकता स्पष्ट भएन । शङ्का लागेर नै प्राथमिकता निर्धारण गर्नुस् भनेको थिएँ । मैले संसदमा सफलताको सूत्र त म भन्न सक्दिनँ तर असफलताको सूत्र भनेको सबै माछेलाई खुसी पार भन्नु हो भनेको थिएँ  । सबैलाई  खुसी पार्न सकिँदैन । त्यस्तै बजेट पनि सबैतिर छर्नुभयो भने प्रतिफल आउँदैन भन्ने मेरो मान्यता हो । तर उहाँले कुराले मात्रै भए पनि सबैलाई खुसी पार्र्ने खालको काम गर्नुभयो ।विवादित रहेको निर्वाचन क्षेत्र विकास कार्यक्रममा सरकारले बजेट बढाएको छ । कतिको आवश्यक थियो ?सांसदहरूले नीति निर्माण र राय सल्लाह लिनमा  बढी भूमिका  दिनोस् र छिटो रकम व्यवस्थाको जिम्मेवारी दिन आवश्यक छैन भनेको थिए । यो आवश्यक थिएन तर घुमाइफिराइ राख्नुभएछ । शिक्षा र स्वास्थ्य क्षेत्रमा राज्यको दायित्व हुनुपर्छ भनेको छ । सार्वजनिक शिक्षा र सार्वजनिक सुधारमा ध्यान दिएको देखिँदैन । दलकै नेताहरूको ठूलो लगानी भएको शिक्षा र स्वास्थ्य क्षेत्रमा त्यसैलाई प्रवद्र्धन गर्ने ढङ्गले छुट दिने कुरा गरिएको छ । निजी क्षेत्रलाई छुट दिनुपर्छ तर शिक्षा र स्वास्थ्यमा होइन कृषि, पर्यटन, उद्योग जलस्रोतजस्ता क्षेत्रमा छुट दिनुपथ्र्यो । त्यतातिर सरकारको ध्यान छैन । आफ्नै नेता र कार्यकर्ताको लगानी जहाँ बढी छ, त्यहीँ शिक्षा र स्वास्थ्यको क्षेत्रमा छुट भनेर दिइएको छ । यो समाजवाद हात्तीको देखाउने दाँत मात्र हो ।तपाईंले बजेटको नराम्रो पक्षको मात्रै चर्चा गर्नुभएको छ । बजेटको कुनै पनि बुँदाले तपाईंलाई आकर्षित गर्न सकेन ?होइन, सामान्य कुरा त छ । मैले सबै खतम छ भन्न खोजेको पनि होइन । पास मार्क म यो बजेटलाई दिन्छु तर यहाँ पास मार्कको कुरा होइन डिस्टिङ्सन चाहिएको छ । यस्तो खालको बजेट आउनुपथ्र्यो मात्र भनेको हो । किनकि यो सरकारले निकै ठूलाठूला सपना बाँडेको छ । यसकारण पनि सबैको एक्सपेक्टेसन उच्च भएको छ ।सरकारले कस्ता विषय समेटेको भए यो बजेट पूर्ण हुन्थ्यो ?पहिलो  त प्राथमिकता किटान ठीक ढङ्गले गरेर बजेटलाई त्यस अनुसारको राजस्व स्रोत परिचालन र विनियोजन गर्नुपथ्र्यो । अहिलेको चरण भनेको राज्यले नीति बनाउने र सुशासन दिने हो । निजी क्षेत्र, सरकार र बाह्य क्षेत्रको पुँजी अनुकूल परिचालन गरेर त्यस अनुसारको नीति बनाउनुपथ्र्यो । भौतिक पूर्वाधार, सामाजिक, शैक्षिक पूर्वाधारमा राज्यले लगानी गर्ने र कृषि पर्यटन तथा उद्योग क्षेत्रमा निजी क्षेत्रलाई आकर्षित गर्ने, भारत र चीनको पुँजी लगानी विशेष औद्योगिक क्षेत्र, आर्थिक क्षेत्र निर्माण गरेर त्यहीँ विशेष छुट दिएर उत्पादन गर र निर्यात गर भन्ने नीति आउनुपथ्र्यो । त्यसका लागि मैले लगानी बोर्ड गठन गरेको थिएँ । लगानीबोर्ड क्रियाशील बनाएर लगानी गर्ने वातावरण बनाउनुपथ्र्यो । यसमा अलिकति छोएको मात्रै छ तर त्यति जोड छैन । न त राज्यले सुशासन प्रत्याभूति गर्न सक्यो न त प्राथमिकता पहिचान गर्न सक्यो न त लगानी आकर्षित गर्ने नीति ल्याउन सक्यो । केही गर्न सकेन । मैले सुझाव पनि दिएको थिएँ । संसदमा पनि बोलेको थिएँ तर भालुलाई पुराण सुनाए सरह भयो । बजेटको आकार बढाउने आँट गरेको भए हुन्थ्यो । राजस्व उठाउँने, परिचालन गर्ने भनेर आँट गरेको भए त हुन्थ्यो । यसबाट अहिलेको सरकारको भिजन स्पष्ट छैन र काल्पनिक कुरामा मात्र रमाउने रहेछ भन्ने बुझियो । सरकारको दृष्टिकोणमै त्रुटि छ । 