राष्ट्रिय प्रजातन्त्र पार्टीमा रहेर लामो समय काम गरेका सर्वेन्द्रनाथ शुक्ला तराई मधेस लोकतान्त्रिक पार्टी (तमलोपा) बाट मधेसको राजनीतिमा प्रवेश गरेका हुन् । तमलोपामा नेतृत्वदायी भूमिका रहेर काम गरेका उनी राष्ट्रिय जनता पार्टी नेपाल बनाएपछि त्यसमा उपाध्यक्षको भूमिकामा छन् । पटक पटक मन्त्री बनेका शुक्ला पार्टीभित्र बौद्धिक नेताका रूपमा चिनिन्छन् । राजपा नेपालको अध्यक्षमण्डलले राम्रोसँग पार्टी सञ्चालन गर्न सकेन भनी आलोचना गर्दै आएका छन् । पश्चिम नेपालको राजनीतिमा राम्रो प्रभाव जमाएका शुक्लासँग हालै सम्पन्न उपचुनाव, उपचुनावको परिणामले राजपा र समाजवादीको सम्बन्ध, सरकारको कामकारबाही लगायतका विषयमा रातोपाटीले गरेको कुराकानीःभर्खर उपचुनाव सम्पन्न भएको छ । उपचुनवाको परिणामा राजनीतिक रूपमा कसरी विश्लेषण गर्नुहुन्छ ?–यो उपचुनावले देशको राष्ट्रिय राजनीतिमा कुनै परिवर्तन ल्याउँछ भने होइन तर यसले एउटा शिक्षा अवश्य दिएको छ । आमचुनाव सम्पन्नपछि राजनीति दलका नेताहरुले के–के गरे, चुनाव सम्पन्न भएको दुई वर्षको अवधिमा सत्ता पक्ष, प्रतिपक्षी दलले केके गरे, दुई नम्बर प्रदेशमा मधेसवादी दलको नेतृत्वमा रहेको सरकारले केके ग-यो, स्थानीय तहहरुले के–के गरे त्यसको सानो भए पनि उपचुनावले सङ्केत गरेको छ । यसबाट पाठ सिक्नुपर्ने अवस्था देखिएको छ । यो चुनावमा सबै दलको लोकप्रियाता घटेको देखिन्छ । अलिअलि काँग्रेसको लोकप्रियता बढेको देखाए पनि त्यसले पनि राम्रो परिणाम ल्याउन नसकेको हो । हाम्रो कुरा गर्ने हो भने राजपाले जनतामा जुन छवि कायम गर्नुपर्ने त्यो गर्न सकेको छैन । राजपा नेपाल कहिल्यै सरकारमा गएन, कालो दिवस मनायो । जतिखेर पनि जनताकै बीचमा रह्यो । त्यो हिसाबले त मधेसमा उथुलपुथुल ल्याउनुपर्ने हो, तर उसले पनि सोचे जस्तो गर्न सकेन । त्यसको कारण हो राजपा नेपालका अध्यक्षमण्डका सदस्यहरुको सोच ।*****हामी जनता समक्ष गएर हामी वैकल्पिक शक्ति हौँ भन्ने अवस्थामा छैनौँ । त्यो विश्वासनीयता कायम गर्न सकेका छैनौँ । हामी वैकल्पिक शक्ति बन्ने प्रयासमा छौँ तर त्यसअनुरुप काम गर्न सकेका छौँ । वैकल्पिक शक्तिको कुरा कागजमै सीमित रहेको छ । हामीलाई कमसेकम मधेसको आन्दोलनले स्थापित गरेको छ तर साझा पार्टी, विवेकशील पार्टी, नयाँ शक्ति (अहिले समाजवादी पार्टी बनेको) हरु आफूलाई सिधै वैकल्पिक शक्तिका रूपमा प्रचार गरेर नै राजनीतिमा आएका हुन् । तर ती दलहरुले पनि केही गर्न सकेनन् ।*****उपचुनावले जुन प्रकारको परिणाम ल्यायो त्यसले पुनः ठूला दलहरुलाई नै स्थापित गरेको छ । साना दल अथवा आफूलाई वैकल्पिक शक्ति भन्दै आएका दलहरु धेरै नै पछाडि देखिएका छन्, यो केको सङ्केत हो ?–साना र ठूलो दलको अवस्था अहिलेको उपचुनावले गर्दा स्पष्ट गर्न सकिँदैन । यसका लागि आमचुनाव कुर्नै पर्छ । नेकपा सबभन्दा ठूलो दल हो । त्यो दलले झण्डै दुई तिहाइ बहुमतको सरकारलाई नेतृत्व गरिरहेको छ र सोहीअनुसार आफ्ना काम अगाडि बढाइरहेको छ । काँग्रेस प्रतिपक्षको भूमिकामा छ । काँग्रेसले पनि आफ्नो सुविधाअनुसार काम गरि नै रहेको छ । त्यसपछि तेस्रो र चौथो ठूलो दलको रूपमा हामी छौँ । ती दलभन्दा हामी धेरै पछाडि छौँ । हामी जनता समक्ष गएर हामी वैकल्पिक शक्ति हौँ भन्ने अवस्थामा छैनौँ । त्यो विश्वासनीयता कायम गर्न सकेका छैनौँ । हामी वैकल्पिक शक्ति बन्ने प्रयासमा छौँ तर त्यसअनुरुप काम गर्न सकेका छौँ । वैकल्पिक शक्तिको कुरा कागजमै सीमित रहेको छ । हामीलाई कमसेकम मधेसको आन्दोलनले स्थापित गरेको छ तर साझा पार्टी, विवेकशील पार्टी, नयाँ शक्ति (अहिले समाजवादी पार्टी बनेको) हरु आफूलाई सिधै वैकल्पिक शक्तिका रूपमा प्रचार गरेर नै राजनीतिमा आएका हुन् । तर ती दलहरुले पनि केही गर्न सकेनन् । ती दलहरु त झन् धेरै पछाडि छन् । अझै काँग्रेस र नेकपा नै जनताका वैकल्पिक शक्ति हुन् । अहिले नै तेस्रो शक्ति आउने अवस्था छैन । नयाँ वैकल्पिक शक्ति हौँ, नयाँ सोच लिएर मात्र हुँदैन त्यो अनुसारको व्यवहार गर्नुपर्छ, विश्वासनीयता सिर्जनता गर्नुपर्छ । त्यो अहिले देखिएको छैन ।भन्नाले अगामी चुनावपछि पनि काँग्रेस र नेकपाबाहेक अरू वैकल्पिक शक्तिले त्यो ठाउँ लिनसक्दैन ?–अहिलेको स्थितिमा आउनै सक्दैन भने होइन । राजनीतिमा कुनै कुरा असम्भव हुँदैन । तर वैकल्पिक शक्ति बन्ने वा काँग्रेस र नेकपाको ठाउँ लिने अवस्थाको सिर्जना गर्ने लक्षण अहिले कुनै शक्ति वा दलले देखाएका छैनन् । हामी वैकल्पिक शक्ति हौँ भन्नेबाहेक अरू केही गर्न सकेका छैनन् । स्रोत आर्जन गर्ने र परिणाममा हिस्सेदार बन्ने खालको पार्टी हुनुपर्छ । हाम्रो हकमा मत आर्जन गर्ने ठाउँ मधेस मात्र छ । तर संवैधानिक व्यवस्था मिलाउन अरूलाई पनि त्यहाँ स्थान दिनुपरेको छ । खस आर्यलाई दिनुपरेको छ, आदिवासी जनजातिलाई दिनुपरेको छ । त्यो संवैधानिक बाध्यता हो । हामीले मधेसको मत पाए पनि भागबण्डा लगाउनुपर्ने अवस्था रहेको छ ।तपार्इंको राजनीतिक इतिहास र योगदान लामै छ । राप्रपा हुँदै तमलोपा र तमलोपापछि राजपा नेपालमा हुनुहुन्छ, जहाँ हुँदा तपाईंं नेतृत्वदायी भूमिकामा नै हुनुहुन्छ । तपाईंको पार्टी वैकल्पिक शक्ति बन्न नसक्नुमा तपाईंंले चाहिँ त्यसको दोष लिनुपर्छ कि पर्दैन ?–तपाईंं कुरा उठाइहाल्नुभयो । के भन्नैपर्ने हुन्छ भने जुनबेला राजपा नेपाल गठन भयो त्योबेला सबै शक्ति, सबै अधिकार अध्यक्षमण्डलाई दिइयो । सबै काम अध्यक्षमण्डलले नै गर्ने भए । अरू पदाधिकारी अधिकारबिनाका पदाधिकारी भए । कसैलाई केही जम्मेवारी दिएन । एक वर्षभित्र महाधिवेशन गराइदिनुपर्ने थियो तर उहाँहरुले सक्नुभएन फेरि महाधिवेशनको म्याद थप्नुभयो । एक वर्षमा महाधिवेशन गराउँछौँ भनेर थपेको म्याद कार्यान्वयन गर्नुको सट्टा एकीकरणतिर ध्यान दिन थाल्यो । पहिलो कुरा त राजपा नेपालभित्र नै एकीकरण भएको छैन भने अरू दलसँग एकीकरण कसरी सम्भव हुन्छ ? पहिला राजपा नेपालको एकीकरण गरौँ, सबै दलबललाई मिलाएर सङ्गठित गरौँ अनि मात्र एकीकरण गर्दा राम्रो हुन्छ भन्ने मेरा बुझाइ रहेको छ । सबैलाई नसमेटीकन एकीकरण गरियो भने त्यो एकीकरण सफल हुँदैन ।*****अध्यक्षमण्डलमा कुरा मिलेको छ, तर मन मिलेको छैन । उहाँहरुका बीचमा मनभेद रहेको छ । उहाँहरुले सामूहिकरुपमा सोच्नुपर्छ । आफ्ना लागि मात्र भन्दा पार्टीको हितमा कुरा गर्नुपर्छ, त्यो कुराको अभाव देखिन्छ अध्यक्षमण्डलमा ।*****राजपा नेपालका थुप्रै मान्छे छुट्ने छन् । त्यसैले पहिला राजपा नेपालको सङ्गठित गरेर मात्र अरू दलसँग एकीकरण गर्दा राम्रो । अहिले त्यही एकीकरणका कारण न महाधिवेशन भइरहेको छ, न अरू काम नै भइरहेको छ । यो बीचमा एकीकरण केही दिनका लागि टर्यो भनेपछि राजपा नेपालको कामहरु अगाडि बढेको छ । थुप्रै ठाउँमा अधिवेशन सम्पन्न भएका छन् । अरू कामहरु अगाडि बढेका छन् । एकीकरणका कुरा पनि अगाडि बढाइ नै रहनुपर्छ । तर त्योभन्दा पहिले पार्टीको महाधिवेशन गर्नुपर्छ । अढाइ वर्षमा महाधिवेशन नै भएको छैन भने जनतामा विश्वास गुम्नेछ । त्यसैले पहिला महाधिवेशन गरेर मात्र अरू कुरामा ध्यान दिनुपर्छ । म व्यक्तिलाई दोष दिन्न चाहन्न । मेरो पनि कही दोष होला तर अध्यक्षमण्डलको कमी कमजोरीले नै यो समस्या आएको हो ।अध्यक्षमण्डलका कुरा नमिल्नुको कारण के हो ?– कुरा नै नमिलेको भन्ने होइन । अध्यक्षमण्डलमा कुरा मिलेको छ, तर मन मिलेको छैन । उहाँहरुका बीचमा मनभेद रहेको छ । उहाँहरुले सामूहिकरुपमा सोच्नुपर्छ । आफ्ना लागि मात्र भन्दा पार्टीको हितमा कुरा गर्नुपर्छ, त्यो कुराको अभाव देखिन्छ अध्यक्षमण्डलमा । हामी बलियो भएपछि अरू दलले पनि हामीलाई त्यही अनुसार कुरा गर्छन् । अहिले उल्टै राजपा नेपालमाथि के टिप्पणी हुन्छ भने राजपा नेपालमा अध्यक्षमण्डलमा रहेका छजना बीचमा कुरा नै मिलेका छैनन् भने अरू दलसँग कसरी एकीकरण हुन्छ । त्यही भएर पहिला आफू ठीक हुनुपर्छ अनि मात्र अरू दलसँग कुरा गर्नुपर्छ ।तपाईंंले राप्रपामा काम गर्नुभयो त्यो पनि वैकल्पिक शक्ति बन्न सकेन । तमलोपा बनाउनु भयो त्यो पनि वैकल्पिक शक्ति बनेन । राजपा नेपाल बनाउनु भयो त्यसको यस्तो हालत छ । तपाईंं जहाँ–जहाँ जानुहुन्छ त्यहाँ त्यहाँ यो समस्या हुन्छ, तपाईंंमै कुनै त्रुटि छ कि ?–हेर्नुस् म यो तीनवटै पार्टीको नेतृत्वदायी भूमिकामा भए पनि ड्राइभिङ सिटमा कहिल्यै बस्न सकिनँ । म राप्रपामा जाँदा प्रजातन्त्रका वैकल्पिक शक्ति बन्नुपर्छ भनिएको थियो । एकताका देशको साँचो नै राप्रपाको हातमा थियो । जसलाई चाहियो, प्रधानमन्त्री बनाउन सकिन्थ्यो, जसलाई मन्त्री बनाउन चाह्यो उसलाई बनाउन सक्ने अवस्थामा पुगेको थियो । तर नेताहरुको इगोका कारण त्यो पार्टीको अवस्था पनि खराब भयो । तमलोपा पनि म आउँदा विभिन्न कारणले समस्याहरु उत्पन्न भए । पार्टी पनि विभाजित भयो । त्यो पनि इगोले नै काम गरेको थियो । अहिले राजपा नेपालमा पनि त्यही समस्या रहेको छ । एक अर्कामाथि शङ्का उपशङ्का हटाएर, कामलाई अगाडि बढाउँदा फाइदा हुन्छ तर अध्यक्षमण्डलमा त्यो लक्षण देखिएको छैन । यही अवस्थामा वैकल्पिक शक्ति बन्दैन । साँचो छ जनाको हातमा छ । त्यसको ड्राइभिङ सिटमा हामी छैनौँ । वैकल्पिक शक्ति बन्नका लागि पहिला आफ्नै शक्ति आर्जन गर्नुपर्छ, त्यो हामीले गर्न सकेका छैनौँ ।*****तत्कालै संविधान संशोधन होला जस्तो मलाई पनि लागेको छैन । यद्यपि नेकपाले पनि संविधान संशोधनका लागि सोच्नुपर्ने हुन्छ । यो संशोधन मधेसका लागि मात्र होइन, आम जनताका लागि आवश्यक रहेको छ । संशोधन गर्न सकिएन भने मधेसवादी दललाई मात्र होइन, नेकपालाई पनि असर गर्छ ।*****उपचुनावमा जुन परिणाम आयो, त्यो परिणामले राजपा नेपाल र समाजवादी पार्टीको सम्बन्ध कसरी अगाडि बढ्छ जस्तो लाग्छ तपाईंंलाई ?–परिणाम जस्तोसुकै आओस् तर राजपा नेपाल र समाजवादी पार्टी मिल्नुको विकल्प छैन । केही व्यक्तिलाई नोक्सान होला, त्यो छुट्टै कुरा हो । तर समग्र मधेसलाई फाइदा हुन्छ । तर त्योभन्दा पहिला हामी आफैमा व्यवस्थित हुनुपर्छ । त्यसका लागि दुईवटै पार्टी आआफ्नो साइडमा तयारी गर्नुपर्छ । दुईवटै पार्टी मिल्यो भने तेस्रो शक्ति बन्ने निश्चित छ । हामी मिल्यौँ भने अरू पनि मिल्नसक्छ, विश्वासको वतावरण तयार हुन्छ । त्यसैले दुईवटै शक्ति मिल्नुको विकल्प छैन । यो परिणामले दुईवटै दललाई मिल्नका लागि सन्देश दिएको छ ।उपचुनावमा जुन परिणाम आयो त्यसले दुईवटै दलका बीचमा गठबन्धन बनाएर जानुपर्छ कि एकीकरण नै गर्नुपर्छ ? कस्तो लाग्छ तपाईंंलाई ?–मधेसमा एउटा प्रवृत्ति कस्तो देखिएको छ भने फलानो त्यो पार्टीमा छ भने म त्यहाँ कसरी अटाउन सक्छु भन्दै विकल्प खोज्न थाल्छ । स्थानीय निकायमा गठबन्धन गरेर जानुपर्ने स्थिति आउन सक्छ । केन्द्रीय चुनावमा एकीकरण वा सिट बाँडफाँटका आधारमा अगाडि बढ्नुपर्छ । गठबन्धन भनेको समान्य गठबन्धन होइन, बलियो गठबन्धन बनाएर जानुपर्छ । २०७४ को चुनावमा एकचोटि ट्राइल भइसकेको छ, अब अर्को चुनावमा बलियो गठबन्धन बनाएर जानुपर्छ । त्यो चुनाव सम्पन्न भएपछि एकीकरणका लागि एउटा वातावरण पनि बन्छ । अनि एकीकरणका लागि अगाडि बढ्नुपर्छ । अर्थात एकीकरणको लक्ष्य राखेर गठबन्धन गर्नुपर्छ । जसरी एमाले र माओवादीले गरेका थिए ।यो पनिउपचुनावले राजपा नेपाल र समाजवादी पार्टीबीच दुरी बढ्यो कि घट्यो ?तपाईंंहरुको मुख्य माग नै संविधान संशोधन हो तर अहिलेको जुन अवस्था देखिएको छ त्यसले संविधान संशोधन होला जस्तो देखिएको छैन, अब के गर्नुहुन्छ ?–कुरा जेजस्तो भए पनि हामीले मधेस मुद्दालाई स्थापित गरेका छौँ । तर तत्कालै संविधान संशोधन होला जस्तो मलाई पनि लागेको छैन । यद्यपि नेकपाले पनि संविधान संशोधनका लागि सोच्नुपर्ने हुन्छ । यो संशोधन मधेसका लागि मात्र होइन, आम जनताका लागि आवश्यक रहेको छ । संशोधन गर्न सकिएन भने मधेसवादी दललाई मात्र होइन, नेकपालाई पनि असर गर्छ । यद्यपि संविधान संशोधनका लागि राजपा नेपालले दबाब बनाउन छाड्ने छैन । आफ्नो सङ्घर्षलाई जारी राख्नुपर्छ । आज भएन भने भोलि, भोलि भएन भने पर्सी हुन्छ तर एक दिन न एक दिन  संविधान सशोधन हुन्छ भन्ने कुरामा विश्वास छ ।संविधान संशोधनका लागि राजपा नेपाल र समाजवादी सङ्घर्ष गरिरहेका छन् तर दुईवटैको मुख दुईतिर फर्केको छ । यस अवस्थामा संविधान संशोधन होला जस्तो लाग्छ तपाईंंलाई ?–दुईतिर मुख फर्कार बसेको त नभनौँ तर दुईवटै शक्ति एक ठाउँमा बसेका छैनन् । दुईवटै अलग अलग सिटमा बसेर संविधान संशोधनको कुरा गरिरहेका छन् । कुरा दुईवटैले गरेका छन् । हामीले केपी शर्मा ओलीलाई भेट्दा त्यही कुरा गरेका छौँ जुन कुरा समाजवादी पार्टीले पनि गरेको छ । तर समाजवादी पार्टीले कुर्सीको छेउमा बसेर सुनाउन प्रयास गरेको छ । हामीले टेबलको अगाडि टेबल ठोकेर कुरा गर्छौं । दुईवटै शक्ति दुई ठाउँमा बसेर कुरा गर्दा अलि दबाब पुगेको छैन । दबाब दिनका लागि एकै ठाउँमा बसेको हुनुपर्छ ।तपाईंहरु पनि टेबलकै छेउमा जान सक्नुहुन्न ?–विगतमा हामी एक ठाउँमा बसेर सङ्घर्ष गरेकै हौँ । एक खालको परिणाम पनि ल्याएकै हौँ तर पछिल्लो समय अलग अलग भएपछि शक्ति कमजोर भएकै हो । मोर्चा तथा गठबन्धन बनाएर हामीले त्यत्रो आन्दोलन गर्यौँ । सरकारलाई झुक्न बाध्य बनायौँ । वार्ता र सहमति गर्न बाध्य पार्यौँ । यहाँसम्म कि संविधान संशोधनको प्रस्ताव संसदसम्म पुगेको थियो तर अहिले त्यो अवस्था पनि छैन । अहिले प्रस्ताव प्रस्तुत गर्यो भने फेल हुँदैन । दबाब दिनका लागि हामी सरकारमा बसेरभन्दा बाहिर बसेर काम गर्नुपर्छ । हामी त सरकारमा जाने अवस्था छँदैछैन । प्रधानमन्त्रीको टेबलका अगाडि टेबल ठोकेर भन्यौँ भने धेरै सुनिन्छ, छेउमै बसेर भन्यो भने खासखुस मात्र हुन्छ । त्यसैले अहिले छेउमा जाने अवस्था छैन ।समाजवादी पार्टीले सरकार छाड्यो भने राजपा नेपाल सरकारमा जान्छ भन्ने चर्चा बजारमा सुनिएको छ, त्यसमा कतिको सत्यता छ ?–त्यसमा कुनै सत्यता छैन । यो चर्चाका विषय बनाइएको हो । जुन बेलामा ओलीजीले सरकार बनाउनु हुँदैथियो त्यो बेला हामीलाई पनि बोलाउनुभएको थियो । उहाँले हामीसँग पटक पटक कुरा गर्नुभएको थियो । उहाँबाट एक डेढ महिनअघि पनि कुरा आएकै हो । तर हामीले आधारभूत कुरा पूरा गर्न भनेका छौँ । रेशम चौधरीको रिहाइ, मुद्दा लागेकाहरुको मुद्दा फिर्ता, घाइतेको उपचार, संविधान संशोधनको प्रक्रिया लगायतका कार्य अगाडि बढाइयो भने मात्र हामी सरकारमा जान्छौँ । तर यही अवस्थामा जाँदैनौँ । सरकारमा जानका लागि समाजवादी पार्टी बाहिरिन्छ अनि जान्छौँ भनेर कुरेर बस्ने अवस्था छैन । यो राजपा नेपालको विरुद्धमा हल्ला फैलाइएको हो ।*****पाँच वर्षको सरकारले दुई दशकपछि हुने कामको प्रचार गरेका कारण जनतामा महत्त्वकाङ्क्षा बढेको हो । जनतामा जुन प्रकारको महत्त्वकाङ्क्षा बढेको छ, त्यसबाट ध्यान हटाउनका लागि सरकारले यो बीचमा विभिन्न खेलहरु गरेका छन् ।*****अध्यक्षमण्डलका रहेका छजना बीचमा कुरा नमिलेर सरकारमा नगएको हो कि मुद्दा नमिलेर नगएको हो ?–त्यस्तो होइन, पहिलो कुरा त सरकारमा जाने नजाने विषयमा पार्टीभित्र छलफल नै भएको छैन । छलफल भएको भए को जाने, को नजाने कुरा हुन्थ्यो । सरकारमा नजाने भन्ने सुरुमै माइन्डमेकप छ । त्यसैले त्यस विषयमा कुनै छलफल नै भएन । महन्थ ठाकुरले त आफू सरकारमा नजाने घोषणा नै गर्नुभएको छ । यदि सरकारमा पार्टी गयो भने अरू नेताहरु सिनियरका आधारमा जानुहुन्छ तर अहिलेसम्म सरकारमा जाने विषयमा सोचेकै छैन पार्टीले ।मन्त्री हेरफेरदेखि लिएर प्रदेश प्रमुख परिवर्तन, कालापानीको विषय लगायत विभिन्न कुरा यो एक डेढ महिनाभित्रमै भयो, सरकारले यस्तो किन गरेको होला, के कारण हुनसक्छ ?–पाँच वर्षको सरकारले दुई दशकपछि हुने कामको प्रचार गरेका कारण जनतामा महत्त्वकाङ्क्षा बढेको हो । जनतामा जुन प्रकारको महत्त्वकाङ्क्षा बढेको छ, त्यसबाट ध्यान हटाउनका लागि सरकारले यो बीचमा विभिन्न खेलहरु गरेका छन् । मन्त्री हेरफेर पनि त्यसैको एउटा कडी हो । काम गर्न सकेन भनेर जनतालाई देखाउनका लागि प्रधानमन्त्री ओलीले मन्त्री फेर्नुभयो । तर त्यसको अलोचना पनि भयो । अधिकांश काम गर्ने मन्त्री हटाएर अहिले केही कामै गर्न नसक्ने मन्त्रीलाई ल्याउनुभएको छ । हेर्दै जानुहोला अहिले आएका मन्त्रीहरुले पनि विगतको भन्दा केही फरक गर्दैनन् । जनताका आँखामा धुलो फ्याँक्नका लागि गरिएको काम हो ।कालापानीको विषय पनि त्यस्तै हो । यो कुरा पुरानो हो । पहिलादेखि भारतीय सेना त्यहाँ बसिरहेका थिए । त्यो बेलादेखि नेपालमा सरकार थिएन भने होइन, विगतदेखि पनि सरकारले यस विषयमा कुरा गरेकै हो । तर अहिले आएर यसरी उठ्नु भनेको जनताको ध्यान डाइभर्ट गर्न खोजेकै हो । कालापानीको समस्या कूटनीति र राजनीतिक एजेन्डाका आधारमा समधान हुनुपर्छ । सरकार यो विषय टुङ्गो लगाउन कति गम्भीर छ भन्ने कुरा विगतका घटनाक्रमले देखाएको छ । सरकारले आफ्नो असक्षमता लुकाउन राष्ट्रियताको कुरा उठाएको मात्र हो ।दुई तिहाइ नेतृत्वको यो सरकारले गर्नुपर्ने काम गरिरहेको छ कि छैन ?–सङ्ख्या पुर्याएर ठूलो दल भएर मात्र हुँदैन, सोहीअनुसारको काम गरेर देखाउनुपर्छ । स्थिर सरकार भएर मात्र हुँदैन, क्षमतावान् सरकार हुनुपर्छ । नेकपा नेतृत्वको सरकारमा क्षमतावान नेताको अभाव छ । ती दलका थुप्रै क्षमतावान नेताहरु बाहिरैछन् । बाहिर मुलुकहरुमा प्रधानमन्त्रीहरुले पूर्वप्रधानमन्त्री, पूर्वमन्त्री तथा अनुभवी व्यक्तिहरुसँग सल्लाह लिएका हुन्छन् बेलाबेलामा तर यहाँ त्यस्तो संस्कार देखिएको छैन । त्यसैले यो सरकारबाट जनताले गरेको अपेक्षा तथा जनतासँग गरेको प्रतिबद्धता अनुसार काम गरिरहेको छैन ।यो वर्तमान सरकारको  भारतसँगको दूरी बढ्नु र चीनसँग दूरी घट्नुलाई तपाईंले कसरी लिनुभएको छ ?–यो त खुला सत्य नै हो । वर्तमान सरकार नेतृत्व गरेको नेकपाले सी पथलाई अँगालेर अगाडि बढ्छौँ भनेको छ । नेपालमा चीनको जस्तो व्यवस्था ल्याउन चाहेको छ तर नेपाल जस्तो परिवेशमा त्यो सम्भव देखिएको छैन । नेकपाले सी पथ अँगाल्न सक्छ तर सी पथले सञ्चालन गरेको प्रणाली ल्याउन सक्दैन । तर देशमा चीनका जस्तो प्रभाव छ, त्यसले भविष्यमा राम्रो गर्ने छैन । नेकपा नेतृत्वले देशलाई कब्जा गर्ने प्रयास गर्यो, प्रेसलाई बाँध्न खोज्यो, मानव अधिकारलाई नियन्त्रण लिन खोज्यो, लोक सेवा आयोगलाई जुन त्रास देखाएको छ त्यसले लोकतन्त्र कमजोर हुँदै गएको छ ।देशमा एकदलीय शासन आउने सम्भावना कतिको देख्नुभएको छ ?–प्रयास भइरहेको छ । विभिन्न क्रियाकलापले त्यसको सङ्केत गरेको छ । तर एउटा कुरा के विर्सिनु हुँदैन भने, यो देशका जनताले निरङ्कुश कुरा धेरै दिन पचाउन सकेको छैनन् । कुनै कुरा जबर्जस्ती लाद्न खोजियो भने समय आएपछि जनताले त्यसको जवाफ दिने छन् ।#सर्वेन्द्रनाथ शुक्ला#sarbendranath shukla