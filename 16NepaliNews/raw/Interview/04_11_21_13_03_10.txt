नेपाल कम्युनिस्ट पार्टी (नेकपा) का स्थायी समिति सदस्य लिलामणि पोखरेल प्रखर वक्ता र राजनीतिलाई सुमार्गमा हिँडाउनुपर्छ भन्ने नेताहरुमध्येमा पर्छन् । नेपालमा अहिले धेरै नै चर्चामा आएको एमसीसी अहिलेकै अवस्थामा स्वीकार गर्नुहुँदैन भन्नेमध्येका सत्तारुढ नेकपाका नेतामा पर्ने पोखरेलसँग रातोपाटी अनलाइन टिभीका कुवेर पाठकले के हो त एमसीसी ? किन भयो विवाद र नेकपाले जारी गरेका आचारसंहिता तथा सभामुखपछि उपसभामुख चयनको प्रक्रिया के हुन्छ भनेर सोधेका छन् । प्रस्तु छ पाठकको प्रश्न र पोखरेलले दिएको जवाफको सम्पादित अंश :प्रखर वक्ता र राजनीतिलाई सुमार्गमा हिँडाउनुपर्छ भन्दै आउनुभएको छ । तपाईँ आफू चाहिँ अहिले कतातिर हुनुहुन्छ ?  तपार्ईंंले भनेको आदर्शमै छु म । भूमिकाको हिसाबले तपाईंलाई खुम्च्याइएको हो ?  त्यसरी नै भन्न मिल्दैन । म अहिले पार्टीको स्थायी कमिटीको सदस्य छु । पार्टीले कार्यविभाजन गर्दा मेरो सांगठानिक जिम्मेवारी उपत्यका विशेष ब्युरोको इन्चार्जका रूपमा दिएको छ । त्यसैभन्दा अगाडि नेकपा माओवादीमा हुँदा जलस्रोत तथा ऊर्जा विभागको प्रमुख पनि थिए । तर तपार्ईंं जस्ता नेताहरुको भूमिका खुम्चँदै गएको जस्तो देखिएका बेला राजनीतिले फरक बाटो लिने हो कि भन्ने चिन्ता हुने गरेको छ नि ?  त्यो कुरा पत्रकारले मूल्याङ्कन गर्ने कुरा हो ।अमेरिकाको सरकारी निगमले दिने भनिएको मिलेनियम च्यालेन्ज कर्पोरेसन (एमसीसी) को धेरै चर्चा छ नेपालमा । के एमसीसी यतिधेरै विवादास्पद बन्न जरुरी थियो ? पहिलो कुरा एमसीसीलाई बुझ्नुपर्छ । एमसीसी अमेरिकी सरकारले लगानी गरेर प्रत्यक्ष निगरानीमा राखेर सहयोग दिने संस्था हो निगम । यसको कन्सेप्ट २००२ मा अगाडि आयो । २००४ मा अमेरिकन कँग्रेसले पारित गर्यो र यसलाई सञ्चालन र निगरानी गर्ने काम अमेकिाको गृहमन्त्रालयले गर्छ । पहिलो कुरा यहाँ हेर्नुपर्छ । २००८ बाट नेपाल शान्ति प्रक्रियाबाट अगाडि बढ्दै थियो । २००८ मा नेपालाई सहयोग दिने भन्ने कुराहरुका बारेमा सामान्य छलफ सुरु भयो । २०११ मा नेपाललाई यो सहयोग दिन उपयुक्त छ भनेर ‘लेजिटिमेट’ गर्यो । २०१२ मा यसको प्रक्रियाको सुरुवात भयो । २०१४ मा करिब करिब एउटा दिशामा पुग्यो र २०१५ मा अब नेपाललाई सहयोग दिने भन्ने बारेमा नेगोसिएसनको प्रक्रिया सुरु भयो । २०१७ मा सहमति नै भयो । त्यतिबेला नेपाली काँग्रेसको नेतृत्वमा सरकार थियो । तत्कालीन अर्थमन्त्री ज्ञानेन्द्रबहादुर कार्की गएर सम्झौता गर्नुभयो । यो एमसीसीको इतिहासको कुरा भयो । यसरी हेर्दा यो सामान्य नै देखिन्छ । अमेरिकाले नेपाललाई सहायता दिन्छ र त्यो सहायता नेपालले प्रयोग गर्छ विकास निर्माणमा लगानी गर्छ । यो सहायता दुईवटा क्षेत्रमा लगानी गर्ने भनिएको छ । हिजो सम्झौतामा एउटा थियो, आज सम्झौतामा केही संशोधन भएको छ । पाँचवटा राजमार्गहरुको स्तरोन्नती र नेपालको ४ सय केभी विद्युत प्रसारण लाइनको विस्तार गर्ने लक्ष्य छ । लक्ष्य फेरि रातामाटे–हेटौँडा, हेटौडा–तनहुँ । तनहुँबाट पाल्पा हुँदै बुटवल र त्यहाँबाट बोर्डसम्म लैजाने भनिएको छ । अब बाँकी चार सय केभीकै गोरखपुरमा लगेर जोड्ने । डवल सर्किटको । यो प्रोजेक्टको डिजाइन हो । भारतको पार्टमा उसैले बनाउने भन्ने थियो, उसले नबनाउने भन्ने भएपछि नेपालले बनाउने भनेर थपिएको छ ।नेपालले बनाएर के गर्ने भन्दा ह्विलिङ चार्ज लिने । विद्युत आदान प्रदान गर्दा ह्विलिङ चार्ज लिने । यो कति रिलायबल हुन्छ भन्ने कुरा हामीले भारतबाट चार पटक त नाकाबन्दी बेहोरिसकेका छौँ । त्यसले नेपालको अर्थतन्त्र र सामाजिक व्यवस्थापनमा कति नोक्सानी बेहोर्यो त्यो हामी आफै मूल्याङ्कन गरौँ । पछिल्लो पटक मात्रै ७ खर्बको क्षति व्यहोरेका छौँ । भूकम्पले ६ खर्बको क्षति भयो । यो त यसको सिनारियो भयो । हाम्रो राष्ट्रिय ट्रान्समिसन लाइन देशले निर्माण गरेको १३२ केभीको छ । यो लाइन सानो भयो, त्यसमा बोटलनेस भयो, हामीले उत्पादन गरेको बिजुली प्रवाहित भएन भनेर त्यसको अपडेट गर्ने योजना अन्तर्गत हेटौँडा–दुहवी खण्डको ४ सय केभी स्तरोन्नतीमा लागेका छौँ ।करिब करिब त्यसको प्रक्रिया पनि अघि बढेको छ । त्यस्तै भारतसँग व्यापारका सम्बन्धमा मुजप्फरपुर ढल्केबरको ४ सय केभी निर्माणको अन्तिम चरणमा पुगेका छौँ । नेपालको विद्युत उत्पादनका निम्ति नदीहरुको पोसर कस्तो छ भने उत्तरदक्षिण बग्ने । त्यसकारणले हामीले के सोचेका हौँ भने हाम्रो यतातिर पूर्वपश्चिम हाइवेलाई आधारित बनेको ट्रान्समिसन लाइनलाई अपग्रेड गर्ने र उत्तरतिर मध्य पहाडी लोकमार्ग वा पुष्पलाल राजमार्गमा आधारित बनाएर २ सय केभीको प्रसारण लाइन निर्माण गर्ने । ताकी उत्तर–दक्षिणबाट बहने नदीहरुलाई  हाम्रो राजमार्गसम्म ल्याउनका लागि जो आन्तरिक नेटवर्क हो जटिल हुन्छ भनेर २ सय केभीमा राखेर त्याहाँबाट जोड्ने सोँच बनाएका हौँ । जलविद्युत उत्पादन र त्यसको ग्रिडमा हाल्ने योजनाहरु बनिरहेका छन् । त्यससम्बन्धी नेपाल विद्युत प्राधिकरणको कम्पनी पनि बनिसकेर काम पनि थालिसकेको छ । ट्रान्समिसन बनाउने र उत्पादन गरेको विजुली जम्मा गर्न हव निवर्माण गर्न प्रक्रियाको थालनी भैसकेको छ । मलाई नै थाहा छैन, लप्सेफेदीबाट रातमाटे, रातमाटेबाट हेटौँडा, हेटौँडाबाट तनहुँ, तनहुँबाट पाल्पा र बुटवल हुँदै बोर्डर कटाउने त्यसको आवश्यक्ता र औचित्यता कहाँबाट भयो ? त्यो हाम्रो योजाना आयोगको प्लानिङमा त्यो देखिएन, छैन । अर्थ मन्त्रालय र प्राधिकरणको योजनामा पनि छैन अनि कहाँबाट र किन आयो ? यो प्रश्न मेरो हो । भनेपछि प्रसारण लाइन विस्तारका लागि जुन क्षेत्र चयन हुँदैछ त्यो नै गलत छ ?  हो, त्यो क्षेत्र किन र कसरी भयो भन्ने हो । दोस्रो, यत्रो प्रोजेक्ट लगभग ७१ अर्बको छ । यसमा अमेरिकाले अनुदान दिने ५० करोड डलरको हालको मूल्यमा ५६ अर्ब ८० करोड हुन आउँछ । त्यसमा नेपालले झण्डै १४ अर्ब थप्छ । यति ठूलो रकमको योजनाको डीपीआर खोई ? यति ठूलो प्रोजेक्ट आउँदैछ तर डीपार छैन । संसदबाट पारित भएपछि डीपीआर तयार गर्न सकिन्न ? संसदबाट पारित हुनुअघि त्यो प्रजेक्टमा आधारित भएर मिलेनियम कर्पोरेट एकाउन्टको अफिस खुलिसकेको छ । डीपीआर माग्ने अधिकार नेपाल सरकारलाई छैन ?  सबैलाई छ । एग्रिमेन्ट गरिसकेपछि छ । अब रह्यो एग्रिमेन्टमा डिफेक्ट । यो सम्झौता अन्तर्राष्ट्रिय कानुनअन्तर्गत हो कि होइन ? म भन्छु अन्तर्राष्ट्रिय कानुन अन्तर्गत होइन । कसरी के आधार छ तपाईंसँग ?  किनभने यो दुईवटा सरकारका बीचमा लेनदेन मात्रै हो । एउटाले अनुदान दिने र अर्कोले अनुदान लिने । हामीले यदि अमेरिकाबाट ऋण नै लिनुपर्ने हो भने ऋणका निम्ति सम्झौता हुन्छ । ऋण तिर्न सकेन भने यसरी तिर्ने र ऋणको व्याजदर कति र कहिलेसम्म भन्ने हुन्छ । अनुदान दिने कुरामा सर्त किन ? शर्त नै सर्त छन् । सर्तको भारी नै छ, प्रश्न यो हो । यस्ता सर्त छन् जो सर्तले हाम्रो आन्तरिक कानुनलाई त्यो सर्त बाजेको खण्डमा हाम्रो कानुन निलम्बन हुन्छ । यसको अर्थ हाम्रो संविधानभन्दा एमसीसी सम्झौता माथि हुने भयो ?  हो । संविधानभन्दा माथि हुने भो । एउटा सम्झौता वा दान लिँदा संविधानभन्दा कसरी माथि भयो ? कसरी त्यो सम्झौता हामीले गर्न गयौ ? संविधान संशोधन गर्न दुई तिहाइ बहुमत चाहिन्छ । अर्को अन्तरािष्ट्रय कानुन बनाउन बाध्यात्मक रूपमा निर्माण गरिने सम्झौता होइन । यसलाई करार सम्झौता भनिन्छ । त्यो भनेको आन्तरिक कानुनको मातहतमा काम गर्नुपर्छ । यो कारणले यसको प्रकृया नै गलत छ । अर्को शर्त संसदले पेश र अनुमोदन गर्ने छ । किन संसदले नै अनुमोदन गर्न खोजियो त ?  खतरा के छ भने संसदमा पेश गर्ने तर यसका धारा र दफाहरु संशोधन गर्नुपरेमा संसदमा नलैजाने भन्ने छ । यसका दफाहरु संशोधन गर्दा संसदमा लानुनपर्ने किन ? फरक कन्टेन्ट ल्याउनका लागि संसद नचाहिने किन ? चरित्र नै दुई किसिमका भयो भनेर बुझ्ने त ?  हो । संसदमा लानुपर्ने किनभन्दा हाम्रा कानुनहरु त संसदले नै बनाएको छ । संसदले यो सम्झौता पारित गर्नेवित्तिकै कानुनको हैसियत राख्छ । त्यसो गर्दा अघिल्लो कानुनलाई पछिल्लो कानुनले रिप्लेस गरिदिन्छ । यसकारणले अर्को पछाडि आउने सरकारले वा कुनैले पनि यो प्रोजेक्ट चल्दासम्म हस्तक्षेप गर्न सक्ने भएन । हस्तक्षेप गर्नुपर्दा संसदमा जानुपर्यो । त्यसकारण अहिले नै संसदबाट अनुमोदन गर्न सम्झौतामै उल्लेख गरिएको छ जुन गलत छ । यति मात्रै हो यसको नकारात्मक पक्ष ?  अब अर्को प्रमुख पार्ट छ । यसलाई इन्डोप्यासिफिक स्ट्राटेजीअन्तर्गत सञ्चालन गरिने भनिएको छ । इन्डोप्यासिफिक स्ट्राटेजीअन्तर्गत एमसीसी छैन भनेर अमेरिकी राजदूतले भन्नु पनि भएको थियो  । अहिले फेरि अमेरिकी दूतावासकै कर्मचारीले होइन भनेर नेपालीमै भनेको बाहिर आएको छ नि ? बोल्नुभएको छैन । त्यसरी बोल्नुभएको छैन । नेपालका लागि अमेरिकी राजदूत र्यान्डी बेरीले १० वटा फ्याक्ट भनेर दिनुभएको छ । त्यसमा इन्डोप्यासिफिक स्ट्राटेजीको मातहत होइन भन्ने शब्द कही पनि छैन । त्यो फ्याक्टमा इन्डोप्यासिफिक शब्द नै छैन । यो कुनै सैन्य गतिविधिसँग संलग्न छैन । तर यसलाई सञ्चालन गर्नका निम्ति इन्डोप्यासिफिक स्ट्राटेजीको मातहतमा राखेर हुन्छ भन्ने कुरा गरिएको छ । त्यो कसले–कसले गर्यो ? अमेरिकाको मन्त्रीले भियतनाम भ्रमणका बेलामा नेपालको कन्टेस ल्याएर भन्नुभयो । उहाले नेपालमा सञ्चालन भएको मिलेनियम च्यालेन्ज कर्पाेरेसन प्रोजेक्ट अमेरिकाको इन्डोप्यासिफिक स्ट्राटेजिक मातहतमा भएको हो । यसमा तपार्ईंं कन्फर्म भएर भन्दै हुनहुन्छ ?  म कन्फर्म भएर भन्दै छु । मिडियाले नै सार्वजनिक गरेका कुरा हुन् । अर्को कुरा अमेरिकन रक्षामन्त्री नेपाल आएको बेलामा पत्रकारहरुका बीचमा गरेको कुरामा पनि भनिएको छ । उनको कोण कुनकुन पत्रिकाले गरेका छन् भन्ने पनि मसँग प्रमाण छ । यहाँ आएर पनि भनिएको छ यो इन्डोप्यासिफिकअन्तर्गत नै हो भनेर । त्यसपछि यहाँ बहस सुरु भयो नेपालमा । हाम्रो पार्टीको स्थायी समिति बैठकमा चर्चा भैसकेपछि अमेरिकन दूतावासकै उच्च अधिकारीले यी गतिविधिहरु जो गरिन्छ ती सबै इन्डोप्यासिफिक मातहत हुन्छन् भन्नुभएको छ । अरुसँग म जान्न म नेपालको कुरा गरिरहेको छु । अन्त संसारमा के गरेको छ मलाई सरोकार पनि छैन । मलाई मेरो देशसँगको सरोकार छ । नेपालको सन्दर्भमा अमेरिकी अधिकारीहरुले प्रस्ट शब्दमा इन्डोप्यासिफिक रणनीतिअन्तर्गत नै हो भनेर भनेका छन् । यसरी तीनजना आधिकारिक व्यक्तिले भनेपछि मान्ने कि नमान्ने ? तर इन्डोप्यासिफिक २०१७ मा मात्रै आएको हो भनेर तर्क गरिन्छ अहिले । तर १९८० एसिया प्यासिफिक भनेर आइसकेको थियो । चीन शक्तिशाली बन्दैछ भनेपछि त्यसलाई कसरी रोक्ने र काउन्टर गर्ने भनेर एसिया प्यासिफिक भनेर ल्याइएको हो । यसरी आउँदा इन्डोप्यासिफिकको कन्सेप्ट, एडमिरल गुदप्रित फिराना भन्नेले २००८ मा अगाडि सारे । जो भारतका हुन् ।  बीचमा यो कन्सेप्ट त्यतिकै रह्यो र २०१७ मा जापान र भियतनामको भ्रमणका बेलामा अमेरिकन राष्ट्रपति ट्रम्पले अघिसारे । यससँग उनले त यसका इभिसिएटरहरु कोको भन्दा जापान, भारत र अस्ट्रेलियालगायत अरु केही एलिज देशहरु छन् भनेका छन् जसको नेतृत्व अमेरिकाले गर्छ र सुरक्षालाई पहिलो मुद्दा बनाएको ।तर यसको जति विरोध भएपनि प्रधानमन्त्रीले यसलाई अगाडि बढाउनुपर्छ भनिरहनुभएको छ नि ?  प्रधानमन्त्रीलाई यसमा कसैले मिस लिड गरेको छ भन्ने मलाई लागेको छ । अर्का अध्यक्ष पुष्पमकल दाहाल प्रचण्ड जसले धेरै बोल्नु भएको छैन । उहाँको मौनताले कस्तो अर्थ राख्छ ?  स्वतः बुझ्नुपर्ने कुरा के हो भने मौनताले बेठिक हो भन्ने नै हो । स्वीकृति होइन मेरो बुझाइमा । दोस्रो कुरा यसमा तत्कालीन सभामुख कृष्णबहादुर महरा जोडिनुभएको छ । भलै उहाँ रेप गर्ने प्रयत्नको केसमा अहिले जेलमा हुनुहुन्छ । तर मेजर त्यो होइन । मेजर यही हो । यो किन पारित गरिएन भन्ने त्यतिबेलाको आग्रह हो ।  तपार्ईंंको भनाइलाई संश्लेषण गर्ने हो भने आजको लडाइँ बोर्डरमा भन्दा पनि मल्टिनेसनल कम्पनीहरुले कत्तिको नाफा आदान प्रदान गरिरहेका छन्, त्यसमा छ, हो ?एकदम सही हो । मल्टिनेसनल कर्पोरेसनहरुले ‘बोर्डर लेस’ स्थिति निर्माण गरिरहेका छन् । ‘बोर्डर लेस’को स्थिति छ अहिले ।दोस्रो, तपार्ईंंले भन्दै गर्दा चिनियाँ राजदूतले नै नेपाललाई एमसीसीको बारेमा स्वनिर्णयको अधिकार दिनुपर्छ । निर्णयका लागि नेपाललाई दबाब दिनु हुँदैन भनेर चिनियाँ दूतावासले पत्रकार सम्मेलन नै ग-यो । यो एमसीसीको प्रत्यक्ष असर आफूलाई पर्छ भन्ने मनोविज्ञान चीनसँग रहेको हो ?अब यसो गरौँ, त्यतापट्टि हामी बहस नगरौँ । चीनसँगको बहस हामी अलग्गै गरौँला । मैले त मेरो देशसँग के सम्बन्धित छ भन्ने हेर्नु प¥यो पहिले । मैले अघि पनि भनिसकेँ, व्यापारमा घाटाको कुरा गरिसकेँ, ग्लोबल पोलिटिक्सको सेन्टर कहाँ हुन्छ भन्ने कुरा पनि गरिसकेँ । ग्लोबल सेक्युरिटीको सेन्टर कहाँ हुन्छ भन्ने कुरा पनि गरिसकेँ । इकोनोमीको सेन्टर कहाँ बन्छ भन्ने कुरा पनि गरिसकेँ । त्यसको लिडरसीप कसले गरिराखेको छ भन्ने कुरा स्वतः देखिसकिएको छ । अबको लिडरसिप चीनले गरिराखेको छ भन्ने कुरा देखिसकिएको छ ।इन्डोप्यासिफिक स्ट्रेटेजी त्यसकै प्रतिवाद गर्ने आधार भएको कुरा पनि हामीले देखिसकेका छौँ । किनभने त्यही बीआरआईमा भारत संलग्न छैन तर इन्डोप्यासिफिकको ‘इनिसिएटर’ भनिएको छ । त्यसैले सङ्केत गरिहाल्छ नि सबैकुरा । कुन कुन देशका केके प्रोग्रामविरुद्ध के केन्द्रित छ भन्नेकुरा प्रष्ट छ । म के भन्छु भने, त्यो ग्लोबल कन्सेप्टमा भन्दा पनि मेरो देशभित्र के भइरहेको छ भन्ने कुरा हेर्नुपर्छ ।एमसीसीका सम्बन्धमा नेपाली काँग्रेसले संसदबाट तत्काल पारित हुनुपर्ने माग गरिरहेको छ । प्रधानमन्त्री पनि यसको पक्षमा हुनुहुन्छ । सत्ता पक्ष र प्रतिपक्ष नै एक भएर लागेको देखिन्छ नि ? म यहीँ नै प्रश्न गर्छु, मलाई यसको ‘जस्टिफिकेसन’ गर्दिनुस् । म एउटा देशको नागरिक हुँ । यो देशको हितका बारेमा सोच्ने हक मलाई छ । मलाई ‘जस्टिफाइ’ गर्देऊ– यो प्रोजेक्ट हो ।अर्को कुरा, त्यसको डीपीआर देऊ मलाई । म नागरिक हुँ, मलाई सूचनाको हक छ । त्यसको डीपीआर के छ, त्यो देऊ । संसदबाट पारित गर्नुपर्ने त्यसको ‘लजिक’ देऊ । हाम्रो आन्तरिक कानुनअन्तर्गत हुनुपर्ने कुरालाई अन्तर्राष्ट्रिय कानुन अन्तर्गत हामीलाई थिचोमिचोमा पार्ने ? त्यसपछि त्यो सन्धिको प्रकृति कुन हो मलाई बताइदेऊ त ? मेरो प्रश्नै छ नि, इन्डोप्यासेफिक स्ट्रेटेजीअन्तर्गत रहेको भन्नेकुरा अमेरिकी मन्त्रीहरुले बोलेका कुरा हुन्, इन्डोप्यासेफिक स्ट्रेटेजी अमेरिकी डिफेन्स विभागले सञ्चालन गर्छ । यो लागू गर्ने भन्नेहरुले जवाफ देऊ न– नेपालमा सललल बग्ने बाटो बनाइदिन्छ, हामीलाई ट्रान्समिसन लाइन बनाएर बिजुली व्यापार गर्ने आधार बनाइदिन्छ भने जवाफ देऊ ।तपार्ईंं जत्तिको मान्छेले ‘जस्टिफिकेसन’ माग्दै गर्दा आम नागरिकले के गर्ने ? थाहै छैन नि विचराहरुलाई । यी सबै कुराको जानकारी नै छैन । ‘हामीलाई अमेरिकाले ५० करोड डलर दिन्छ, छोड्नु हुन्छ यस्तो मुखैमा आएको ?’ भनिएको छ । अझ के भन्छन् भने, हामीले अमेरिकालाई रकम फिर्ता ग¥यौँ भने नेपालमा कसैले पनि लगानी गर्ने वातावरण छैन भन्छन् र विदेशीले लगानी गर्दैनन् भन्नेजस्तो गलत प्रचार र भ्रम फैलाइएका छन् ।एमसीसीका बारेमा पार्टी अध्यक्ष प्रचण्डको मौनता कहिले भङ्ग होला ? त्यो बारेमा मैले अहिले भन्न सक्दिनँ । पार्टीको निर्णय गर्ने उहाँ अधिकारी हो । पार्टीको अन्तिम निर्णय उहाँबाट हुन्छ कार्यकारी अध्यक्षको हिसाबले । पार्टी केन्द्रीय समितिको बैठक हुँदैछ । अहिले बरु निकासको सवालमा तत्कालको एउटा व्यवस्था गर्न सकिन्छ, जस्तो श्रीलङ्काले गरेको छ । हाम्रो मुलुक इन्डोप्यासेफिकको पार्टनर हो कि होइन ? हाम्रो देशका सरकारका प्रतिनिधि भन्छन् ‘होइन’, एमसीसीको रिपोर्टले भन्छ ‘हो’ । जुन १, २०१९ को रिपोर्टको ३८औँ पृष्ठमा हेर्नुहोस्, प्रष्टसँग भनेको छ– नेपाल र श्रीलङ्का ‘रिसेन्ट्ली एडेड’ । एसियाका ९ वटा अरु देशहरु पहिलादेखि नै यसमा छन्, नेपाल र श्रीलङ्का हालै आबद्ध भएका भनिएको छ । यो रिपोर्ट पेन्टागनले बनाएको हो । अमेरिकी रक्षा विभागले बनाएको हो । नेपालका सम्बन्धमा उनीहरुले के डिल गरेका छन् भन्ने पनि यसमा प्रस्तुत गरिएको छ । नेपालको सेनासँग उनीहरुले कति पटक वार्ता गरे, कति पटक नेपालमा आए, के के भन्ने कुराहरु त्यहाँ स्पष्ट छ । यसमा धेरै ठाउँमा इन्डोप्यासेफिकका बारेमा लेखिएको छ ।अहिले श्रीलङ्काले इन्डोप्यासेफिकको प्रोग्रामलाई निलम्बन गरेको छ । त्यसका लागि एउटा स्टडी ग्रुप बनाएको छ । त्यसको रिपोर्ट आएपछि मात्र त्यसबारे निर्णय गर्ने भनेर श्रीलङ्काले तत्काल कार्यक्रम निलम्बन गरिदिएको छ । तर इन्डोप्यासेफिकको दस्तावेजमा श्रीलङ्का र नेपाललाई हालै जोडिएका पार्टनरका रूपमा राखिएको छ । त्यो पार्टनरसीपको सवालमा ३६ पृष्ठमा उल्लेख छ, नेपालसँग केके कुरा गरिएको छ भनेर । त्यसकारण हाम्रो संसदले पनि अध्ययन समिति बनाओस् । म त भन्छु, सरकारले सबैभन्दा पहिला अध्ययन समिति बनाओस् । उहाँहरुले किन समर्थन गरिरहनु भएको छ ? मैले बुझेसम्म आफ्ना कुरा जनताका बीचमा राखिदिएको छु ।प्रसङ्ग बदलौँ, नेकपाको ११ बुँदे आचारसंहिता भर्खर सार्वजनिक भएको छ, व्यक्तिगत रूपमा तपार्ईंंलाई कस्तो लाग्यो ? मलाई राम्रो लाग्या छ । पालन हुनुप-यो ।सबै कुरा ठीक छन् ? ठीक छन् । म पालन हुनुप-यो भन्छु ।त्यसमा केही कुरा छन्, जस्तो पारिवारिक बैठकको कुरा छ, ‘तँ’ नभन्ने कुरा छ । ठीक छ ?ठीक छ । तँ किन नभन्ने भनेको भन्दा सामन्तवादबाट मुक्त हुने कुराका लागि । समाजवादी कल्चर बनाउने भन्ने कुरा हो । तँ भनेको होच्याउनु हो । त्यस्तो वर्ग थियो नि त । हाम्रो परिवारभित्र त्यो कल्चर विकास गरौँ भन्ने हो । भनेपछि यसमा खिसीटिउरी गर्ने कुरा छैन ? छैन, पालन गर्नु प¥यो नि पहिला । पालन कहाँबाट गर्ने ? ‘बटम टु टप’ कि ‘टप टु बटम’ ? संगठन निर्माणको क्रममा प्रारम्भिक रूपमा संगठन निर्माण गर्ने हो भने ‘टप टु बटम’ हुन्छ । जब संरचना पूरा बन्छ, संगठन निर्माणको विधि ‘बटम टु टप’ हुन्छ । प्रारम्भमा माथिबाट तल हुन्छ । संगठन निर्माण भइसकेपछि लोकतान्त्रिक विधिबाट चुनिँदै तलदेखि माथि पुगिन्छ ।यो आचारविधि आज बनाउनुपर्ने आवश्यकता थिएन । स्वाभाविक रूपमा हाम्रो कम्युनिस्ट पार्टीको घोषणापत्रदेखि हामीले बनाएका विधानहरु, नियमावलीहरु सबैमा कम्युनिस्ट पार्टीको कार्यकर्ता, कम्युनिस्ट पार्टीको सदस्य हुँदाखेरी शपथग्रहण, सदस्यता फारमहरु सबैमा यो ‘मेन्सन’ भइसकेको हुन्छ । कम्युनिस्ट पार्टीको मेम्बर बन्नु भनेको त धेरै कठिन कुरा हुन्छ । तर हाम्रा मेम्बरसीपहरु सडकमा छरपस्ट छन्, सर्वसुलभ रूपमा । एउटा पान पसलमा पनि मेम्बरसीप पाउने खालको परिस्थिति छ । जोसुकै आयो, हामी केन्द्रीय कमिटीमा ल्याइदिन्छौँ, सांसद, मन्त्री बनाइदिन्छौँ । उसलाई थाहा छैन, कम्युनिस्ट पार्टीमा के बोल्नु पर्छ । हाम्रो कम्युनिस्ट पार्टीको नेतृत्वमा बनेको सरकारका मन्त्री बनाइदिन्छौँ । जिन्दगीमा उसलाई कम्युनिस्ट पार्टीको बारेमा जानकारी छैन । कामरेड भन्न जान्दैन, के हो कामरेडको अर्थ पनि थाहा छैन । के हो सोसल जस्टिस भन्ने पनि थाहा छैन । कस्ता मान्छेलाई मन्त्री बनाइदिन्छौँ, जीन्दगीभरी नाफै नाफा खोजेको मान्छेलाई मन्त्री बनाइदिन्छौँ । अब त हामीले सोच्नु पर्ने भयो, हाम्रा निर्वाचनहरु पनि कस्तो बनाउने ? १० करोड खर्च गरेर गर्ने निर्वाचनमा कुन वर्गको प्रतिनिधित्व गर्ने ? १० करोड खर्च गर्न कहाँबाट पैसा आउँछ ? कसले दिन्छ ? किन दिन्छ ? यो हामीले विचार गर्नुपर्छ । त्यसकारण यो आचारसंहितालाई मैले राम्रो मान्या छु । तर यो कार्यान्वयन होस् । ‘टप टु बटम’ कार्यान्वयन होस् । उत्तम कुराहरु छन्, त्यसलाई कार्यान्वयन गरेर एउटा नजिरका रूपमा नेतृत्वले स्थापित गरिदियोस् । नेतृत्व श्रममा हिँड्नु प¥यो । भौतिक श्रम गर्नुप¥यो क्या ।मानसिक श्रम त गर्नु भएको छ, नग¥या होइन । सादा जीवन उच्च विचार बनाउनु प¥यो । धेरै धन खर्च गरेँ भने समाजकै प्रतिष्ठित व्यक्ति हुन्छु भन्ने प्रतिस्पर्धा छ । कम्युनिस्ट पार्टीकै नेताले गरिराखेका छन्, एक–दुईवटा त्यस्ता भोजमा म पनि गएँ ।कस्तो लाग्दो रहेछ त्यस्तो बेला ? गज्जब । म एउटा उदाहरण मात्र भन्छु, एउटा विद्यार्थी नेताको भोजमा गएँ । विद्यार्थीको अध्यक्ष, नवीना लामाको भोजमा गएँ । एउटा मिठाइ, अलिकता नमकिन, एउटा समोसा खाएर आएको । बोलाएका धेरै थिए । एउटा अर्को भोजमा गएँ, हाम्रै पार्टीका एक जना नेताको छोराको भोजमा गएँ । त्यहाँ विदेशी रक्सीहरु, भव्य परिकार थिए । मैले तुलना गरेँ, एउटा विद्यार्थी नेताले समोसामा बिहे गर्छ भने अर्कोले मेरो छोराको बिहे छ, प्रितिभोजमा आऊ भनेर बोलाउँछ र भव्य भोज आयोजना गर्छ । कसैकसैले त फाइभस्टार होटलमा पनि बोलाउने गरेका छन् ।तिनै कुरालाई मध्यनजर गर्दै यो आचारसंहिता आएको हो ? हो, अब त्यो पालना हुनु प¥यो । म पालना गर्ने संयन्त्र कडाइका साथ, त्यो संयनत्र कानुनी अन्तर्गत हो भने राज्यसंयन्त्रले नियन्त्रण गर्ने, सांगठनिक आचारविधिअन्तर्गत हो भने पार्टीले नियन्त्रण गर्ने ।अर्को विषयमा कुरा गरौँ, सभामुख र उपसभामुखबारे । सभामुखमा एकल उम्मेदवारी परेका कारण करिब करिब टुङ्गिसकेको छ.. त्यसको पनि धेरै जटिल विषय छैन । हाम्रो संविधानले फरक पार्टीको भन्या छ । फरक लिङ्गको भन्या छ ।यतिबेला सभामुख प्रतिपक्ष वा अरू दललाई दिन सक्ने अवस्था थिएन ?त्यो त स्वाभाविक रूपले पनि प्रतिपक्षले माग गर्ने कुरा होइन । राज्य सञ्चालन गर्नका निम्ति कानुन बनाउने ठाउँमा, जबकि पार्टीसँग आफ्नो पूर्ण बहुमत छ । पार्टीको पूर्ण बहुमत छ भने उसले संसद चलाउनका निम्ति पनि आफ्नो सभामुख लान्छ । आफूलाई समस्या पार्ने गरी त लाँदैन नि ।  जहाँसम्म उपसभामुखको कुरा छ, त्यहाँ फरक दल भनेको छ । त्यहाँ विपक्षी दल पनि हुन सक्छ या सरकारमा सामेल भएको दल पनि हुन सक्छ । यस विषयमा केही टुङ्गो लागेको छ ? मलाई थाहा छैन । अहिले टुङ्गिसक्या जस्तो मलाई लाग्दैन । सभामुखको प्रक्रिया टुङ्गिसकेपछि उपसभामुखको बारेमा छलफल होला ।सभामुखकै बारेमा पनि कुराहरु आइराख्या छ नि छ, हुन त तपार्ईंंको पार्टीकै अध्यक्षले सभामुखमा अग्नि सापकोटा उपयुक्त पात्र हुनुहुन्छ, यो चिसोमा माइतीघरमा नबसेकै भए हुन्थ्यो भनेर पनि भनिसक्नु भएको छ । सापकोटाविरुद्ध मुद्दाको विषय चाहिँ के हो ?युद्धकालीन मुद्दाहरुका सन्दर्भमा हो । युद्धकालीन मुद्दाहरुलाई उठाएर अहिले ‘सिभिल कोर्ट’ले यसको निरूपण गर्न मिल्दैन । यसलाई सत्य मेलमिलाप तथा निरूपण आयोगले हेर्छ । अहिले उठेका विषयको तात्विक अर्थ छैन ।अहिले सरकारले सार्वजनिक पदमा बसेकाले सम्पत्ति विवरण बुझाउनु नपर्ने गरी संशोधन विधेयक ल्याउन खोजेको चर्चा छ, यो ठिक हो ? होइन, यस्ता अलोकप्रिय कुराहरु गर्न किन उद्यत भइरहेका छन्, मैले बुझ्न सकेको छैन । सार्वजनिक पदमा बसेकालाई बढीभन्दा बढी जिम्मेवार बनाउन पो खोज्नुपर्ने हो । झन् बढी पारदर्शी बनाउनु पर्ने हो ।  सरकारले त्यस्तो गर्न खोजेको हो भने त्यो बेठिक भयो । जनताको तहबाट आफूलाई धेरै फरक श्रेणीमा राख्नु हुँदैन । जनताको तहबाट एक स्टेप माथि भए पुग्छ ताकि जनतालाई डो¥याउन सकोस्, जनतासँगको सम्बन्ध नचुँडियोस् । दुई स्टेप माथि जानेबित्तिकै सम्बन्ध चुँडिन्छ ।भिडियो हेर्नुहोस्#लिलामणि पोखरेल