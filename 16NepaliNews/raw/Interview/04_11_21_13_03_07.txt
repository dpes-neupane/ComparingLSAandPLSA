सन् २०२१ को जनगणनाको तयारी अघि बढिरहेको छ । राष्ट्रिय योजना आयोगअन्तर्गतको केन्द्रीय तथ्याङ्क विभागले गत मङ्सिदेखि नै पाइलट सर्भे सुरु छ । गत सोमबारको मन्त्रिपरिषद् बैठकले जनगणना – २०७८ को प्रशासनिक व्यवस्थापन र आर्थिक मापदण्ड स्वीकृत गरेसँगै जनगणनाको प्रक्रिया अगाडि बढेको छ । प्रत्येक १० वर्षमा जनगणना गरिने र त्यसका सबै तथ्याङ्कहरुलाई सरकारको नीति निर्माणमा प्रयोग गरिने भएकाले पनि यसको विश्वसनीयता आवश्यकता हुन्छ । यही तथ्याङ्कका आधारमा राजनीतिक र आर्थिक बाँडफाँट समेत गरिन्छ, जसमा यसको थप महत्त्व छ । नमुना जनगणनाको तयारी थालेको विभागले जनगणनाका लागि चाहिँ केकस्तो काम गर्दैछ त ? विभागका महानिर्देशक नवीनलाल श्रेष्ठसँग गरिएको कुराकानी प्रस्तुत गरिएको छ ।राष्ट्रिय जनगणना–२०७८ का लागि कस्तो तयारी गर्दै हुनुहुन्छ ?राष्ट्रिय जनगणनाका लागि हामीले ३ महिना अघिदेखि नै प्रक्रिया सुरु गरेका हौँ । त्योबेला हामीले २०७८ जेठ २५ गतेदेखि असार ८ गतेसम्म राष्ट्रिय जनगणना गर्नेगरी मिति तोक्यौँ भने राष्ट्रिय जनगणना–२०७८ को लोगो समेत सार्वजनिक गर्‍यौँ ।माघ १ गतेदेखि भने जनगणनाका लागि पाइलट सर्भेको प्रक्रिया सुरु भएको छ । यसका लागि हामीले ७ वटा प्रदेशका २, २ वटा गरी १४ जिल्लालाई छनोट गरेका छौँ ।१४ जिल्लामध्ये पनि हामी सबै जिल्लामा जाँदैनौँ । त्यसभित्रका ५५ वडाका ६० वटा गणना क्षेत्रलाई छनोट गरेर हामीले पाइलट सर्भे गर्ने तयारी गरेका छौँ । यो पाइलट सर्भेको काम चैत महिनाभित्र सकिन्छ । त्यसपछि अरू प्रक्रिया सुरु हुन्छ ।हामीले जनगणनामा ४३ हजार गणक र ९ हजार सुपरीवेक्षक खटाउनेगरी तय गरेका छौँ । ती गणक र सुपरीवेक्षकले अनुमनित ७० लाख घरधुरीका ३ करोड जनसङ्ख्याको सम्पूर्ण जनसाङ्ख्यिक विवरणहरु लिनुपर्ने हुन्छ । त्यसका लागि एउटा गणकले १५ दिनमा कति घरपरिवारको गणना गर्नसक्छ, उनीहरुका लागि कसरी प्रशिक्षत गराउने भन्ने निर्धारण गर्ने काम पाइलट सर्भेले गर्छ ।पाइलट सर्भे गर्नुको कारण के हो, यसले जनगणनामा कस्तो सहयोग गर्छ ?पाइलट सर्भेले हामीलाई प्रश्नावली तयार गर्न सहयोग गर्छ । जनगणनमा प्रयोग हुने गणक, सुपरीवेक्षक तथा जनगणनाको आर्थिक, प्राविधिक तथा प्रशासनिक व्यवस्थापन गर्न सहयोग गर्छ ।हामीले जनगणनामा ४३ हजार गणक र ९ हजार सुपरीवेक्षक खटाउनेगरी तय गरेका छौँ । ती गणक र सुपरीवेक्षकले अनुमनित ७० लाख घरधुरीका ३ करोड जनसङ्ख्याको सम्पूर्ण जनसाङ्ख्यिक विवरणहरु लिनुपर्ने हुन्छ । त्यसका लागि एउटा गणकले १५ दिनमा कति घरपरिवारको गणना गर्नसक्छ, उनीहरुका लागि कसरी प्रशिक्षत गराउने भन्ने निर्धारण गर्ने काम पाइलट सर्भेले गर्छ । साथै यस्तो नमुना जनगणनाले जनगणना गर्दा हुनसक्ने त्रुटिहरुलाई औँल्याउन र त्यस्तो त्रुटिलाई हटाउने उपायसमेत सुझाउँछ ।  पाइलट सर्भेको काम सकिएपछि पनि १५ महिनाको समय रहन्छ, त्योबीचमा कस्ता काम हुन्छन् ?पाइलट सर्भेले सूक्ष्म रूपमा हुने व्यवस्थापकीय कार्यलाई मात्रै निर्देश गर्छ तर त्यसपछि हामी देशभरि जनगणना कार्यालय स्थापना गर्ने, आवश्यक कर्मचारीलाई खटाउने, प्रदेश र स्थानीय सरकारसँग सहकार्य गर्न मोडालिटी बनाउने जस्ता कामहरु गर्छौं ।कुनै पनि गणकले गर्नसक्ने गणना क्षेत्र निर्धारण गर्दा त्यो क्षेत्रको भौगोलिक उपस्थिति र अनुमानित जनसङ्ख्यालाई आधार लिनुपर्छ । सहरी क्षेत्र र तराईका जिल्लामा एउटा गणकले थोरै मात्रै सीमा ओगट्न सक्ला । कम आवादी भएका पहाडी र हिमाली जिल्लाहरुमा धेरै क्षेत्र ओगट्न सक्ला । तर पहाडी र हिमाली जिल्लाहरुमा पनि एउटा ठाउँबाट अर्को ठाउँमा जान समय लाग्ने हुनाले त्योसमेत हिसाब गर्दा उनीहरुले कति क्षेत्र समेट्न सक्छन् भन्ने आधारमा सीमा निर्धारण गर्नुपर्छ ।हामीले १५ दिनभित्र सबै गणना सकिसक्नुपर्छ । यस्तो गर्दा एउटै क्षेत्रमा दुईवटा गणक पुग्ने वा कतै कुनै पनि गणक नपुग्ने अवस्था आउन दिनु पनि हुँदैन । यी सबैलाई विचार गरेर गणकको क्षेत्र निर्धारण गर्नु महत्त्वपूर्ण काम हो । त्यसको नक्सा बनाउने, त्यसलाई मिलाउने र प्रमाणित गर्ने काम योबीचमा हुन्छन् ।हामीले ७ प्रदेशमा ७ वटा प्रदेश जनगणना समन्वय कार्यालय र ७७ जिल्लामा भए पनि ८० वटा जनगणना कार्यालय स्थापना हुन्छन् । जिल्लाभन्दा कार्यालय सङ्ख्या धेरै किन राखिएको भने काठमाडौँ जस्ता धेरै जनसङ्ख्या भएका जिल्लामा एउटै कार्यालयले सबैलाई हेर्न सक्दैन भने थोरै जनसङ्ख्या भएको जिल्लामा मर्जसमेत गर्नुपर्ने हुनसक्छ । त्यस्तै ७५३ स्थानीय तहका लागि ३४९ वटा स्थानीय जनगणना कार्यालय स्थापना हुनेछन् । जिल्लाभित्रका सानासाना स्थानीय तहलाई त्यसमा मर्ज गरिन्छ । त्यसलाई समन्वय गर्न सबै स्थानीय तहमा स्थानीय जनगणना समन्वय समिति बनाइन्छ । त्यस्ता कार्यालयहरु कहाँ राख्ने ? जनशक्ति कसरी व्यवस्थापन गर्ने ? ती कार्यालयहरुको जिम्मेवारी बाँडफाँट गर्ने कामहरु पनि योबीचमा हुन्छ ।देश सङ्घीय संरचनामा गएपछि पहिलोपटक जनगणना हुँदैछ, यो जनगणनामा सङ्कलन गरिने तथ्याङ्कका प्रश्नावली त पहिलेभन्दा फरक होलान् होइन ?जनगणनाको मुख्य काम भनेको जनसङ्ख्याङ्ख्यिक विवरण लिने नै हो । यसमा हामी कति छौँ, कहाँ छौँ र कुन अवस्थामा छौँ भन्ने समावेश हुन्छ । त्यो अङ्क थाहा भएपछि नीतिगत रूपमा के गर्नुपर्छ, कहाँ गर्नुपर्छ र कसरी गर्नुपर्छ, निर्णयहरु गर्न यसले सहयोग गर्ने हो ।सङ्घीय संरचनामा गएपछि पहिलेको गाउँ विकास समिति, अञ्चल जस्ता संरचना हटेर प्रदेश, स्थानीय तह र वडाहरुको संरचनाअनुसार प्रश्नावली तयार हुन्छन् । त्यसमा गुणात्मक कुरा खासै हुँदैन सङ्ख्यात्मक मात्रै हो । अघिल्ला जनगणनाहरु जस्तै त्यसमा सबै जाति, भाषा, धर्म क्षेत्र लिङ्ग आदिसहितको जन्म, मृत्यु, बसाइँसराइ आदिको गणना गर्छौं । त्योसँगै शैक्षिक, आर्थिक र सामाजिक विवरणहरु सङ्कलन हुन्छ । पारिवारिक विवरणमा त्यस्तो परिवारको घरका प्रकारहरु, त्यहाँभित्र भएका सुविधाहरु जस्ता तथ्याङ्कहरु समावेश गरिन्छन् ।सामुदायिक विद्यालयका शिक्षकहरु भूमिकाविहीन हुनुहुन्न । उहाँहरुलाई यो जनगणनामा पनि सहभागी गराइन्छ तर गणकको रूपमा चाहिँ होइन । यसपालि विद्यालयका शिक्षकहरुको छुट्टै भूमिका हुन्छ । उनीहरुलाई प्रत्येक विद्यालयमा जनगणना शिक्षा कार्यक्रम सञ्चालन गर्न लगाइन्छ । यसले गर्दा विद्यालयका भाइबहिनीहरुले उनीहरुका परिवारमा म्यासेन्जरको रूपमा भूमिका खेल्छन् ।त्यसो भए अघिल्ला जनगणनाभन्दा यसमा फरक चाहिँ के छ त ?अघिल्ला जनगणनाहरुमा हामीले २ वटा प्रश्नावली प्रयोग गर्ने गरेका थियौँ । एउटा प्रश्नावली सबै घरमा सोध्ने, अर्को चाहिँ प्रत्येक ८ घरमध्ये १ घरलाई सोध्ने गरिन्थ्यो । लागत र समय कम गर्न त्यसो गरिएको थियो । अब सङ्घीयतामा गएपछि नमुना सर्वेक्षण भन्ने हुँदैन । जति प्रश्न सोधिन्छ, सबै घर र सबै परिवारलाई सोधिन्छ । यो जनगणनापछि हामी ७५३ वटा  स्थानीय तहको सबै वडाहरुको छुट्टा छुट्टै सूचना सङ्कलन गर्छौं र प्रकाशित पनि गर्छौं ।अघिल्ला गणनाहरुमा सामुदायिक विद्यालयका शिक्षकलाई गणकका रूपमा खटाइन्थ्यो, उनीहरुलाई किन भूमिकाविहीन बनाउनुभएको ?सामुदायिक विद्यालयका शिक्षकहरु भूमिकाविहीन हुनुहुन्न । उहाँहरुलाई यो जनगणनामा पनि सहभागी गराइन्छ तर गणकको रूपमा चाहिँ होइन । यसपालि विद्यालयका शिक्षकहरुको छुट्टै भूमिका हुन्छ । उनीहरुलाई प्रत्येक विद्यालयमा जनगणना शिक्षा कार्यक्रम सञ्चालन गर्न लगाइन्छ । यसले गर्दा विद्यालयका भाइबहिनीहरुले उनीहरुका परिवारमा म्यासेन्जरको रूपमा भूमिका खेल्छन् ।गणक र सुपरीवेक्षकका लागि भने हामी अर्को वर्षको चैतमा विज्ञापन आह्वान गर्छौं । त्यसमा स्थानीय प्लसटु उत्तीर्ण बेरोजगार युवाहरुलाई परिचालन योजना छ । स्थानीय तहका युवाहरुलाई नै परिचालन गर्दा त्यो क्षेत्रको गणना विश्वसनीय, प्रभावकारी र सहज पनि हुन्छ । उनीहरुलाई पनि जनगणना जस्तो राष्ट्रिय पर्वमा सहभागी हुन पाएँ भन्ने गौरवको अनुभव पनि हुन्छ ।बेरोजगार युवा परिचालन गर्छौं भन्नुभयो, प्रधानमन्त्री रोजगार कार्यक्रमसँग यसलाई जोड्ने योजना हो ?होइन, हामी आफै विज्ञापन आह्वान गरेर गणकहरु नियुक्त गर्छौं । ती गणक, सुपरीवेक्षहरुको सेवा सुविधाका लागि मन्त्रिपरिषद्ले प्रशासनिक व्यवस्थापन र आर्थिक मापदण्ड स्वीकृत गरिसकेको छ । यसअनुसार प्रत्येक गणकले जनगणनाका लागि १ महिनाको काम गर्नुपर्ने हुन्छ । अरू काममा नियमित खटिएकाहरु सामान्यतयाः १ महिनाका लागि सहभागी हुँदैनन् । त्यसैले यसमा धेरै बेरोजगारहरुले रोजगारी पाउन सक्छन् । गणकले प्रयोग गर्ने प्रविधि चाहिँ के हो ? पहिलेजस्तै कागजमा प्रश्नावली भर्ने हो कि ट्याबलेटको व्यवस्था गरिन्छ ?हामीले अहिले गरिरहेका अन्य सर्भेहरुमा ट्याबलेटकै प्रयोगद्वारा तथ्याङ्क सङ्कलन भइरहेको छ । तर जनगणना ठूलो भोल्युममा हुने भएकाले अहिले नै सबै ठाउँमा त्यस्तो गर्न सकिँदैन । हामीले ४३ हजार गणकको अनुमान गरेका छौँ । ४३ हजार गणकलाई ४३ हजारवटा ट्याब्लेट कहाँबाट ल्याउने, ल्याए पनि त्यसको व्यवस्थापन कसरी गर्ने ?हामीले महानगरपालिका र उपमहानगरपालिका क्षेत्रमा परीक्षणस्वरूप त्यो प्रविधि प्रयोग गर्ने सोच बनाएका छौँ जहाँ नेटवर्क र इन्टरनेटको सहज पहुँच भएको होस् ।जनगणनाको २ वटा विधि हुन्छ । एउटालाई डी–फ्याक्टो भनिन्छ भने अर्कोलाई डी–जुरे भनिन्छ । हाम्रो विधि भनेको डी–फ्याक्टो विधि हो । अर्को विधि अनुसार तपाईंले भनेजस्तो एकैरातमा जो जहाँ छ, त्यहीँको जनगणना हुने गर्छ । तर हाम्रो साधन, स्रोत र अवस्था डी–जुरे विधि प्रयोग गर्न सक्ने अवस्थामा छैनौँ । तर हाम्रोजस्तो विधिलाई नै बढी प्रभावकारी मानिन्छ ।जनगणनामा बसोबासको गणना चाहिँ कसरी हुन्छ ?हाम्रो मात्रै होइन संसारभरि नै ‘अक्सर बसोबास गरिएको स्थान’का आधारमा जनगणना हुन्छन् । त्यो भनेको यदि कुनै व्यक्ति उपत्यका बाहिरबाट काठमाडौँ आएर बसेको छ भने ऊ काठमाडौँको बासिन्दा हुन्छ तर कुनै काम विशेषले मात्रै काठमाडौँ आएको छ भने ऊ आफ्नै जिल्लाको बासिन्दाका रूपमा गणना गरिन्छ । यसलाई डी–जिरो विधि भनिन्छ ।यो विधि प्रयोग गर्नुको कारण पनि छ । व्यक्तिको स्थायी ठेगानाको आधारमा आएको अङ्कले योजना बनाउँदा स्रोत साधनको बाँडफाँट उपयुक्त किसिमले हुँदैन भन्ने मान्यता हो । किनकि धेरै जनसङ्ख्या भएका ठाउँमा धेरै सेवा सुविधा प्रदान गर्नुपर्ने र कम जनसङ्ख्या भएको ठाउँमा कम मात्रै सुविधा पुर्‍याए हुन्छ । तर मानौँ काठमाडौँमा भएको जनसङ्ख्यालाई बाहिरको मानेर त्यसै अनुसार स्रोत साधन बाँडफाँट गरियो भने काठमाडौँमा बसेका ती मान्छेहरुले सेवा सुविधा नपाउने अवस्था आउनसक्छ । त्यसकारण व्यक्तिले अक्सर बसोबास जहाँ गर्छ त्यही ठाउँको स्रोत तथा साधनहरु प्रयोग गर्छ भन्ने मान्यताअनुसार यसो गरिएको हो ।कुनै देशमा एकै रातमा जनगणना सकिन्छ भनिन्छ, हाम्रोमा १५ दिन लाग्छ, यो समय घटाउन सकिँदैन ?जनगणनाको २ वटा विधि हुन्छ । एउटालाई डी–फ्याक्टो भनिन्छ भने अर्कोलाई डी–जुरे भनिन्छ । हाम्रो विधि भनेको डी–फ्याक्टो विधि हो । अर्को विधि अनुसार तपाईंले भनेजस्तो एकैरातमा जो जहाँ छ, त्यहीँको जनगणना हुने गर्छ । तर हाम्रो साधन, स्रोत र अवस्था डी–जुरे विधि प्रयोग गर्न सक्ने अवस्थामा छैनौँ । तर हाम्रोजस्तो विधिलाई नै बढी प्रभावकारी मानिन्छ ।तर त्योभन्दा पनि राम्रो भनेको भोलि प्रशासनिक र प्राविधिक क्षमता सुधार हुँदै सबै कुराहरु प्रविधिमा आधारित भयो भने सबै तथ्याङ्क ‘रियल टाइम’ उपलब्धसमेत हुन सक्छ । विकासित देशमा त्यस्तो भइसक्यो । जनगणना औपचारिकताका लागि मात्रै गरिने अवस्था छ । त्यहाँ थोरै प्रश्न मात्रै समावेश हुन्छन् । नेपालजस्तो देशमा ६०, ७० वटा प्रश्न राख्नुपर्ने बाध्यता पनि त्यही प्रशासनिक पहँुच कम भएर हो । अमेरिकामा यही २०२० मा जनगणना हुँदैछ, जसमा जम्मा १० वटा प्रश्न समावेश हुँदैछन् ।प्रदेश र स्थानीय तहसँगको समन्वय कसरी गर्नुहुन्छ ?प्रदेश र स्थानीय तहको समन्वयबिना जनगणना सम्भव नै हुँदैन । सङ्घीय तहमा राष्ट्रिय योजना आयोगका माननीय उपाध्यक्षको नेतृत्वमा स्ट्यान्डिङ समिति छँदैछ, केन्द्रीय तथ्याङ्क विभागको महानिर्देशकको नेतृत्वमा प्राविधिक समिति पनि छ । त्यस्तै, केन्द्रीय तथ्याङ्क विभागको उपमहानिर्देशकको नेतृत्वमा विषयगत समिति पनि छन् ।प्रदेश जनगणना समन्वय समिति भन्ने पनि हुन्छ, जसमा राष्ट्रिय योजना आयोगका सदस्यको नेतृत्व हुन्छ । त्यसमा प्रदेश मुख्यमन्त्री तथा मन्त्रिपरिषद् कार्यालयका सचिवको समेत सहभागिता हुने स्थायी संयन्त्र छ । त्यसगरी प्रदेश, जिल्ला र स्थानीय तहमा छुट्छाछुट्टै संयन्त्र हुन्छन् । हामी सबैसँग समन्वय गरेरै अघि बढ्छौँ ।जनगणना भनेको तथ्याङ्क सङ्कलनको कुम्भमेला हो । योबाट आएको तथ्याङ्क नै सबै सरकारी नीति निर्माणका लागि प्रयोग हुने भएकाले यसको प्रभाकारिता र विश्वसनीयता बढाउन हामी कुनै कसर बाँकी राख्दैनौँ र सबैलाई सहयोग गर्न आह्वान समेत गर्छौं ।