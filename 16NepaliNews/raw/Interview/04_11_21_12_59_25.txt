कोरोना संकटका कारण सरकारले आगामी वर्षका लागि विनियोज गरेको बजेटमा अधिकांश क्षेत्रको बजेट कटौती गरेपनि स्वास्थ्य र रेल क्षेत्रको बजेट बृद्धि गरेको छ । सरकारले रेल्वे क्षेत्रमा अघिल्लो बर्षको भन्दा १ अर्ब रुपैयाँ बढी बजेट थपेको छ । रेल सेवा विस्तारका लागि राष्ट्रिय गौरवको आयोजनाअन्तरगत राखेर पूर्वपश्चिम विद्युतीय रेलमार्गको काम अघि बढिरहेको छ । रेल विभागले अहिले यो रेलमार्ग अन्र्तगत झापाको काँकडभिट्टादेखि सुनसरीको इनरुवासम्म १ सय ६ किलोमिटर खण्डमा काम अघि बढाउन थालेको छ । नेपालको समग्र रेलसेवा विस्तारका लागि सरकारले अहिले के गरिरहेको छ त ? यीनै विभिन्न विषयमा केन्द्रीत रहेर हामीले रेल सेवा विभागका महानिर्देशक बलराम मिश्रसँग कुराकानी गरेका छौँ । प्रस्तुत छ रातोपाटी संवाददाता शम्भु दंगालले गरेको यो कुराकानी:अहिले कोरोना भाइरसको संक्रमण बढिरहेको बेला रेल विभागको काम कसरी अघि बढिरहेको छ ?रेल विभाग एकदमै व्यस्त छ, लकडाउनका बेला पनि सरकारले वैशाख २० पछि काम अगाडी बढाउने निर्णय गर्यो । त्यसपछि हाम्रो सबै साइटको काम भइराखेको छ । जयनगर–जनकपुर–कुर्था–विजलपुरा र बर्दिवासदेखि निजगढसम्मको ट्रयाकबेल्ट पुलहरुको सबै काम भइराखेको छ । यो बीचमा बिराटनगरमा रोकिएको कामहरु पनि सुरु गर्न भनेका छौँ । यसका साथै कोरोना संक्रमणले अध्ययनको काममा थोरै प्रभाव प¥यो । चिनियाँ कम्पनीले मेट्रो रेलको अध्ययनको टेन्डर पाएको थियो, उनीहरु यहाँ आउन पाएका छैनन् । निजगढदेखि लिएर तम्सुरीयासम्मको डिपिआर अध्ययनको अर्को काम थियो । यो हेटौँडा हुँदै चितवन पुग्छ । यसको पनि काम शुरु भएपनि अहिले रोकिएको छ । अरु निर्माण कार्यहरु भने सुचारु नै छन् ।अहिले त जनकपुर जयनगर मात्र हैन, कुर्था विजलपुरासम्म ५२ किलोमिटरको नै काम अगाडी बढिरहेको छ । अब दुई तीन महिनाभित्र त्यो काम सम्पन्न हुनेछ । रेल ट्रयाक नै ओछ्याउन थालिएको छ । अब जयनगरबाट ५२ किलोमिटरसम्म नै रेल आउछ । त्यो १७ किलोमिटर क्षेत्रको जग्गा अधिग्रहणको थोरै काम बाँकी छ । त्यो काम अगाडी बढ्दै छ । पूर्वाधार तयार हुने क्रममा छ ।अघिल्लो वर्ष पनि हामीले तपाईंसँग कुराकानी गरेका थियौँ । एकपटक भदौमा र अर्कोपटक पुस माघतिर रेल चल्ने कुरा थियो । जयनगर–जनकपुर–विजलपुरा रेलसेवा कहिले सुरु हुन्छ ? यो त अनिश्चित जस्तै किन भइरहेको छ ?रेल खरिदको प्रक्रिया धेरै झन्झटिलो थियो । हामीले सरकार र सरकारबीच सम्झौता गरेर यसको सबै प्रक्रिया पुरा गरेका छौँ । रेल अहिले ३ महिना अगाडीदेखि भारत नजिकको स्टेशनमा आएर बसेको छ । तर ठ्याक्कै रेल आउनु र लकडाउन शुरु हुनु सँगै भयो । लकडाउनले गर्दा रेल सञ्चालन हुन सकेन । यतिबेला रेल सञ्चालन गर्ने मिति नै थियो । पहिला रेल नै नआउदा केही ढिला भएको हो । पछि रेल आयो, ट्रयाक बन्यो, जनशक्ति व्यवस्थापन गर्दा गर्दै लकडाउन भयो । अहिले त्यो प्रक्रिया केही रोकिएको छ । विगत २ महिनादेखि रेलगाडी हाजिपुर भन्ने ठाँउमा बसिरहेको छ, जुन नेपालको सिमाबाट ४ घण्टा टाढा छ । हामीले जुन दिन आदेश गर्छौं, त्यसको तीन चार दिनभित्र त्यो रेल जनकपुरधाम आइपुग्छ । यो बीचमा जनशक्तिको प्रक्रिया पनि अघि बढेको छ । सबै कुरा लकडाउनका कारण प्रभावित भयो । अवस्था सामान्य हुने हो भने दशैँ वा छठतिर रेल सञ्चालन गर्ने हाम्रो योजना छ ।अहिलेसम्म के–के प्रगति भएको छ ? जनकपुर जयनगर रेल सेवाको लागि भौतिक पूर्वाधारहरु निर्माणको अवस्था कस्तो छ ?अहिले त जनकपुर जयनगर मात्र हैन, कुर्था विजलपुरासम्म ५२ किलोमिटरको नै काम अगाडी बढिरहेको छ । अब दुई तीन महिनाभित्र त्यो काम सम्पन्न हुनेछ । रेल ट्रयाक नै ओछ्याउन थालिएको छ । अब जयनगरबाट ५२ किलोमिटरसम्म नै रेल आउछ । त्यो १७ किलोमिटर क्षेत्रको जग्गा अधिग्रहणको थोरै काम बाँकी छ । त्यो काम अगाडी बढ्दै छ । पूर्वाधार तयार हुने क्रममा छ । रेल आइसक्यो, अब जनशक्तिको व्यवस्थापन, प्रक्रियाहरु सबै भैसकेको छ । सूचना निकालेर कर्मचारी भर्ना गर्ने काम लकडाउनका कारण रोकिएको छ । मुख्य कामहरु सबै भइसकेका छन् । भौतिक संरचना बनिसकेको छ । रेल आइसकेको छ, जनशक्तिको व्यवस्थापन हुने बित्तिकै रेल सञ्चालन भैहाल्छ ।कार्तिक मंसिरसम्म सञ्चालन हुन्छ भनेर भौतिक पूर्वाधार मन्त्रीले बताउनुभएको थियो । त्यतिबेलासम्म रेल सञ्चालन हुन्छ त ?दुई कुराले सुनिश्चितता भएको छ । रेलको लिक तयार भइसकेको छ । ट्रेन आइसक्यो । अहिले रोकिएको विश्वव्यापी रुपमा माहामारीका रुपमा फैलिएको कोरोनाको कारणले मात्रै हो । यसमा कमी आउने बित्तिकै कर्मचारी भर्ना गरेर रेल सञ्चालनको प्रक्रिया अघि बढिहाल्छ ।रेलका लागि चाहिने जनशक्तिको व्यवस्थापन कहिलेसम्म हुन्छ ?जनशक्ति व्यवस्थापन दुई तरिकाबाट गर्ने खोज्दैछौँ । एउटा तरिका भारतबाट ३६ जना लिँदैछौँ । यसबारे हामीले निर्णय गराएका छौँ र यसको प्रक्रिया पनि पनि अघि बढेको छ । दोस्रो नेपालीबाट जनशक्ति भर्ना गर्नका लागि सूचना गर्ने सहमति स्वीकृतिको क्रममा छ । निकट समयमा त्यसको सूचना प्रकाशित हुन्छ ।सबै सन्धी सम्झौता हाम्रो तर्फबाट कार्यसम्पदान टोलीसँग पनि छलफल भइसकेको छ । यो विश्वव्यापी महामारी कोरोनाको कारणले गर्दा मात्रै रोकिएको हो अरु कुनै कारणले रोकिएको हैन भन्ने हाम्रो बुझाइ छ । गत कार्तिक–मंसिरतिर चिनियाँ टोली आएको थियो । पछि कोरोना संक्रमण सुरु भएपछि उनीहरुको आवतजावत नै रोकियो । हामीकहाँ पनि गाह्रो भयो, यहाँ पनि रोकिएको अवस्था छ । त्यसैले मलाई जहाँसम्म लाग्छ अरु कारणले हैन, कोरोनाकै कारणले अलि ढिलो भइरहेको छ ।रसुवागढी–काठमाडौँ रेलमार्गको डीपीआर अध्ययन गर्ने कुरा छ ? यसमा के प्रगति भएको छ ?डिसेम्बरतिर चिनियाँ टोली आएका थिए, चीनमा कोरोना सुरु भएपछि आवतजावत बन्द भयो । यसमा खासै प्रगति हुन सकेको छैन् ।चिनियाँ पक्षले नै चासो नदिएका कारण अघि नबढेको हो कि तपाईंहरुको पहल नपुगेको हो ?त्यस्तो हैन । यसबारे सबै सन्धी सम्झौता हाम्रो तर्फबाट कार्यसम्पदान टोलीसँग पनि छलफल भइसकेको छ । यो विश्वव्यापी महामारी कोरोनाको कारणले गर्दा मात्रै रोकिएको हो अरु कुनै कारणले रोकिएको हैन भन्ने हाम्रो बुझाइ छ । गत कार्तिक–मंसिरतिर चिनियाँ टोली आएको थियो । पछि कोरोना संक्रमण सुरु भएपछि उनीहरुको आवतजावत नै रोकियो । हामीकहाँ पनि गाह्रो भयो, यहाँ पनि रोकिएको अवस्था छ । त्यसैले मलाई जहाँसम्म लाग्छ अरु कारणले हैन, कोरोनाकै कारणले अलि ढिलो भइरहेको छ ।यस्तै विरगञ्ज काठमाडौं रेलमार्गको डिपिआर बनाउने कुरा पनि थियो । यसको प्रक्रिया कहाँ पुग्यो ?यसबारे भारत सरकारले पहिलो चरणको अध्ययन गरेर रिपोर्ट बुझाइसकेको छ । भारतीय संसदबाट यसका लागि बजेट पनि पारित भइसकेको छ । हामीलाई प्राप्त भएको जानकारी अनुसार एउटा टोली पनि छनौंट भइसकेको छ । भारत सरकारसँग सामान्य एउटा सम्झौता गर्नुपर्नेछ । त्यो काम अहिले प्रक्रियामा छ । लकडाउनले गर्दा अलि ढिलो भइरहेको छ । लकडाउन सकिने वित्तिकै त्यो काम सुरु हुन्छ ।यसबारेमा केही छलफल भएको छ ?काठमाडौँ रक्सौलको त धेरै कुरा अघि बढिसकेको छ । भारत सरकारले बजेट छुट्टाइसकेको छ । दुई देशबीच काम गर्दा एउटा सम्झौता गर्ने चलन छ । पहिलो सम्झौता भइसकेको छ अब दोश्रो सम्झौता हुनेबित्तिकै काम सुरु हुन्छ । अहिले कोरोनाको कारणले गर्दा प्रभावित भएको छ । भारतमा पनि संक्रमण त्यतिकै छ । उहाँहरु हाम्रोमा आउन नसक्ने हामी उनीहरुको जान नसक्ने अवस्थाका कारण केही ढिला भइरहेको छ  ।भारतसँगको सीमा–नाकाका विभिन्न ५ स्थान इटहरी, बुटवल, कोहलपुर लगायबाट पूर्व–पश्चिम विद्युतीय रेलमार्ग जोड्ने अर्को रेलमार्ग बनाउने सरकारले नीति तथा कार्यक्रममा पनि राखेको छ । यसका लागि कुनै काम भएको छ ?यो पनि भारत सरकारको तर्फबाट गर्ने भनिएको काम हो । ५ ठाउँबाट गर्ने सहमति भएको छ । २ ठाउँबाट काम भइरहेको छ । ३ ठाउँको उहाँहरुले अध्ययन गरिरहनुभएको छ । पहिलो फेजको काम बर्दिबासमा जोडिन्छ र दोश्रो फेजको काम विराटनगरमा जोड्ने योजना छ ।पूर्वपश्चिम रेलमार्गको जिरो पोइन्ट नै काकडभिट्टा हो । त्यहाँबाट इनरुवासम्मको डिपिआर पहिले नै तयार थियो । डिपिआरमा कति जग्गा, कस्तो खालको रेल आउने, बनजंगल कति पर्ने, वातावरणीय प्रभाव मूल्याङ्कन सबै भइसकेको छ । कति जग्गा पर्ने त्यो पनि एकिन भइसकेको छ । कस्तो खालको रेल बन्ने, कहाँ कहाँ कस्तो खालको स्टेशन बन्ने त्यो पनि डिपिआरमा आइसकेको छ । अहिले हामी पहिलो चरणमा ट्रयाकमा पर्ने पुलको ठेक्का गर्छौँ । दोश्रो चरणमा स्टेशनको पूर्वाधार निर्माणको ठेक्का गर्छौँ । अहिले पुल पुलेसा सबैको ठेक्का गर्दैछौँ ।पूर्वपश्चिम रेलमार्ग अन्र्तगत काँकडभिट्टा इनरुवा खण्डमा सरकारले तत्काल काम गर्ने भनेको थियो यो खण्डमा के गर्दै हुनुहुन्छ ?यो अहिले नीति तथा कार्याक्रममा आएको छ । यसअघि अर्थमन्त्रालयले बहुवर्षीय ठेक्का लागि सहमति दिएको थियो । यसको डिपिआर पहिले नै तयार भइसकेको थियो । यसको बजेट सुनिश्चितताको लागि अर्थमन्त्रालय र राष्ट्रिय योजना आयोगले स्वीकृति दिइसकेको थियो । यसको केही प्राविधिक कुराहरु बाँकी थियो । माघ फागुनतिर नै यसको सहमति स्वीकृति आइसकेको थियो । यो बीचमा हामी जग्गा अधिग्रहणको सबै प्रक्रिया पूरा गरेर अहिले मूल्याङ्कनको क्रममा छ । दोश्रो इआइए सम्पन्न नगरी टेन्डर गर्न नसकिने रहेछ । लकडाउननमा पनि हामीले इआइएको सम्पूर्ण प्रक्रिया पूरा गरेर वन मन्त्रालयबाट यसको स्वीकृति पनि लिइसकेका छौँ । अहिले हामीले एक फेजको टेन्डर गरिसकेका छौँ ।यसमा म के कुरा प्रष्ट पार्न चाहन्छु भने, यसको सम्पूर्ण कानुनी प्रक्रिया पूरा गरेर काम अघि बढ्दैछ । यसवर्ष अरु क्षेत्रको बजेट घटेपनि रेल क्षेत्रको बजेट १ अर्बले बढेको छ । बजेट सुनिश्चितताको अर्थ के हो भने राष्ट्रिय योजना आयोग र अर्थ मन्त्रालयले राष्ट्रिय गौरवका आयोजनामा बजेटको कमी हुन दिने छैन । हामीलाई बजेटको सुनिश्चितता प्राप्त भएको छ । त्यसको हिसाबले हामीले काम अघि बढाएका छौँ । अहिले इनरुवा काँकडभिट्टा खण्डको १ सय ६ किलोमिटरमा हामी टेन्डर गर्ने प्रक्रियामा छौँ । एक फेजको सूचना पनि प्रकाशन भइसकेको छ । यसअन्र्तगत ८० वटा पुल पर्छ । त्यसको सम्पूर्ण तयारी गरेर केही दिनभित्र त्यसको पनि हामी टेन्डर गर्छौँ ।यो क्षेत्रमा रेलमार्ग निर्माणको तयारी कस्तो छ, समस्याहरु के-के छन् ?पूर्वपश्चिम रेलमार्गको जिरो पोइन्ट नै काकडभिट्टा हो । त्यहाँबाट इनरुवासम्मको डिपिआर पहिले नै तयार थियो । डिपिआरमा कति जग्गा, कस्तो खालको रेल आउने, बनजंगल कति पर्ने, वातावरणीय प्रभाव मूल्याङ्कन सबै भइसकेको छ । कति जग्गा पर्ने त्यो पनि एकिन भइसकेको छ । कस्तो खालको रेल बन्ने, कहाँ कहाँ कस्तो खालको स्टेशन बन्ने त्यो पनि डिपिआरमा आइसकेको छ । अहिले हामी पहिलो चरणमा ट्रयाकमा पर्ने पुलको ठेक्का गर्छौँ । दोश्रो चरणमा स्टेशनको पूर्वाधार निर्माणको ठेक्का गर्छौँ । अहिले पुल पुलेसा सबैको ठेक्का गर्दैछौँ । नेपाल सरकारको स्वीकृति, सहमति, नीति तथा कार्यक्रम बजेट सबैमा यसबारे आइसकेको छ । अहिले हामी यसको टेन्डर बनाउने क्रममा छौँ । केही टेन्डर प्रकाशन हुने क्रममा रहेको छ ।यो खण्डमा मुआब्जा सबै निर्धारण भइसकेको हो कि हुन बाँकी छ ?मुआब्जा निर्धारण भइरहेको छ । मुआब्जाका लागि बजेट सुनिश्चितता भइसकेको छ । सबै प्रमुख जिल्ला अधिकारीको कमिटीबाट सबै जग्गाको भाउ मूल्याङ्कन भइरहेको छ । अहिलेसम्म उपलब्ध पैसा पनि हामीले पठाइसकेका छौँ । यो वर्षपनि मुआब्जाका लागि २ अर्बभन्दा बढी रकम प्राप्त भइसकेको छ । दुई तिन महिनाभित्र मुआब्जाको सबै काम सकिन्छ । टेन्डर प्रक्रिया सम्पन्न हुन पनि दुई तिन महिना लाग्छ । निर्माण व्यवसायी काम गर्ने ठाउँमा जानेबेलासम्म हामीले सबै प्रक्रिया पूरा गरी सक्छौँ ।पूर्व–पश्चिम विद्युतीय रेलमार्ग अन्र्तगत काँकटभिट्टा–इनरुवा खण्डमा काम सुरु हुन लागेको रहेछ, अन्य खण्डहरुमा कस्तो काम भइरहेको छ ?पूर्व–पश्चिम रेलमार्गको डिपिआर पूरा भइसकेको छ । निकुञ्जको कारणले गर्दा निजगढ हेटौँडा परिवर्तन गर्न लागेका छौँ । त्यसको डिपिआरको लागि परामर्श दाताबाट काम अगाडि बढिसकेको छ । अरु सबै खण्डको डिपिआर तयार छ । नेपाल सरकारले काकटभिट्टा इनरुवा सडक खण्डको काम अहिले सुरु गर्ने भनेर नीति तथा कार्यक्रममा सबै आइसकेको हुनाले दोश्रो खण्डमा यो काम गर्दैछौँ । यसमा टेन्डर प्रक्रिया अघि बढाउँदैछौँ । पहिलो खण्डमा निजगढ बर्दिबास खण्डको काम भइरहेको छ ।राष्ट्रिय गौरवको आयोजना भएकोले बजेटको सुनिश्चितता भएको छ । कति बजेट भन्दापनि सरकारले छुट्टाएको बजेट हामीले पाउने आशा गरेका छौँ । अहिले प्राप्त बजेटको मुख्य काम जग्गा अधिग्रहण, ट्रयाकबेल्ट र पुल निर्माणमा राखेका छौँ । अध्ययन अनुसान्धानको धेरैजसो काम सकिसकेको छ । अहिले हाम्रो मुख्य काम जुन भइरहेको छ त्यसका लागि बजेट छुट्टाएका छौँ । जसमध्ये २ अर्ब रुपैयाँ त मुआब्जामै वितरण हुन्छ ।बर्दिबास–निजगढ खण्डमा अहिलेसम्म कति काम भयो ?यो खण्डमा ट्रयाक खोल्ने र पुल निर्माणको काम अघि बढिरहेको छ । जग्गा अधिग्रहशणको सबै काम सकिइसकेको छ । ४० किलोमिटरको काम भइरहेको छ । दिइएको लक्ष्यअनुसार प्रगति राम्रो भइरहेको छ ।सरकारले आगामी वर्षका लागि रेल पूर्वाधार विकासका लागि ८ अर्ब ६६ करोड रुपैयाँ बजेट छुट्टाएको छ । यो बजेट कतिको पर्याप्त छ । कुन क्षेत्रलाई बढी प्राथकिता दिने रेल विभागको योजना छ ?  राष्ट्रिय गौरवको आयोजना भएकोले बजेटको सुनिश्चितता भएको छ । कति बजेट भन्दापनि सरकारले छुट्टाएको बजेट हामीले पाउने आशा गरेका छौँ । अहिले प्राप्त बजेटको मुख्य काम जग्गा अधिग्रहण, ट्रयाकबेल्ट र पुल निर्माणमा राखेका छौँ । अध्ययन अनुसान्धानको धेरैजसो काम सकिसकेको छ । अहिले हाम्रो मुख्य काम जुन भइरहेको छ त्यसका लागि बजेट छुट्टाएका छौँ । जसमध्ये २ अर्ब रुपैयाँ त मुआब्जामै वितरण हुन्छ ।पूर्व–पश्चिम रेलमार्ग पूर्ण रुपमा सम्पन्न हुन कति समय लाग्छ भन्ने अनुमान छ तपाईंहरुको ?मैले अघिल्लो अन्र्तवार्तामा पनि भनेको थिँए, पूर्व पश्चिम रेलमार्ग पूर्ण रुपमा सम्पन्न हुनका लागि १० खर्ब जति बजेट लाग्छ । अहिले सरकारको पहिलो प्राथमिकतामा छ । त्यसैले अहिले हामी काँकडभिट्टा इनरुवाको ठूलो खण्डको काम सुरु गर्दैछौँ । यो काम अगामी ३ वर्षमा पूरा हुन्छ । एक डेढ बर्षमा हामी बर्दिबास निजगढको काम पनि पूरा गर्छौँ । बीचमा इनरुवा बर्दिबास जोड्नुपर्नेछ । त्यसको लागि पनि नेपाल सरकारले दाता खोज्ने काम गरिरहेको छ । यो वर्ष त्यो काममा पनि केही प्रगति होला भन्ने आशा गरौँ । अहिले हाम्रो पहिलो फेजमा काँकडभिट्टादेखि बुटवलसम्म काम हुन्छ । काठमाडौदेखि रक्सौल, यस्तै भारतसँगको सिमानामा ५ वटा रेल्वेलाइन र काठमाडौं केरुङ आगामी १० बर्षमा काम गरिसक्ने हामीले योजना बनाएका छौँ । यति भयो भने एउटा ठूलो नेटवर्क हुन्छ । त्यसको आधारमा काठमाडौं पोखरा, पोखरा लुम्बिनी र बुटवल गड्डाचौकी आगामी २० देखि २५ वर्षमा पूरा हुन्छ ।निकुञ्ज क्षेत्रका कारण डिपिआर बनाउन समस्या आएको रहेछ, त्यसलाई कसरी समाधान गर्ने ?अहिले हामीले निकुञ्ज क्षेत्र छलेर डिपिआर बनाउने काम भएको छ । निकुञ्जलाई छल्नकै लागि हामीले निजगढबाट हेटौँडा हुँदै चितवन जाने अर्को एलाइनमेन्ट खोजेर त्यसको डिपिआर गर्दैछौँ ।डिपिआर कहिले सम्पन्न हुन्छ ?  हामीले १५ महिनाको समय दिएका थियौँ । कोरोनाले गर्दा केही समय थपिन्छ । अध्ययनका लागि टोली आइसकेको छ । लकडाउनले गर्दा फिल्डमा सोचे अनुसार काम अघि बढ्न सकेको छैन् । लकडाउनले गर्दा अहिले ३ महिना गइसक्यो । अब २ वर्षभित्रमा पूरा हुन्छ ।बेलाबखतमा काठमाडौँ उपत्यकामा पनि मेट्रो रेल सञ्चालन गर्ने कुरा उठ्ने गर्छ । यसको बारेमा कुनै छलफल प्रक्रिया अघि बढेको छ ?हामीले अध्ययन नै गरेका छौँ । सम्भाव्यता अध्ययन गर्दा हामीले ५ वटा रुटमा अध्ययन गरेका छौँ । यो वर्ष हामीले केही खण्डमा डिपिआर पनि गर्न खोज्यौँ । त्यसको लागि टेन्डर पनि स्वीकृत भइसक्यो । त्यसको लागि हामीकहाँ चिनियाँ वा कोरियन विशेषज्ञ नै आउनुपर्ने हुन्छ । डिसेम्बरमा चिनियाँ कम्पनीसँग सम्झौता भयो तर त्यसपछि कोरोनाका कारणले रोकिन पुग्यो । त्यसैले अलि ढिलो ढिलो भइरहेको छ । हामीले बुढानिलकण्ठदेखि महाराजगञ्ज–सातदाबाटो–खोकनासम्म डिपिआर, खोकनादेखि सातदोबाटोसम्म पूर्व सम्भाव्यता अध्ययनका लागि टेन्डर स्वीकृत गरिसकेका छौँ । उहाँहरुले हामीलाई एकवर्षभित्र त्यो रिर्पोट दिइसक्नुपर्ने थियो । कोरोनाको कारणले अलि ढिलो भइरहेको छ ।यसको लागि कति बजेट छ ?अध्ययनको लागि धेरै बजेट पर्दैन् । त्यो त आइरहेको हुन्छ । दश बाह्र करोड कति लाग्छ त्यो पैसा त हामीसँग छ । त्यसको लागि पैसाको समस्या छैन ।अध्ययन अनुसान्धानका लागि बाहिरबाट ल्याइएका विज्ञको भर पर्नुपर्ने अवस्था छ भने निर्माणका लागि रेल्वे र सडक विभागका कर्मचारीबाट पुगिरहेको छ । अहिले ट्रयाक खोल्ने काम भएकोले सडक विभागका कर्मचारीबाट भइरहेको छ । पछि हुने कामका लागि भने बाहिरबाट विशेषज्ञहरु ल्याउनुपर्ने हुन्छ, अहिलेका लागि हाम्रो मन्त्रालय अन्र्तगत रहेका कर्मचारीबाटै काम भइरहेको छ ।काठमाडौँको थानकोटदेखि धुलीखेलसम्म पनि रेलमार्ग बनाउने कुरा पनि आएको थियो, त्यसबारे के भइरहेको छ ?त्यसबारे पनि पहिले पूर्व संभाब्यता अध्ययन भएको थियो । अहिले लगानी बोर्डले काम अगाडि बढाएको छ । यसबारे विस्तृत विवरण लगानीबोर्डसँग  छ । त्यसमा कति प्रगति भएको छ । हामीलाई जानकारी गराउनु भएको छैन ।अहिले रेल विभाग काँकडभिट्टा इनरुवा खण्डमा काम अघि बढाउन बढी केन्द्रीत भएको हो ?अहिले हाम्रो मुख्य फोकस भनेको रेल सञ्चालन, पूर्व पश्चिम रेलमार्ग अन्र्तगत निजगढ बर्दिबासको काम, अरु अध्ययनहरु र अहिले आएर काकडभिट्टा–इनरुवा सडक खण्डको काम अघि बढाउने काममा पनि बढी केन्द्रीत भएका छौँ ।रेलमार्ग निर्माणका लागि यहीँको जनशक्तिले पुग्छ कि बाहिरबाट पनि जनशक्ति ल्याउनुपर्ने अवस्था छ ?अध्ययन अनुसान्धानका लागि बाहिरबाट ल्याइएका विज्ञको भर पर्नुपर्ने अवस्था छ भने निर्माणका लागि रेल्वे र सडक विभागका कर्मचारीबाट पुगिरहेको छ । अहिले ट्रयाक खोल्ने काम भएकोले सडक विभागका कर्मचारीबाट भइरहेको छ । पछि हुने कामका लागि भने बाहिरबाट विशेषज्ञहरु ल्याउनुपर्ने हुन्छ, अहिलेका लागि हाम्रो मन्त्रालय अन्र्तगत रहेका कर्मचारीबाटै काम भइरहेको छ ।हेर्नुहोस भिडियो :#बलराम मिश्र#रेल विभाग