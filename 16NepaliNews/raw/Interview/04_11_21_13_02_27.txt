नेपाली काँग्रेसमा महाधिवेशन नजिकिँदै गर्दा ध्रुवीकरण तीव्र हुँदै गएको छ । गत शनिबार र सोमबार सभापति शेरबहादुर देउवाले वरिष्ठ नेता रामचन्द्र पौडल समूहसँगको सहमतिबिना पार्टी विभाग गठन लगायतका निर्णय लिएपछि काँग्रेसमा विवाद चुलिएको छ । पौडेल पक्षले पार्टी कमिटीका बैठकसमेत बहिष्कारमा उत्रिएको छ । देउवा भने पेलेरै जाने मुडमा देखिन्छन् । सभापति देउवाका पछिल्ला निर्णय र आगामी महाधिवेशनको रणनीतिको सेरोफेरामा केन्द्रीत रहेर वरिष्ठ नेता पौडेलसँग गरिएको कुराकानी :-पार्टी सभापतिको पछिल्लो कदमप्रति तपाईंको समूहले आपत्ति जनाएको छ । त्यो आपत्तिमै सीमित हुन्छ कि निर्णय फिर्ता गराउन बाध्य पार्नुहुन्छ ?पार्टीको आज जुन हालत छ, यो हालतलाई सुधार गर्न महाधिवेशनको विकल्प छैन । त्यसका लागि समयमा महाधिवेशन गर्नुको विकल्प छैन ।विधान अनरूप देशभर पार्टीको संरचना बनाउनु छ । चुनावबाट पार्टीका सबै निकायमा नेतृत्व आएपछि पार्टी तन्दुरुस्त बन्छ । अहिले पार्टी सङ्गठन लथालिङ्ग छ । वडादेखि केन्द्रसम्म पार्टी कमटी फङ्सनमा छैनन् ।केन्द्रीय कार्यसमितिमै धेरै अलमल छन् । केन्द्रीय कार्यसमितिमा देखिएको अलमलको अन्त्य गर्नुपर्छ । यसको टुङ्गो अधिवेशनबाटै गरौँ भन्ने मेरो कुरा हो । पार्टीभित्र नयाँ सुरुवात ‘फ्रेस स्टार्ट’ गरौँ भन्दै आएको छु । ठूलो लडाइँपछि महाधिवेशनको कार्यतालिका सहमतिका साथ ल्याउन सफल भइयो । एकलौटी सार्वजनिक गरिएको महाधिवेशनको निर्णय सच्याउन र क्रियाशील सदस्यता छानविन समिति बनाउन सभापति मन्जुर भएपछि हामीले केन्द्रीय कार्यसमितिमा भाग लिएको हौँ । तर यतिबेला एकाएक  विभाग गठन गरेर महाधिवेशनलाई प्रभावित गर्नतिर लाग्नुभयो । यो मनपरीतन्त्र मान्य हुँदैन । योबीचमा उहाँहरुले जिल्ला उपसभापतिहरूलाई बोलाएर प्रशिक्षण दिने भनेर कार्यक्रमको आयोजना गर्नुभयो । त्यो कार्यक्रमा बाइकट गर्न हामीले जिल्ला उपसभापतिलाई भन्यौँ । परिणाम स्वरूप कोरोनालाई देखाएर सभा, सम्मेलन, गोष्ठी र प्रशिक्षण स्थगित गर्न भनेर बिहीबार निर्णय भएको छ ।अब हामी महाधिवेशन सफल पार्न लाग्ने हो । वडा–वडामा कसरी क्रियाशील सदस्यता वितरण भएको छ, हर्ने हो । पार्टीमा जजसको प्रतिनिधित्व कम छ, उनीहरुको प्रतिनिधित्व बढाउन हाम्रो पहल हुन्छ । पार्टीलाई समावेशी बनाउने हाम्रो ध्येय हुन्छ ।तपाईंहरुले जिल्ला उपसभापतिको प्रशिक्षण बैठक मात्र बहिष्कार गर्नुभएको हो कि त्योसम्बन्धी सबै कार्यक्रम ?हामीले प्रष्ट भनिसकेको छौँ । महाधिवेशनसँग सम्बन्धित सबै कुरामा सहयोग गछौँ । केन्द्रीय पदाधिकारीले सोचेभन्दा अगाडि नै हामी यसलाई व्यवस्थित गरेर जान्छौँ ।त्यसो भए सभापतिको निर्णयलाई कसरी सामना गर्नुहुन्छ ?त्यसलाई हामी मान्दैनौँ, त्यसलाई हामीले इग्नोर गरिसक्यौँ । विभागलाई मान्यता नै दिँदैनौँ ।सभापतिले केही केन्द्रीय सदस्य र केही आमन्त्रित केन्द्रीय सदस्य पनि मनोनय गर्नुभएको छ । उनीहरुलाई केन्द्रीय सदस्यका रूपमा स्वीकार्नु हुन्छ कि हुँदैन ? त्यो पनि गलत काम हो तर केन्द्रीय सदस्यको कुरा अलि अप्ठ्यारो छ । किनभने विभिन्न पार्टीबाट आएका साथीहरुलाई मनोनयन गरिएको छ । यो कुरा पनि अनुचित भए पनि यसलाई मान्दैनौँ भन्ने अवस्था छैन ।सभापतिले गठन गरेर विभागलाई मान्यता दिँदैनौँ भन्नुभयो । हिजो संस्थापन इतर पक्ष एक ठाउँमा थियो । सभापति एक खालको दबाबमा देखिन्थे । तर यो पटक त्यस्तो देखिएन नि ?हामी सबै एकै ठाउँमा छौँ । तपाईँले सिटौलाजीको कुरा गर्न खोज्नुभएको होला । सिटौलाजीका भनिएका केही मान्छेहरुलाई शेरबहादुरजीले जिम्मेवारी दिनुभएको छ ।*****म सभापति भएको भए भागबण्डाको स्वतः अन्त्य हुन्थ्यो । भागबण्डा माग्नु नपर्ने गरेर म काम गर्थें । तर म राजित भएँ । त्यतिबेला उहाँले पनि त्यो नारा दिनुभएको थियो । सभापति र संसदीय दलको नेता बनेपछि मैले उहाँलाई तपाईं न्याय, निस्पक्षता र पारदर्शी मूल्याङ्कनको आधारमा काम गर्छु भनिदिनुहोस् भनेको थियो । तपाईंले यति भनिदिएपछि पार्टीमा मेरो र तेरो भन्ने कुरा सकिन्छ । *****त्यो कुरा सिटौलाजीको सिफारिसमा गर्नुभयो कि आफै गर्नुभयो मलाई थाहा छैन । अन्य अवस्थामा हामी एकै ठाउँमा छौँ ।सभापतिले यो निर्णय लिएपछि तपाईं र सिटौलाबीच केही कुराकानी भयो ?उहाँसँग कुरा गर्न पाएको छैन । उहाँ कता–कता बाहिर–बाहिर हुनुहुन्छ ।फोनमा कुराकानी भयो ?उहाँको फोन नै लाग्दैन । केही के हुन्छ । फोनमा पनि कुरा भएको छैन ।सभापति पक्षले यतिबेला ४७ वटा विभागमध्ये २० वटा मात्र गठन गरेको छ । उसले एकलौटी विभाग गठन गरिएको र अन्य विभाग गठन तपाईंसँगको सहमतिपछि गरिने बताएको छ । तपाईंले आफूनिकट नेताको नाम दिनुहुन्छ ?अहिले विभाग बनाउने कुरा नै अनुचित हो । अर्को कुरा यतिबेला हामीले भाग खोजेको होइन । हामीलाई यति भाग चाहियो, उति भाग चाहियो भनेकै होइन ।विधान विपरीत विभाग गठन गर्नुहुँदैन भनेको हो । पहिलेको विधानमा महाधिवेशन भएको दुई महिनाभित्र विभाग गठन गर्नुपर्ने भनिएको छ । नयाँ विधानमा पनि ६ महिनाभित्र विभाग गठन गरिसक्नुपर्ने व्यवस्था छ । पार्टी अधिवेशनमा प्रवेश गरिसकेपछि यसरी पद बाढ्नु अनुचित हो भन्ने हाम्रो भनाइ हो । यहाँ भागको कुरा छैन । तपाईंहरुले फेरि बहिष्कारको नीति लिनुभएको देखियो । आगामी केन्द्रीय कार्यसमिति बैठकमा सहभागिता रहन्छ ?महाधिवेशका लागि केन्द्रीय समिति बैठकको आवश्यकता छ । हामी सहभागी हुन्छौँ ।त्यसोभए जिल्ला उपसभापतिको प्रशिकक्षण बैठक बहिष्कारपछि नीति फेरिएको हो ?जिल्ला उपसभापतिको बैठक बहिष्कार गरेर हामीले विभाग गठनप्रति असहमति मात्र प्रकट गरेका हौँ ।अब पौडेल पक्षले पार्टी कमिटीको बैठकमा बहिष्कारलाई निरन्तरता दिँदैन भनेर बुझ्दा हुन्छ ?बहिष्कार विषय र सान्दर्भिकता हेरेर गरिन्छ ।सभापतिले विभाग गठन, केन्द्रीय सदस्यको मनोनय र ज्येष्ठ राजनीतिज्ञ सभा गठनको निर्णय लिएर के सन्देश दिन खोज्नुभयो जस्तो लाग्छ ?उहाँ पहिला प्रधानमन्त्री हुँदा संसदमा अल्पमत थियो । कसैको बुहमत थिएन । त्यो बेलामा सहमतिको सरकार बनाउनुपर्ने अवश्यकता थियो । उहाँले व्यक्ति–व्यक्तिलाई खुसी पार्दै सरकारमा सहभागी गराएर सरकार चलाउनु भयो । त्यसको परिणाम सरकार बदनाम भयो, लोकतन्त्र बदनाम भयो, संसदीय पद्धति बदनाम भयो ।मैले त्योबेला उहाँलाई सिङ्गो पार्टीसँग सम्झौता गराउनुहोस् भनेको थियो । राप्रपासँग सम्झौता गर्नुहोस् । उसले आफ्ना कार्यकर्ता आफ्नो अनुशासनमा राख्छ । त्यसको चिन्ता तपाईंले लिनु नपरोस् । राप्रपाले सक्दैन भने तत्कालीन एमालेसँग सम्झौता गर्नुहोस् अनि सरकार चलाउनुहोस् । उसका कार्यकर्ताको अनुशासनको जिम्मा उसैले लिन्छ, हाम्रा कार्यकर्ताको हामीले लिन्छौँ भन्दा उहाँले मन्नु भएन । उहाँको शैली नै व्यक्ति–व्यक्तिलाई छानेर लिएर जाने र आफूलाई बलियो बनाएर जाने छ ।उहाँले जसरी लोकतन्त्र र संसदीय प्रणालीमा विकृति ल्याउनुभयो, त्यसैगरी पार्टीभित्र पनि विकृति ल्याउनुभयो । राम्रो काम गरेर बलियो बन्ने होइन, मान्छे जोडेजाड गरेर बलियो बन्नतिर लाग्नुभयो । यसले पार्टीलाई बलियो बनाउँदैन । यसले पार्टीभित्र द्वन्द्व बढाउँछ । पार्टीभित्र विश्वासको सङ्कट बढाउँछ । यस्तो विश्वासको सङ्कटले लोकतन्त्र चल्दैन । हामीले लोकतन्त्र चलाउन खोजेको हो ।नेपाली काँग्रेस लोकतन्त्रको मिसायल बन्न खोजेको हो । नेपाली काँग्रेसले आफूलाई लोकतन्त्रको दृष्टान्त ठान्छ । तर उहाँले जे गर्दै हुनुहुन्छ, त्यो लोकतन्त्रको दृष्टान्तको कार्यशैली होइन । उहाँको शैलीसँग मेरो असहमति छ । यसमा व्यक्तिगतभन्दा पनि नीतिगत असहति छ मेरो ।सभापतिको कार्यशैलीसँग तपाईंले बेला–बेला असहमति जानाउनुहुन्छ । तर अन्ततः भागबण्डामा पुगेर सहमति गर्दै आउनुभएको देखिन्छ नि ?पार्टीमा ‘फाइट टु फिनिस’ गर्न त कि शेरबहादुरजीको जस्तो पार्टी दुईवटा बनाएर जानुपर्यो, पार्टी फुटाइहाल्नुपर्यो । पार्टी फुटाइहाल्ने कुरा म राम्रो देख्दिनँ । किनकि कतिपय कारण, आफ्नो लोभ वा मोहबस केही साथीहरु शेरबहादुरजीको साथमा गएका होलान् । तर पनि ती पार्टीमा योगदान भएका साथीहरु हुन् ।तीनको भावनालाई मैले कुनै न कुनै रूपमा नेतृत्व गर्नुपर्छ । त्यसकारण पार्टीलाई विखण्डन गरिहाल्ने पक्षमा म होइन । त्यसकारण कहीँ न कहीँ सानोतिनो कम्प्रमाइज गरेर अधिवेशनमा जानुपर्ने हुन्छ । अब म मान्दिनँ, मान्दिनँ, मान्दिनँ... भनेर त चल्दैन । नमान्ने कुरामा अडान लिने हो । नमान्ने कुरा नमानेरै बस्ने हो तर पार्टी एउटै हो ।  पार्टी नै बहिष्कार गर्न त सकिँदैन ।तपाईं १३औँ महाधिवेशनमा पार्टीभित्रको ६०–४० को भागबण्डा अन्य गर्ने नाराका साथ सभापतिका लागि मैदानमा उत्रिनुभयो थियो । तर पराजित भएपछि आफै भागबण्डा खोज्दै हिँड्नुभएको देखियो नि ?म सभापति भएको भए भागबण्डाको स्वतः अन्त्य हुन्थ्यो । भागबण्डा माग्नु नपर्ने गरेर म काम गर्थें । तर म राजित भएँ । त्यतिबेला उहाँले पनि त्यो नारा दिनुभएको थियो । सभापति र संसदीय दलको नेता बनेपछि मैले उहाँलाई तपाईं न्याय, निस्पक्षता र पारदर्शी मूल्याङ्कनको आधारमा काम गर्छु भनिदिनुहोस् भनेको थियो । तपाईंले यति भनिदिएपछि पार्टीमा मेरो र तेरो भन्ने कुरा सकिन्छ । हिजो उहाँसँग काँग्रेस प्रजातन्त्रिकमा गएका र नगएलाई छुट्याएर व्यवहार नगर्दा म तपाईंलाई पूर्ण सहयोग गर्छु भनेको हो । तर उहाँले छुट्याएर व्यवहार गरिरहनुभयो । अनि एकथरि विशाल सङ्ख्याका साथीहरु अन्यायमा परे, उपेक्षित भए । मैले तिनको अधिकार र न्यायको खोजी मात्र गरेका हो ।मैले गुट बनाएको होइन । मेरो गुट पनि छैन । मैले भाग लिएको पनि होइन । मैले साथीहरुलाई न्याय दिलाइदिएको हो । मैले भाग मागेको होइन । मैलाई भाग चाहिएको पनि छैन ।पार्टीभित्रको विवाद त ६०–४० को भागबण्डामै गएर टुङ्गिने गरेको देखिन्छ ?पार्टीमा ‘फाइट टु फिनिस’ गर्न त कि शेरबहादुरजीको जस्तो पार्टी दुईवटा बनाएर जानुपर्यो, पार्टी फुटाइहाल्नुपर्यो । पार्टी फुटाइहाल्ने कुरा म राम्रो देख्दिनँ । किनकि कतिपय कारण, आफ्नो लोभ वा मोहबस केही साथीहरु शेरबहादुरजीको साथमा गएका होलान् । तर पनि ती पार्टीमा योगदान भएका साथीहरु हुन् ।हाम्रा प्रेसका मित्रहरुले, बुद्धिजीवीहरुले के बुझ्नुपर्छ भने राजनीतिमा कम्प्रमाइज हुन्छ । कहीँ न कहीँ पावर सेयरिङ हुन्छ । भागबण्डा वा पावर सेयरिङविना राजनीति चल्दैन । पावर सेयरिङविना विश्वको कुन पार्टी चलेको छ ? कुन व्यवस्था चलेको छ ? तर त्यसलाई हौवाका रूपमा नचलाऔँ ।  नेकपामा पनि केपी शर्मा ओली र प्रचण्डजीका आफ्ना–आफ्ना मान्छे छन् । तीनलाई मिलाएर सरकार बन्यो ।सभापति निर्णय फिर्ता लिने मुडा देखिँदैनन् । यो विवादको निकास कसरी हुन्छ ?यो विवाद १४औँ महाधिवेशनबाट टुङ्गिन्छ ।  १४औँ महाधिवेशनले ‘लेटेस्ट फ्रेस स्टार्ट’बाट यसको निकास दिन्छ ।काँग्रेस कार्यकर्ताले शेरबहादुरले नै पार्टी चलाउनुपर्छ भनेर निर्णय दियो भने चलाउनुहुन्छ । म शान्त बसिदिन्छु । उहाँले पार्टी चलाउन सक्नुभएन भनेर निर्णय दिनुभयो भने कोही अर्को साथीले पार्टी चलाउला । त्यसपछि नयाँ सुरु हुन्छ ।याे पनि...देउवाद्वारा काँग्रेस प्रवेश गरेका ८ जनालाई केन्द्रीय सदस्यमा मनोनित, पार्टीको जेष्ठ राजनीतिज्ञ सभा गठनकार्यकर्ताले सभापति शेरबहादुर देउवाको विकल्प खोज्दा कोही अन्य आउँछ भन्नुभयो । त्यो कोही तपाईं हो ?त्यसका लागि हाम्रो छलफल भइरहेको छ । हामी मिलेर एक जना उठ्छौँ । कुरा त्यही हो ।यो पनि...सिटौलाको समर्थनमा देउवाले चालेका कदमको भित्री सन्देश : अप्ठ्यारोमा गगन–प्रदीप१३औँ महाधिवेशनमा तपाईंले व्यवस्थान गर्न नसक्दा दुईवटा प्यानल निर्माण भएको थियो । १४औँ महाधिवेशनमा पनि दुईवटा प्यानल बन्न सक्छ नि ?म त्यो भन्न सक्दिनँ । कसैकसैलाई बाध्यता आए एउटा कुरा हो । तर यसपालि पार्टीलाई नयाँ गति दिन कसैलाई अगाडि सर्छौँ । त्यसले निर्णयक रूप लिन्छ । बीचमा एक दुई जना आएर केही फरक पर्दैन ।१३औँ महाधिवेशनमा त फरक परेका थियो ?हाम्रो तयारी राम्रो नभएकाले फरक परेका हो । हाम्रो व्यवस्थापन एकदमै अव्यवस्थित थियो । तयारीविना महाधिवेशनमा जाँदा कसले के गर्यो थाहा भएन । यसपालि हामी वडाबाटै सतर्क छौँ ।त्यसो भए यस पटक तपाईं बीपी र गणेशमा बन्न तयार हो ?म चाहेर पनि बीपी र गणेशमान बन्ने होइन । त्यो परिस्थित हाम्रो कर्मले पुष्टि गर्छ । काँग्रेसलाई अहिलेको सङ्कटबाट उठाउँछु भनेर लागेको छु ।मेरो ठाउँबाट मैले पार्टी र राष्ट्रलाई नै योगदान दिने सोच र फोर्सका साथ लागेको छु । काँग्रेस पार्टीलाई नेपाली जनताको भरोसाको केन्द्र बनाउने मेरो काम हो । त्यसमा म सफल भए भने मलाई इतिहासले त्यही रूपमा मूल्याङ्कन गर्ला ।तपाईंले सङ्घर्षको कुरा गर्नुभयो । उहाँको जस्तो त्याग गर्न तपाईं तयार हो भन्न खोजेको हो ?उहाँ आफै अघि पनि सर्नुभयो । आफैले अगाडि पनि सार्नुभयो । समय अनुसार निर्णय दिनुभएको थियो ।यतिबेला तपाईं अगाडि सर्ने वा सार्ने कुन निर्णय लिने निष्कर्षमा हुनुहुन्छ ?त्यस्तो कुनै निष्कर्षमा छैन । अहिले म साथीहरुसँग परामर्शमा छु । हाम्रोबीचमा परामर्श भएर जाँदा जे निष्कर्ष आउँछ त्यो नै मेरो निष्कर्ष हुन्छ ।आन्तरिक परामर्शको कुरा गर्नुभयो । तर कोइराला परिवार (शशांक र शेखर) ले हामी दुईमध्ये एक भनिरहेका छ नि ?त्यो कुरा उहाँहरुलाई कसैकसैले प्रोभोक गरिदिए होलान् । तिमीहरु कोइरालाहरु त मिल्दैनौँ भनिदिए होलान । होइन हामी मिलिहाल्छौँ नि भनेर उहाँहरुले भन्नुभयो होला । त्यो कसैले गरेको प्रतिवादमा उहाँहरुले दिएको प्रतिक्रिया हुनसक्छ । उहाँहरुले हामी मात्र भन्नुभएको छैन । कोइरालाको मात्र हो वा सिंहको मात्र हो भनेर प्रकाश (प्रकाशमान सिंह)ले पनि भन्नुभएको छैन । पार्टी सुधारका पक्षपाती हामी एक भएर जान्छौँ ।कोइराला र सिंहसँगै सिटौला समूहलाई पनि लैजाने गृहकार्य कसरी भइरहेको छ ?यो समूह र ऊ समूह भनेर हामी धेरै गहिराइमा गएका छैनौँ । पार्टीको महाधिवेशनमा को–को साथीलाई टिममा राख्दा परिणाम राम्रो हुन्छ, पार्टीलाई योगदान दिने क्षमता भएको टिम कसरी बन्छ त्यो हेरेर हामी निर्णयमा पुग्छौँ ।सिटौला टिमभित्र कोही सभापतिसँग लोयल त कोही तपाईंहरुसँग लोयल देखिन्छन् । जस्तो कि  गगन थापा र प्रदीप पौडेलबाट सभापतिविरुद्ध तपाईंले चाल्ने कदमा साथ रहेको पाइन्छ । यसलाई कसरी लिनुभएको  छ ?साथीहरुले कुनबेला कस्तो अडान दिएका छन्, को साथीको के राजनीतिक दृष्टिकोण रह्यो ? त्यो हेरेर देशभरिका साथीहरुले मूल्याङ्कन गर्छन् । किनकि अब कुनै पनि कुरा लुकेर छिपेर हुँदैन । सबै कुरा पारदर्शी भएसकेको छ ।तपाईंहरुको समूहभित्र सिटौला समूह आटाउने वातावरण कस्तो बन्दै छ भन्न खोजेको हो ?उहाँहरु हामीसँगै हो । गगनजी अर्को समूहको भनेर म भन्दै भन्दैनँ । प्रदीप पनि हामीसँगै छन् । हेरेर कसलाई के ठाउँमा व्यवस्थापन गर्न सकिन्छ, त्यही अनुसार हुन्छ ।अब पार्टी राजनीतिबाट राष्ट्रिय राजनीतितिर जोड्न चाहन्छु । वर्तमान राष्ट्रिय राजनीतिलाई कसरी हेर्नुभएको छ ?यतिबेला प्रधानमन्त्री बिरामी भएकाले धेरै कुरा भन्न चाहन्न । उहाँको स्वास्थ्य लाभको कामना गर्छु । यो मानवीयताको कुरा पनि हो तर यो कम्युनिस्ट सत्ताको चरित्र नै निरङ्कुशतावादी, सर्वसत्तावादी, केन्द्रीयतावादी र अधिनायवादी हो ।मेरो ठाउँबाट मैले पार्टी र राष्ट्रलाई नै योगदान दिने सोच र फोर्सका साथ लागेको छु । काँग्रेस पार्टीलाई नेपाली जनताको भरोसाको केन्द्र बनाउने मेरो काम हो । त्यसमा म सफल भए भने मलाई इतिहासले त्यही रूपमा मूल्याङ्कन गर्ला ।उहाँहरुले लोकतन्त्रको जामा पहिरेर बहुलवादी हुँ भन्दै जनतालाई झुक्याएर चुनाव जित्नुभएको छ । तर आफ्नो चरित्र विस्तारै देखाउँदै जानुभएको छ । त्यो पक्षपाती चरित्रको परदर्शन यो राज्यमा भइरहेको छ । त्यसको म विरोधी हुँ । पक्षपाती चरित्रले देशको कल्याण गर्दैन । यसमा प्रधानमन्त्रीका दुईवटा कुराको दृष्टान्त दिन्छु ।उहाँले पहिलो पटक वाइडबडीमा ४ अरब ३५ करोड भ्रष्टाचार भएको संसदको लेखा समितिले किटान गरेका छ । तत्कालीन मन्त्री निर्दोष छ भनेर प्रधानमन्त्रीले भनिदिएपछि दोषी को हो ? प्रधानमन्त्री त्यहाँनिर आफ्नै हैसियतभन्दा अगाडि गएर बोल्नुभयो । भ्रष्टाचार ढाकछोपको गर्ने काम गर्नुभयो ।त्यसपछि सञ्चारमन्त्री अडियो टेप प्रकरणमा उहाँ ७० करोडको मोलमेलाइ गरेको कुरा प्रष्ट छ । यो काण्डमा पनि उहाँले विचार निर्दाेष भनिदिनु भयो ।भ्रष्टाचारलाई लुकाउन, छिपाउन र आलटाल गर्न कम्युनिस्ट सत्ताको प्रयोग भइहरेको छ । दुई तिहाइले जनताको कल्याण गर्ने भन्दा संवैधानिक निकायलाई तर्साउन प्रयोग भइरहेको छ । रातो झण्डा ओडेर खत माफी हुने तन्त्र चल्दैछ ।यसलाई रोक्ने प्रतिपक्षी किन सकिरहेको छैन ?अब हाम्रो पार्टी खारो रूपमा उत्रिनुपर्छ ।अहिलेसम्म खरो रूपमा उत्रिन किन सकिरहेका छैन । तपाईं पनि पार्टीको वरिष्ठ नेता हुनुहुन्छ नि ?मैले गर्नुपर्ने कुरा गरिरहेको छु । म लड्न तयार छु । म सडकमा जान तयार छु । पार्टी नेतृत्व अगाडि गइदिनुपर्यो ।पार्टीभित्रको आन्तरिक किचलोले सभापतिलाई प्रतिपक्षीका रूपमा खरो उत्रिन समस्या भइरहेको भन्ने छ नि ? पार्टीभित्रकै किचालोमा अलमलिँदा यस्तो भएको हो कि ?त्यो होइन, पार्टीमा किचलो त्यो (पौडेल संसदीय दलको नेता भएको) बेलामा पनि थियो । म पनि कुनै जमनामा प्रतिपक्षी दलको नेता थिएँ । जुन बेला (२०६५) मा प्रचण्ड बहुमत लिएर प्रचण्डजी प्रधानमन्त्री हुनुहन्थ्यो ।काँग्रेस अल्पमतमा थियो । त्यस्तो अवस्थामा म दलको नेता हुँदा मैले सदनमा उभिएर एकपछि अर्को गरी पशुपति प्रकरणदेखि लिएर सेनापाति प्रकरणसम्म पुग्दा प्रधानमन्त्रीलाई राजीनामा दिएर निस्कन बाध्य गराएको हो ।म त्यही संसदमा अल्पमतको दलको नेतृत्व मैले पनि गरेको हो ।  दलको नेताले निर्धक्कसँग बोल्न सक्नुपर्यो । आफै कहाँ कहाँ के के छ कसो छ भनेर  पकाउनतिर लागेपछि नेतृत्व बलियो हुन्छ ?त्यो पकाउने कुरामा सजग रहन पार्टी नेतृत्वलाई खबरदारी किन गरिराख्नु भएको छैन ?मैले सबै भन्दै आएको छु । धेरै कुरा बाहिर बोल्न नमिल्ने भएर कतिपय कुराभित्र मात्रै भने । तर अहिले भन्नुपर्ने बाध्यताले तपाईंहरु सबैले खोज्न थालेपछि अलिकति भन्न थालेको हुँ । त्यसैले हाम्रो नेतृत्व र सरकार दुवै असफल छन् ।#रामचन्द्र पौडेल#शेरबहादुर देउवा