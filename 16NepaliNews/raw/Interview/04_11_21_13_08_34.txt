पत्रकारिता होस् या प्रगतिशील साहित्य लेखन, दुवै क्षेत्रमा गहिरो पकड र ख्याति कमाएका सिद्धहस्त व्यक्तित्वको नाम हो– नारायण ढकाल । विगत लामो समयदेखि प्रगतिशील लेखक सङ्घ (प्रलेस)मा क्रियाशील ढकालले एघारौँ राष्ट्रिय सम्मेलनको पूर्वसन्ध्यामा उक्त संस्थाभित्र देखापरेका विग्रह र विवादहरुलाई कसरी हेरिरहेका छन् ? रातोपाटीका लागि सुनिता न्यौपानेले उनै ढकालसँग गरेको कुराकानी :प्रगतिशील लेखक सङ्घबारे पछिल्लो समय भइरहेको बहसमा तपाईं आफूलाई कहाँनेर उभ्याउनुहुन्छ ?पछिल्लो समय बहस राम्रो भयो तर यो बहस अझै राम्रो हुनुपर्छ । परम्परागत ढाँचाको भएर प्रगतिशील लेखक सङ्घ बिग्रियो । त्यतातिर हामी नलागौँ भनेर वक्तव्य दिनेहरूको पङ्क्तिमा म पनि छु ।यसको इतिहास हेर्दा २००९ सालतिर श्यामप्रसादजीले स्थापना गरेपछि केही समय सक्रिय भयो । पञ्चायत आइसकेपछि तितर बितर जस्तो भयो । यो संस्थालाई पुनर्जीवन दिनुपर्छ भनेर २०३६ सालमा अग्रज साथीहरूसँग मिलेर फेरि सुरु गर्याैं । २०३६ पछि २०४३ सम्म यो संस्थामा रहेर मैले काम गरे । त्यो बेलाको हाम्रो उद्देश्य पञ्चायतको विरोध गर्ने थियो । पञ्चायती व्यवस्थाले कला संस्कृतिको पक्षमा जुन नीति ल्याउँथ्यो, त्यो नीतिको पक्षमा हामी थिएनौँ ।२०४६ पछि यो संस्थालाई अझ बढी सिर्जनशील बनाउन मैले कोसिस पनि गरँे । पछि उही पुरानो ढर्राले चल्न थाल्यो । प्रलेस पार्टीहरूको बीचको संयुक्त मोर्चा जस्तो थियो । तर पार्टीले लेखक नपठाई गैरलेखक मानिसहरू पठाउन थाल्यो । पुनर्गठनको बेलामा शक्तिशाली कवि विमल निभा केन्द्रीय सदस्य तयारी समितिमा थिए । तर उक्त संस्था पुनर्गठन गर्नुपर्ने भयो भनेर उनको ठाउँमा कुनै पार्टीको कार्यकर्ता ल्याएर उनलाई केन्द्रीय सदस्य समितिबाट हटाइयो । त्यो घटना हामीलाई चित्त दुख्दो र मन बिझाउँदो थियो ।प्रलेस धेरै रुढिग्रस्त भयो । कला र ज्ञानको गहिराइमा जाँदै गएन । पदको कुरामा मात्र लेखकहरू धेरै लागेको कारणले यो बढी जडसूत्रवादी भयो भनेर मैले कुरा उठाउँदै आएको थिए । मलाई टेर्दै टेरेनन् ।सुरुमा राम्रा सङ्केत पनि थिए । रमेश विकल कुनै पार्टीमै नभए पनि उहाँलाई अध्यक्ष बनायौँ । तर प्रलेसपछि पार्टीका भागबण्डामा जान थाल्यो । सातौँ महाधिवेशनमा मैले खगेन्द्र संग्रौलालाई तपाईं अध्यक्षमा उठ्नुहोस् प्रलेसको गलत प्रवृत्तिका विरुद्ध काम गरौँ भनो । मान्नुभयो । उहाँले भोट एकदमै कम पाउनुभयो । त्यो अर्कै कुरा थियो । जो प्रगतिशील हुन् र प्रगतिशील लेखकसँग असन्तुष्ट थिए, उनीहरूको साङ्केतिक विद्रोह थियो ।साहित्यकार र कलाकारले सूत्रमा मात्र बुझ्नु हुँदैन । सूत्रमा मात्र बुझ्न थालियो भने राजनीतिक गल्तीहरू हुन सक्छ । यस्तो गल्ती रुसमा पनि भएको थियो । अरूको कुरा छाडौँ लेनिनले पनि यस्तो गल्ती गरे । गल्ती गरेको कुरासँग मेक्सिम गोर्कीले प्रतिवाद गर्नुभएको छ । अहिले नयाँ परिस्थिति आएको छ । नयाँ परिवर्तन मेरा कारणले आएको होइन । सङ्गीत स्रोता, विनोद विक्रम केसी, स्वप्निल स्मृति, राजु स्याङ्तान जस्ता अहिलेको होनहार, वैचारिक किसिमले सार्थक हस्तक्षेप राख्न सक्ने कविहरूले यो अभियान सुरु गरेछन् । त्यसको पछिल्तिर आहुति पनि विचारक रहेछन् । छुट्टिने भनेर विज्ञप्ति निकाल्नेको पक्षमा छु ।आजको प्रगतिशीलता कस्तो प्रगतिशीलता ?प्रगतिशीलता भन्ने कुरा वैचारिक हिसाबले सापेक्षित हुन्छ । एउटा समयमा कुनै कुरा प्रगतिशील हुन्छ भने समय बदलिँदै गइसकेपछि त्यो कुरा अप्रगतिशील हुँदै जान्छ । प्रगतिशील हुनलाई हिजो सामन्तवाद र साम्राज्यवादको विरोधी भए हुन्थ्यो ।आज पनि सामन्तवाद अर्काे रूपले आइरहेको होला । सामन्तवाद भनेको पुँजीवादको एउटा चरम अवस्था हो । समाजमा रहेका उत्पादक शक्तिमा फरक सम्बन्ध पनि भएको होला । तर मूलतः पुँजीको चरित्र अहिले पनि मानव दोषी नै छ । साहित्यकार र कलाकारले सूत्रमा मात्र बुझ्नु हुँदैन । सूत्रमा मात्र बुझ्न थालियो भने राजनीतिक गल्तीहरू हुन सक्छ । यस्तो गल्ती रुसमा पनि भएको थियो । अरूको कुरा छाडौँ लेनिनले पनि यस्तो गल्ती गरे । गल्ती गरेको कुरासँग मेक्सिम गोर्कीले प्रतिवाद गर्नुभएको छ । माक्र्सले ‘साहित्यमा विचार हुनैपर्छ तर विचार जति लुकायो उति राम्रो’ भन्छन् । विचार हामी लुकाउँदैनौँ । विचार ह्वाङ्ग पार्ने, गहिराइमा नजाने, बोधको स्तर पनि धेरै कमजोर, हाम्रो साहित्य पनि कमजोर र प्रगतिशील साहित्य झनै कमजोर भएको छ ।प्रगतिशील लेखकहरूले लेख्ने तरिका कति प्रगतिशील छ ?प्रगतिशील लेखनमा हाम्रा ठूला कमजोरी छन् । चल्तीका शब्दहरू जस्तै भूमण्डलीकरणको विरोध लेखेपछि प्रगतिशील भइहालियो । त्यो शब्दावलीले विरोध हुँदैन ।बे्रख्तले ‘गुड पर्सन अफ सिचुवान’ नाटक लेखे । जसमा कतै पनि पुँजीवाद देखिँदैन । त्यसमा दुईवटा पात्र छन् । एउटा बदमास, लुट फटाहा छ । अर्को गरिबलाई मद्दत गर्ने पात्र छ । देवताहरूले त्यहाँ अन्याय बढेछ बुझेर आऊ भनेर एउटा प्रतिनिधिमण्डल पठाए । देवताहरू हेर्न आउँदा दुईवटा मान्छे देखे ।  तर नाटक सकिने बेलामा दुवै मानिस एउटै रहेछ । त्यो कुरा यहाँ कसरी बुझिन्छ भने पुँजीवाद भनेको एउटा यस्तो प्रणली हो, जहाँ व्यक्तिगत सम्पत्तिको निम्ति अर्काेलाई थिचेर अगाडि बढ्नुपर्ने हुन्छ । त्यो प्रणालीमाथि त्यसरी पो आक्रमण गर्नुपर्याे । भूमण्डलीकरण, बजारको विरोध भनेर राम्रो कविता हुँदैन ।   मान्छे किन अपराधी भए, किन वेश्या भए, चोर किन भए त्यो कुरा लेख्नुपथ्र्याे ।मेश विकललाई अध्यक्ष बनाउँदा उनी दिनको एक घण्टा पूजा गर्थे । पूजा गर्ने मानिसलाई प्रगतिशील लेखक सङ्घको अध्यक्ष किन बनाएको भन्ने पनि आए । उहाँलाई माक्र्सवादी, लेनिनवादी त भनेको होइनौँ हामीले । कला र साहित्यप्रतिको इमानदारितालाई विचार गरेर प्रगतिशील लेखक मात्र भनेका हौँ ।समाजवाद भनेको धेरै ठूलो कुरा हो । प्रजातन्त्रमा पनि म प्रजातान्त्रिक हुँ भनेर धाक नलगाए हुन्छ । समाजवादी प्रजातन्त्रभन्दा राम्रो अरू विकल्प समाजमा अरू छैन । पहिले धेरै बहस हुन्थ्यो । बहसलाई पनि निषेध गरियो । अहिले पार्टीमा कसेले प्रश्न उठायो भने उसले न टिकट पाउँछ न कुनै पदोन्नति । अहिले प्रगतिशीलहरूको लेखनमा पनि चुनौती धेरै छ । त्यो चुनौती स्वीकार गर्नुपर्याे ।सम्पूर्ण वाम समर्थकहरूको साझा संस्था लगभग फुटिसकेको अवस्थामा छ । पक्ष र विपक्षमा चर्काे बहसहरू पनि भइरहेका छन् । यस्तो स्थितिको पूर्वानुमान गर्नुभएको थियो ?प्रलेस अरू पार्टीहरू फुटेको जस्तो गरी फुट्यो भने त्यसको कुनै कामै छैन । किनभने अध्यक्ष वा कुनै एकेडेमीको पद नपाएर असन्तुष्टहरूले फुटाएर अर्काै बनाउने हो भने यसको अर्थ छैन । तर कला संस्कृतिमा काम गर्न, कला र संस्कृतिको शक्तिलाई स्थापना गर्न अस्तिको हाम्रो त्यो वक्तव्यले पुग्दै पुग्दैन ।प्रगतिशील लेखक सङ्घ अवसरवादी हो, दलाल पुँजीवादीको संस्कृतिसँग आत्मसमर्पण गर्याे भन्ने खालका मोटा कुरा गरिरहका छन् । त्यति भनेर पुग्दैन । लेखकहरू पार्टीमा आएपछि प्रगतिशील हुन्छन् भन्ने मान्यताबाट हट्नुपर्याे ।त्यसैले साँच्चिकै फुटेर दुईवटा टुक्रा हुने र समानान्तर पक्षपाती हुने हो भने यसको काम छैन । तर प्रगतिशील लेखक सङ्घ अर्काे कुनै नाममा बनाउने हो भने हुकुमबहादुर सिङलाई ल्याउन विमल निभालाई हटायौँ, चर्का शब्दलाई प्रगतिशीलता भन्यौँ ती पापहरूबाट मुक्त हुनुपर्छ ।प्रलेस धार्मिक रुढतामा फसको आरोप छ । त्यो आरोप सत्यको निकट कति छ ?लेखकको सामथ्र्यभित्रको कुरा हो । रमेश विकललाई अध्यक्ष बनाउँदा उनी दिनको एक घण्टा पूजा गर्थे । पूजा गर्ने मानिसलाई प्रगतिशील लेखक सङ्घको अध्यक्ष किन बनाएको भन्ने पनि आए । उहाँलाई माक्र्सवादी, लेनिनवादी त भनेको होइनौँ हामीले । कला र साहित्यप्रतिको इमानदारितालाई विचार गरेर प्रगतिशील लेखक मात्र भनेका हौँ ।कार्ल माक्र्सले दुईवटा लेखकहरू छान्नुपर्ने भयो । एउटा बाल्जाक र अर्काे इमाइल जोला छाने । इमाइल जोला मजदुर हुन् र क्रान्तिकारी झण्डा बोकेर हिँडिरहन्थे । बाल्जाक राजतन्त्रवादी थिए । त्यो पनि संवैधानिक राजतन्त्र नभई तानासाही राजतन्त्रवादी । बाल्जाकको लेख इमाइल जोलाको भन्दा शक्तिशाली थिए । कुनै इतिहासकारले भन्न नसकेको, कुनै अर्थशास्त्रीले लेख्न नसकेको, कुनै समाजशास्त्रीले नबुझेको कुरा उनले आफ्ना किताबमा १८१६ देखि १८४०–४५ सम्मको समयमा लेखे भनेर माक्र्सले भनेका छन् ।त्यसैले पूजा गरेछ भन्ने कुरालाई आधार बनाउनु हुँदैन । उसको व्यक्तिगत विचार र व्यवहारलाई हेर्न हुन्न । शब्द र कर्ममा एकता हुनुपर्छ । शब्द जसले लेख्छ व्यवहारमा पनि एकता हुनुपर्छ । पद पाइन्छ भनेर जे पनि गर्न तयार हुनुभएन । प्रश्न उठाउने सामथ्र्य गुमाउनु भएन ।प्रलेस जुन उद्देश्यसहित अस्तित्ववान थियो, त्यो उद्देश्य प्राप्त गरिरहेको छ जस्तो लाग्छ ? वा उद्देश्य प्राप्त गर्ने गरी प्रलेसको सक्रियता कायम छ ?उद्देश्य प्राप्त गरिरहेको छैन । प्रलेसमा जुन बेला राजनीतिक भूमिकाको आवश्यकता थियो, त्यसबेला राम्रै गर्याे । किनकि पञ्चायतको विरुद्ध उभियो, वक्तव्य दियो पञ्चायतका तमाम हिसाब किताबमा । अब त्योभन्दा पछाडिको स्थितिमा सत्तामा पो बदलाब आयो, संस्कृतिमा त आएन । ती संस्कृतिका कुराहरूमा मानिसहरू परिवर्तनपछि ठगिएका छन् । ती ठगिएका मानिसका पक्षमा बोल्ने कुरामा प्रलेस बढ्तै भुत्ते भयो । त्यसैले साथीहरूले नयाँ विकल्प खोजौँ भनेको त्यही भएर होला ।पछिल्लो समय संस्थापन पक्ष प्रलेसकै पक्षमा देखिन्छन् । यो दृश्य स्वाभाविक छ ?अहिले जसरी नेकपा बिग्रिँदै छ, त्यो धेरै डरलाग्दो छ । पूर्ण रूपले गलत दिशातिर छ । विचारहीनता, सामान्य पदस्थापना, अर्थ न वर्थको शक्ति स्थापना प्रलेसमा पछिल्लो समय भइरहेको छ ।  वैचारिक दिशाहीनताको बाटोतिर गइरहेको छ । पार्टीभित्र विशिष्ट प्रणाली बनिरहेका छैनन् । बनाउने पक्षमा पनि देखिँदैनन् । एउटै व्यक्ति स्वयम्भु बनेर निस्केको छ । अर्काे व्यक्तिले त्यसलाई औँठाछाप लगाइरहेको छ ।यो पार्टी धेरै ठूलो सङ्कटतिर जाँदै छ । संस्कृतिको बारेमा नेकपामा चिन्तन धेरै अगाडिबाट देख्दिनँ मैले । मेरा लेखनमा सांस्कृतिक दिशाहीनता पहिलेदेखि नै थियो भनेर लेखेको छु । अहिले त झन चरमोत्कर्षतिर गहिरहेको छ ।आन्दोलन भनेको मूल्य निर्माणको प्रक्रिया हो । मूल्य निर्माण प्रक्रियामा कुनै व्यक्तिले लेखेर पनि विरोध गरिरहेको हुन्छ । भोल्टायर र रुसोले आआफ्नो समयमा प्रतिवाद गरे । उनीहरू कुनै पार्टी र संस्थामा थिएनन् । नेकपामा संस्कृतिको क्षेत्रमा विचलन धेरै अगाडिदेखि आएको र मैले यसबारेमा धेरै अगाडिदेखि लेखेको हो । प्रगतिशील लेखक सङ्घ भनेको एउटा संस्था भयो, जसको पाइपबाट एउटा राम्रो मान्छे छिरे पनि नराम्रो भएर निस्किने भयो ।जसले विकल्प खोज्दै हुनुहुन्छ तिनको अनुहार आशावादी देख्छु । व्यवहारमा पनि इमानदार देख्छु । नेकपातिर टाँसिएका साथीहरू पनि इमानदार छैनन् भनेको होइन । तर ती साथीहरू निश्चित रूपले अलमलिएका छन् । कि त पार्टीका हनुमानहरूलाई नेतृत्वमा स्थापना गर्ने संस्कृतिको विपक्षमा उभिनुपर्याे कि नेकपाको अहिले दिशाहीनताको विपक्षमा उभिनुपर्याे । जहाँसम्म ध्रुवीकरणको स्थिति छ, त्यसले बहसलाई निम्त्यायो । किनकि एउटा अथोरिटी मात्र हुनुपर्छ भन्ने छैन । चुनौती दिने अथोरिटी पनि आउनुपर्यो ।नेतृत्व फेरेपछि ठीक हुन्छ वा विकल्प खोज्नु आवश्यक छ ?नेतृत्व होइन । नेतृत्वको सवाल त दोस्रो कुरा होला । विचारको सवाल प्रथम कुरा हो ।कम्युनिस्टको आदर्श मान्ने जुन कुनै संस्थामा विवाद र टुटफुटको शृङ्खला किन यति व्यापक देखिन्छ ? यो कुराको समाधान विभाजन मात्रै हो ?विश्वमा सोभियत सङ्घ सिद्धिएपछि मान्छेहरूमा निराशा आयो । चीनले बाटो फेर्याे । ल्याटिन अमेरिकाका आन्दोलन कहिले उठ्दै कहिले सेलाउँदै गरे । माक्र्सवादलाई प्रस्थान विन्दुबाट लागू गर्ने कुरामा इतिहासदेखि नै गल्तीहरू भएका छन् । त्यसैले मुक्तिको महाआख्यानलाई नयाँ ढङ्गले सोच्नुपर्याे । अहिले विचारहीनताको समय छ । पुरानो विचारले काम नगर्ने भए भने नयाँ विचारले बाटो नदेखाउने भए । सयौँ विचारहरू हुर्कन देऊ सयौँ फूलहरू फुल्न देऊ । सयौैँ विचारहरू हुर्कन दिने वातावरण बनाउनुपर्याे । बहस धेरै गराउनुपर्याे । पार्टीभित्र बुद्धिजीवीहरू हुनुपर्याे ।राजनीतिक पार्टीको छाया हुनुहुन्न भन्ने होइन । राजनीतिक पार्टीहरू राम्रो बाटोमा हिँड्दा झोला बोकेरै हिँडेको हो । क्षमता नभएको मानिसलाई नेता मानेर हिँडेको हो म पनि । किनभने उसको नियत मुक्तिगामी थियो । तर पार्टीको छाया हुनु नराम्रो कुरा होइन ।हामीले बनाएका संस्थामा सबै हनुमानहरूलाई राख्ने परिपाटी छ । युनिभर्सिटीको उपकुलपतिमा पनि हनुमान लैजाने गर्छन् । शिक्षा बुझेको मानिस लैजानुपर्याे । संविधानमा समाजवादतिर जान्छु भन्ने, व्यवहारमा श्रमपुँजीवादतिर जाने विसङ्गति छ । यो धेरै खतरनाक कुरा हो । हाम्रा नेकपाका मानिसहरूको आलोचना गर्नुहोस्, उनीहरूले जिन्दगीभर मनमा लिइराख्छन् । कुन दिन यसलाई ठीक पार्छु भनेर बस्छन् । लेखकहरूले वास्तवमा पद खोजिरहेको हुँदैन । अहिले नेकपाका नेता क्षणभङ्गुर अवस्थामा छन् । तिनीहरूको अल्प इतिहास हो । तिनीहरूको भविष्य नै देख्दिनँ मैले ।हाम्रोमा वैचारिक पुनर्गठनको आवश्यकता छ । वैचारिक पुनर्गठनमा एकजना मानिस मात्र मसिहा भएर हुँदैन । संस्थाहरू बनाउँदा क्षमता, चरित्र र इमानको आधारमा बनाउनुपर्छ । वैचारिक दिशाहीनताका कारणले समस्या उत्पन्न भएका हुन् ।अहिलेसम्म सबैको साझा थलो भएको प्रलेस अब फरक फरक विचार राख्नेको समूह बन्न लागेपछि झन् समस्या बल्झिने खतरा हुन्छ ?मलाई समस्या समाधान हुन्छ जस्तो लाग्छ । किनभने राजाको समयमा राजा एक्लै थिए । राजाले जे भने पनि कानुन हुन्थ्यो । एउटा हुँदा समस्या हुँदोरहेछ नि । त्यसको परिवर्तन आवश्यक हुनेरहेछ । कुनै पनि संस्थाको प्रासङ्गिकता भनेको त्यसले आफ्ना समयका चुनौतीलाई सामना गर्छ वा गर्दैन भन्ने कुरा हामीले सोच्नुपर्ने हुन्छ ।राजनीतिक पार्टीको छाया त जति संस्था खोले पनि प्रस्ट देखिँदै आएको छ । यसबाट मुक्त भएर प्रगतिशील हुने कसरी ?राजनीतिक पार्टीको छाया हुनुहुन्न भन्ने होइन । राजनीतिक पार्टीहरू राम्रो बाटोमा हिँड्दा झोला बोकेरै हिँडेको हो । क्षमता नभएको मानिसलाई नेता मानेर हिँडेको हो म पनि । किनभने उसको नियत मुक्तिगामी थियो । तर पार्टीको छाया हुनु नराम्रो कुरा होइन । पार्टी कस्ता छन् भन्ने मुख्य कुरा हो । गलत पार्टीको छाया हुन थाल्यो भने अर्काे विकल्प छँदै छ ।हामीले बुझेसम्म प्रगतिशीलको अर्थ यथास्थितिभन्दा अगाडि बढ्ने, खराब र अगतिशील पक्षमाथि निर्मम बन्ने, त्यसको खरो आलोचना गर्ने र विरोध गर्ने हो । के हाम्रो बुझाइ सही छ ?खराब कुराको विरुद्धमा उभिने त सही छ । त्यति भनेर प्रगतिशील लेखकका चुनौती र दायित्व पूरा हुँदैन । कथा लेख्ने बेलामा अर्काै खालको विधानमा जानुपर्ने हुन्छ । त्यसैले अलि बढ्ता गहिराइमा बुझ्नु पर्याे । चुट्किला जस्ता कविताहरू लेख्नुभएन । प्रलेसको कारणले पनि त्यस्तो भएको होइन । आम लेखकको पनि समस्या हो । जसले अहिले बाटो खोजिरहको छ त्यो कुरा सकारात्मक देख्छु ।समसामयिक सन्दर्भमा कुरा गर्दा प्रगतिशील लेखक सङ्घले यथास्थितिवादको विरुद्ध र सत्ताले निर्वाह गरिरहेको अप्रगतिशील काम कारबाही र चरित्रको बारेमा आलोचनात्मक चेत राख्न नसकेको, सत्ताले उल्टो दिशातिर डोर्याउने खालको चरित्रमा गइरहेको आरोपमा तपाईं कतिको सत्यको नजिक हुनुहुन्छ ?मेरो घरमा बिहान उठ्नासाथ मेरी बुहारी चिया पकाउन जानुपर्छ । चिया पकाउन पुरुष जानु परेन ? मेरो गाउँमा सार्की गाउँ छ । उनी मेरो घरमा पस्न नै हुन्न रे । त्यो मिल्यो ?सत्ताको निकट हुनै नहुने होइन । राज्यसत्तालाई कस्तो बनाउने ? पूर्ण रूपले तानासाही बनाउने कि अलि बढ्ता खुकुलो, नयाँ विचारलाई स्वागत गर्ने भन्ने कुरा हो । हामीले समाजका समस्यालाई सामना गर्न नसक्ने संस्थाहरू बनाइयो । भ्रष्ट संस्थाहरू बनाइयो । पार्टीसँग औँला ठड्याउने मानिसलाई ठाउँ नदिने गरियो । हेजेमोनी भन्ने कुरा सत्ताको मात्र पनि हुन्न । समानान्तर हेजेमनी पनि हुन्छ । विचार र व्यवहारको समन्वयमा नयाँ साथीहरूले अत्यधिक ध्यान पुर्याउनुपर्छ । किनभने चलिरहेको सनातन सङ्गठनको विपक्षमा प्रतिवाद गर्नु भनेको ठूलो जोखिम हो । अर्काे सङ्गठन स्थापना गर्नका लागि तिनीहरू धेरै गम्भीर हुनुपर्छ । ईष्र्याले काम गर्नुहुँदैन । विचार मिलेन, विचार खोजौँ । इतिहाससम्बन्धी बुझाइ कमजोर भयो, इतिहास खोजौँ । हाम्रो राष्ट्रिय एकतासम्बन्धी विचार पुराना भए । नयाँ राष्ट्रिय एकता कसरी हुुन्छ ? ती विचारहरू खोजौँ । यसरी अत्यन्त गहिराइमा जानुपर्याे ।प्रगतिशील लेखक सङ्घ नछाड्दा त आनन्द थियो, छोडिसकेपछि धेरै ठूलो चुनौती यिनीहरूलाई छ । त्यो चुनौती उहाँहरूले स्वीकार गर्नुपर्छ । चुनौतीमा तपाईं आउनुपर्छ भन्नुभयो भने म जादिनँ । किनभने उहाँहरूको नेतृत्वमा चल्ने हो हामी त अब ।प्रगतिशील शब्दले बोक्ने अर्थ र भार के हो ?मेरो घरमा बिहान उठ्नासाथ मेरी बुहारी चिया पकाउन जानुपर्छ । चिया पकाउन पुरुष जानु परेन ? मेरो गाउँमा सार्की गाउँ छ । उनी मेरो घरमा पस्न नै हुन्न रे । त्यो मिल्यो ? म राजधानीमा बस्छु डाक्टरको कमी भएन । तर गाउँमा डाक्टरकहाँ नगएर झारफुकमा जाने छन् । गाउँमा मानिसहरूले डाक्टरहरूकहाँ पुग्ने पहुँच बनाउने परेन ? प्रगतिशीलताको अर्थ त्यो हो । किसानहरूले तरकारी उत्पादन गर्छन् । विचौलियाले धेरै खान्छ । किसानले ठिक्क मूल्य पाउनु परेन ? प्रगतिशीलहरूको ठूलो दायित्व छ ।प्रलेस किन आलोचित भएको छ ?आालोचना धेरै राम्रो कुरा  हो । संस्कृतमा एउटा श्लोक छ, ‘वादे वादे जायते तत्वबोधः’ । जति धेरै आलोचना गर्याे त्यति तत्वबोध हुन्छ रे । त्यो कुरा पहिल्यै भनेको रहेछन्, त्यसलाई किन अनौठो रूपले हेर्ने ? ज्यादाभन्दा ज्यादा वादविवाद हुनुपर्छ । पार्टी मन परेन भने नयाँ पार्टी खोले पनि हुन्छ । आहुतिले नयाँ पार्टी खोल्छु भनेका छन्, उनको पनि जाँच हुन्छ अब । प्रचण्डलाई हामी जाँच गर्ने भन्छौँ आहुतिलाई जाँच नगर्ने ?   