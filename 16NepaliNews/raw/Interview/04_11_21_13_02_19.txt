 कोरोनाभाइरस संक्रमणको तीब्र फैलावटलाई गम्भीरतापूर्वक नलिइँदा, पूर्वतयारीप्रति उदासीन हुँदा र आफ्नो देशमा सङ्क्रमण छैन भनेर मनगढन्ते सोचका  साथ ढुक्क भएर बस्दा कस्तो अनिष्ट र महासङ्कट आउन सक्छ भन्ने बुझ्न इटाली एउटा राम्रो उदाहरण हो । अहिले इटालीलाई कोरोनाभाइरसको सङ्क्रमणले तीव्र रूपमा गाँजेको र यसबारेमा त्यहाँका जनस्वास्थ्य विज्ञले दिएका यी सुझाव नेपालका लागि पनि एउटा गतिलो पाठ हुन सक्छ । यस अर्थमा अल जजिराले प्रकाशित गरेको यो अन्तर्वार्ता अनुवाद गरेका छौँ ।फैलँदो कोरोनाभाइरसको सङ्क्रमणका कारण अहिले इटाली पूरै लक डाउनको स्थितिमा छ । उसले आफ्ना ६ करोड जनतालाई अनिश्चित कालका लागि आवत जावतमा प्रतिबन्ध समेत लगाएको छ । यो स्थितिबारे अल जजिराका एलिसा ओड्डोनले इटालीका प्रसिद्ध जनस्वास्थ्य विज्ञ, प्राध्यापक तथा गु्रप्पो इटालिनो पेर ला मेडिसिना बासाटा सुल्ले एभिडेन्जे (Gruppo Italiano per la Medicina Basata sulle Evidenze- GIMBE) का अध्यक्ष निनो कार्टाबेल्लोट्टासँग कुराकानी गरेका छन् ।निनो कार्टाबेल्लोट्टाले क्वारेन्टाइनलाई देशव्यापी बनाइएको कुराको स्वागत गर्दै भनेका छन्, आखिरमा निर्णय लिइछाडिएको छ ।‘यो फगत समयको कुरा थियो । यो नै भाइरसको सङ्क्रमण फैलिन नदिनका लागि अपनाउने पर्ने एक मात्र बाटो थियो,’ उनले भनेका छन् ।प्रमाणमा आधारित औषधिसम्बन्धी समूहका रूपमा ख्याति प्राप्त उनको संस्थाले चीनमा कोरोनाभाइरसको कहर सुरु भएदेखि नै तथ्याङ्क सङ्कलन गर्दै आएको र सङ्क्रमणलाई नजिकबाट नियालिरहेको छ । उनको संस्था इटालीको स्वास्थ्य मन्त्रालयलाई सल्लाह दिन हालै गठित टास्कफोर्ससँग पनि सम्बद्ध छ ।महामारीले उग्ररुप लिँदै जाँदा गत फेब्रुअरीदेखि नै कार्टाबेल्लोट्टाले यसलाई रोक्न कडा कदम चाल्नका लागि आवाज उठाउँदै आएका छन् । प्रस्तुत छ अल जजिराले लिएको उक्त अन्तर्वार्ताको अनुदित अंशःभाइरस यति चाँडो किन फैलियो ?–यो भाइरस सबभन्दा पहिले हुबेई प्रान्तभरि फैलिएको हामीले देख्यौँ । त्यसपछि त्यसका नजिकका प्रान्तहरुमा र अन्ततः पूरै चीनभरि फैलियो । त्यही तरिकाले विश्वका अन्य मुलुकमा पनि फैलिनेछ भन्ने आशङ्का हामीले गरेका थियौँ । दिनहरु बित्दै जाँदा संसारका सबै ठाउँतिर यो भाइरस फैलिइसकेको प्रष्ट हुँदै गयो । यसो हुनुको कारण चाहिँ रोगका लक्षण नदेखिने गरी भाइरसले चाँडो सङ्क्रमण गर्नु नै हो ।निश्चय पनि यो भाइरस इटालीमा जनवरीको दोस्रो हप्तातिरै आइपुगेको हुनुपर्छ अर्थात इटालीले चीनबाट आउने हवाई यात्रीलाई जनवरी ३० मा बन्द गर्नुपूर्व नै । तथापि हवाई यात्रालाई निलम्बन गरेपछि सबैजना यो सङ्क्रमणबाट बच्न सकिन्छ भन्ने ठानिरहेका थिए ।केही मानिस अहिलेको लक डाउन केही समय पहिले नै लागू गरिनुपथ्र्यो भन्ने ठान्छन् । के यो ढिलाइकै कारण स्थिति झन् गम्भीर भएको हो त ?– इटालीमा सङ्क्रमण देखिएका केही केस घोषणा हुनासाथै हामीले के थाहा पाइसकेका थियौँ भने हामी पनि यस किसिमको ठूलो महामारीबाट गुज्रनुपर्नेछ । कोभिड–१९ को महामारी अस्पतालमा पुगेपछि झनै फैलियो । यस्तो स्थितिमा सङ्क्रमणको शिकार हुनेहरुको सङ्ख्या तीव्र गतिमा वृद्धि हुँदै गयो ।सोमबारभन्दा पहिले मुलुकका राजनीतिक र आर्थिक पक्षहरुद्वारा राष्ट्रिय अर्थतन्त्रलाई जोगाउन सामान्य र सुरुवाती कदम चालियो । तर त्यसो गर्दा हामीले संस्थागत रूपमा पेस गरिएका सबै विश्लेषणलाई पूर्ण रूपमा ख्याल गरिएन ।इटालीको राजनीतिक पक्षले पर्ख र हेरको नीति लियो । सतहमा देखापरेका स्थितिका आधारमा थोरबहुत कठोर उपाय पनि लिइए । तर भाइरसले त्यो तरिकाले काम गर्दैन । भाइरस अत्यन्तै खतरनाक ढङ्गले छिटो सर्ने गर्छ ।इटालीको राजनीतिक पक्षले पर्ख र हेरको नीति लियो । सतहमा देखापरेका स्थितिका आधारमा थोरबहुत कठोर उपाय पनि लिइए । तर भाइरसले त्यो तरिकाले काम गर्दैन । भाइरस अत्यन्तै खतरनाक ढङ्गले छिटो सर्ने गर्छ ।हामीले मार्च १ देखि नै पूरै देशका लागि त्यस किसिमको कडा नियन्त्रणमुखी उपायहरु लिनु पर्थ्यो । क्षेत्रीय, प्रान्तीय वा सरहका सीमाहरुमा त्यसलाई सीमित गरिनुले कुनै अर्थ राख्दैन । त्यस किसिमको ढिलाइ वा सुस्ततापूर्ण नीतिले यस किसिमको महामारीले घेरिएको बेला समाधान गर्न सक्दैन ।तर युरोपले पनि त्यस्तै गरिरहेको छ । यसबारेमा युरोपीय स्तरमा कुनै समन्वय भएको छैन । महामारी फैलिइहाले के गर्ने भनेर राष्ट्रिय वा ब्लक स्तरमा कुनै तयारी र योजना नै छैन । कुनै पनि युरोपेली राष्ट्रले महामारी फैलिइहाल्यो भने सामना गर्न कुनै योजना बनाएको जानकारी मलाई छैन ।चीनको सत्तारुढ कम्युनिस्ट पार्टीले एउटा नीति लागू गर्यो । त्यो नीतिले हुबेई प्रान्तलाई नै तीन हप्ताका लागि लक डाउन गर्यो । त्यसको सकारात्मक नतिजाहरू आएका छन् । अहिले हामी त्यो महामारीको भड्खालाबाट चीन बाहिर निस्कँदै गरेका सकारात्मक नतिजा पनि देख्दैछौँ । यसलाई नियन्त्रण गर्ने अरू टुक्रे तरिका भाइरस फैलावटको गतिका तुलनामा काम लाग्ने खालका छैनन् ।चीनको सत्तारुढ कम्युनिस्ट पार्टीले एउटा नीति लागू गर्यो । त्यो नीतिले हुबेई प्रान्तलाई नै तीन हप्ताका लागि लक डाउन गर्यो । त्यसको सकारात्मक नतिजाहरू आएका छन् । अहिले हामी त्यो महामारीको भड्खालाबाट चीन बाहिर निस्कँदै गरेका सकारात्मक नतिजा पनि देख्दैछौँ । यसलाई नियन्त्रण गर्ने अरू टुक्रे तरिका भाइरस फैलावटको गतिका तुलनामा काम लाग्ने खालका छैनन् ।यो भाइरस कसरी फैलिन्छ भनेर राजनीतिज्ञले अझै बुझिसकेको छैन । प्रत्येक राष्ट्र यो सङ्क्रमणबाट बच्न आफू सक्षम छु वा यो सङ्क्रमणले नछुने ठानेको छ । मानौँ यो भाइरस उसको सीमासम्म पुग्ने नै छैन । घटना भइसकेपछि मात्रै हचुवामा निर्णयहरु लिइएका छन् ।इटालीको स्वास्थ्य सेवा प्रणालीले यसमाथि कसरी विजय हासिल गर्छ ?यो कठिन घडीबाट बाहिर निस्कनका लागि हाम्रो स्वास्थ्य सेवा प्रणालीको स्थितिबाट म धेरै चिन्तित छु । अहिले अपनाइएका सबै सामाजिक तरिका भाइरसको फैलावटलाई सुस्त गर्ने र अरूमा सर्ने कुरालाई ढिलाइ गर्ने मात्रै हो । यस्ता कार्यले स्वास्थ्य प्रणालीलाई तयारी गर्ने समय त दिन्छ तर लोमबार्डी (इटालीको सङ्क्रमण प्रभावित उत्तरी क्षेत्र) मा यो सम्भव थिएन । अरू क्षेत्रमा पनि यो सङ्क्रमणले तीव्रता लियो भने हामीले त्यसलाई रोक्न सक्ने छैनौँ कि भन्ने डर मलाई छ ।इटालीका जनता पूर्ण रूपमा अनुशासनहीन हुँदै आएका छन् । दैनिक रूपमा बढ्दो नयाँ केसहरुका आधारमा सरकार नयाँ नयाँ काल्पनिक नक्सा कोर्ने खेल खेल्दै आएको छ । हामीले सङ्क्रमण फैलिन नदिन स्पष्ट दृष्टिकोणका साथ कहिल्यै काम गरेनौँ । दक्षिणी क्षेत्रमा सामान्य दैनिक स्वास्थ्योपचारका काम गर्न पनि हामीलाई समस्या छ । यस कसिमका महामारीलाई नियन्त्रण गर्नेबारे त कुरै नगरौँ ।इटालीका जनता पूर्ण रूपमा अनुशासनहीन हुँदै आएका छन् । दैनिक रूपमा बढ्दो नयाँ केसहरुका आधारमा सरकार नयाँ नयाँ काल्पनिक नक्सा कोर्ने खेल खेल्दै आएको छ । हामीले सङ्क्रमण फैलिन नदिन स्पष्ट दृष्टिकोणका साथ कहिल्यै काम गरेनौँ । दक्षिणी क्षेत्रमा सामान्य दैनिक स्वास्थ्योपचारका काम गर्न पनि हामीलाई समस्या छ । यस कसिमका महामारीलाई नियन्त्रण गर्नेबारे त कुरै नगरौँ । मलाई डर लाग्छ, हामीले धेरै बढी मात्रामा मृत्युको घटना देख्नुपर्नेछ ।तपाईं अहिलेको अवस्थालाई कसरी चित्रित गर्नुहुन्छ ?–मार्च १ पछि इटालीका अन्य क्षेत्रमा पनि सङ्क्रमणका सङ्ख्या बढ्दै गइरहेको हामी देख्दै छौँ । यसअघि लागू गरिएका नियन्त्रणका उपायको सकारात्मक प्रभाव परेको अहिलेसम्म देखिएको छैन । हामीले सङ्कलन गरेका तथ्याङ्कका आधारमा हेर्दा दैनिक रूपमा २५ प्रतिशतका दरले सङ्क्रमणमा वृद्धि भइरहेको पाएका छौँ । अहिले यसलाई नियन्त्रण गर्न अपनाइएका उपायहरुको सकारात्मक नतिजा नआउन्जेल यो दर धेरै हदसम्म यथावत रहनेछ र अर्को ठूलो महामारी देखा नपरेसम्म यथावत रहनेछ ।कोरोनाभाइरस चीनमा भन्दा इटालीमा बढी घातक देखिएको छ । हामीले लक्षण देखिएका बिरामीहरुमा मात्रै स्वाब टेस्ट गरेका छौँ जबकि यतिखेर लक्षण नदेखिएका केसहरु मात्रै १५ हजारभन्दा बढी हुन सक्छन् । हामीले भाइरस सङ्क्रमणको पहिचान गर्नका लागि खालि सतह मात्रै कोतरिरहेका छौँ । साथै लोमबार्डीमा दर्ज गरिएका ६.१ प्रतिशतको घातकता दरले कोरोनामाथि यहाँको स्वास्थ्य प्रणालीको नियन्त्रणमा नरहेको देखाउँछ ।कोरोनाभाइरस चीनमा भन्दा इटालीमा बढी घातक देखिएको छ । हामीले लक्षण देखिएका बिरामीहरुमा मात्रै स्वाब टेस्ट गरेका छौँ जबकि यतिखेर लक्षण नदेखिएका केसहरु मात्रै १५ हजारभन्दा बढी हुन सक्छन् । हामीले भाइरस सङ्क्रमणको पहिचान गर्नका लागि खालि सतह मात्रै कोतरिरहेका छौँ । साथै लोमबार्डीमा दर्ज गरिएका ६.१ प्रतिशतको घातकता दरले कोरोनामाथि यहाँको स्वास्थ्य प्रणालीको नियन्त्रणमा नरहेको देखाउँछ । अहिले यहाँको स्वास्थ्य प्रणाली हलचल गर्न नसक्ने गरी शिथिल भएका कारण धेरै मानिस मरिरहेका छन् ।के अहिले अपनाइएका नियन्त्रणका उपायहरु अप्रभावकारी भएको भन्दै हुनुहुन्छ ?–कठोर तरिका जहिले पनि प्रभावकारी नै हुन्छन् । तर त्यो कुन मात्रामा हुनेछ भनेर अझै भन्न सक्दैनौँ । इटालीको मध्य र दक्षिणी क्षेत्रमा यो भाइरस कति फैलिएको छ भन्ने अझै हामीलाई थाहा छैन । त्यसैले अहिले अन्य देशहरुले के बुझ्न जरुरी छ भने यसको नियन्त्रणका लागि कडा उपायहरु अपनाउन जति ढिलाइ गरिन्छ त्यति नै त्यो अप्रभावकारी हुँदै जानेछ । प्रत्येक दिनको ढिलाइले धेरै सङ्क्रमित हुँदै जानेछन्, बिरामीहरुलाई आईसीयूको जरुरत पर्नेछ र उनीहरु मर्नेछन् । चीनले हामीलाई यो कुराको शिक्षा दिएको छ ।अहिले अन्य देशहरुले के बुझ्न जरुरी छ भने यसको नियन्त्रणका लागि कडा उपायहरु अपनाउन जति ढिलाइ गरिन्छ त्यति नै त्यो अप्रभावकारी हुँदै जानेछ । प्रत्येक दिनको ढिलाइले धेरै सङ्क्रमित हुँदै जानेछन्, बिरामीहरुलाई आईसीयूको जरुरत पर्नेछ र उनीहरु मर्नेछन् । चीनले हामीलाई यो कुराको शिक्षा दिएको छ ।यस किसिमको सङ्कट इटालीले कहिल्यै झेलेको थियो ?–ताजा इतिहासमा इटालीले यस किसिमको महामारी कहिल्यै झलेको थिएन । २००३ को सार्स महामारीका बेलामा के भएको थियो भनेर यसको तुलना नै हुन सक्दैन । महामारीसँग जुध्ने र सामना गर्ने तयारीबारे यहाँ पुस्तान्तरणको अभाव छ । योजनाहरुको अभावले हाम्रो स्वास्थ्य प्रणालीलाई नाङ्गो बनाइदिएको छ, जुन पछिल्ला दशकहरुमा गम्भीर रूपमा आघातित र लगानीको अभावले थलिएको छ ।अहिले अपनाइएका नियन्त्रणका उपायहरूले काम गरेन भने के गरिनुपर्छ त ?–अरू कुनै उपाय नै अहिले उपलब्ध छैन । सबैजना अत्यन्तै आज्ञाकारी भएर घरभित्रै बस्नुपर्छ र सरकारले दिएका सबै नियम पालना गर्नुपर्छ । इटालीले अपनाएका कठोर तरिकालाई अरू देशले पनि चाँडोभन्दा चाँडो लागू गर्नुपर्छ किनभने त्यही किसिमका नियति उनीहरुको ढोकामा आउँदैछन् । कोरोनाभाइरस नियन्त्रणका कडा उपायहरु अपनाउन हामी कुर्दै जान्छौँ, मृत्यु हुनेहरुको सङ्ख्या पनि बढ्दै जानेछ ।अलजजिराTitle Photo: https://s.w-x.co#इटाली#कोरोनाभाइरस