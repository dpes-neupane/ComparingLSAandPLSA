केपी शर्मा ओलीले पर्सि (शुक्रबार) ‘जेठ २ को केन्द्रीय कमिटी’ बैठक बोलाउनु सकारात्मक भए पनि त्यसभित्र अझै जालझेलको गन्ध लुकेको एमाले उपाध्यक्ष युवराज ज्ञवालीले बताएका छन् । आफूहरु ओलीले बोलाएको बैठकमा गएको खण्डमा पनि सर्वोच्च अदालतमा बुझाएको हस्ताक्षर फिर्ता नहुने ज्ञवालीको अडान छ ।‘ओलीजीहरुको भित्री कुरा के बुझिन्छ भने जेठ २ मा जाने भन्दिइसकेपछि माधव नेपाल समूहका साथीहरु विभाजित पनि हुन सक्छन्, त्यसपछि जे जे हुन्छ–हुन्छ’ ज्ञवालीले रातोपाटीसँग भने, ‘साँच्चै एकता गर्ने खालको मनसाय चाहिँ उहाँहरुमा देखिँदैन । तर, पनि जेठ २ को कमिटीमा जाऔं भनेर हामीले पहिल्यैदेखि उठाएको विषय यही हो । यो हाम्रो जीत हो ।’शेरबहादुर देउवालाई प्रधानमन्त्री बनाउन माग गर्दै माधव नेपाल पक्षले सर्वोच्च अदालतमा बुझाएको हस्ताक्षर भने कुनै हालतमा फिर्ता गर्न नमिल्ने ज्ञवालीले बताए । माधव पक्षका नेता ज्ञवालीले भने, ‘हामीले नै रिट दिएको हुनाले त्यसबाट हामीले ‘ब्याक’ हुन मिल्दैन । हस्ताक्षर फिर्ता भन्ने त अहिले विषय नै हुँदैन । फिर्ता हुने सम्भवै छैन । त्यो अब हाम्रो विषय रहेन, अदालतको विषय हो ।’प्रस्तुत छ, एमालेमा विकसित पछिल्लो घटनाक्रमबारे उपाध्यक्ष ज्ञवालीसँग गरिएको संक्षिप्त कुराकानी –अध्यक्ष केपी शर्मा ओली २०७५ जेठ २ को केन्द्रीय कमिटीमा फर्कन तयार देखिनुभएको छ । शुक्रबार केन्द्रीय कमिटीको बैठक पनि डाकिएको छ । नेकपा एमालेको केन्द्रीय कमिटीको खास संख्या चाँहि कति हो ? २०३ हो कि २४१ ?यसमा चाहिँ अलिकति विवाद छ । जेठ २ गतेको कमिटी भनेको २०३ जनाको भनौं न । अहिले २४१ जना भनेर जुन आएको छ, त्यो माओवादीसँग एकता हुँदाखेरि क–कसलाई राख्ने भन्ने औपचारिक निर्णय एकीकृत पार्टी(नेकपा)ले गरेको हो । ठ्याक्कै बुझ्ने गरी भन्दा त्यो थपेको संख्या प्रस्तावित संख्या मात्रै हो । त्यसलाई औपचारिकता र वैधानिकता दिने काम चाहिँ एकीकृत पार्टी (नेकपा)ले गर्यो । ती थपिएका साथीहरु एमालेका केन्द्रीय सदस्य हैनन्, पछि बनेको नेकपाका केन्द्रीय सदस्य हुन् । बुझ्नुभयो नि ठ्याक्कै ?भनेपछि, त्यो थपिएको नामावलीलाई एमालेले अनुमोदन गर्न बाँकी नै छ ?माओवादीसँग मिलिसकेपछि उनीहरुलाई नेकपाले अनुमोदन गर्यो । एमाले र माओवादी मिलिसकेपछि नेकपाले थपिएकाहरुलाई अनुमोदन गरेको हो ।तर, त्यसमा माधव नेपालको पनि सहमति भएको हुनाले उनीहरु एमालेकै केन्द्रीय सदस्य हुन् भन्ने तर्क छ नि ?हो, अर्को पाटो के हो त भन्दाखेरि त्यो हामी सबैको सहमतिमा थपेको हो ।त्यसोभए २४१ सदस्यीय केन्द्रीय कमिटीलाई नै मानेर जान सकिने भयो हैन ?जेठ २ गतेसम्मको कमिटी भन्दाखेरि ४१ जना बाहेकको संख्या हो । ती ४१ जनाचाहिँ जेठ २ पछि ३ गते नहुँदै थपिएका हुन् । जेठ २ गतेको खास कमिटी भनेको २०३ जनाको हो । यसमा पार्टीभित्र अलिकति विवाद छ ।याे पनिजेठ २ मा फर्कंदा ओलीकै बहुमत, माधव नेपाल अल्पमतमा (नामसहित)अध्यक्ष ओलीले बालुवाटारमा शुक्रबार जेठ २ कै केन्द्रीय कमिटीको बैठक बोलाउनुभएको सुनियो, तपाईंहरु जानुहुन्छ ?हामीले पहिलेदेखि नै यही भन्दै आएको हौं, त्यसैले यो हाम्रो जीत पनि हो । तर, अहिलेसम्म पनि स्थायी कमिटीको बैठक गर्ने, त्यहाँ मसिनो गरी छलफल गर्ने, अरु पनि विषयहरु छन्, जसमा माधव नेपाल र केपी ओलीको बीचमा पनि छलफल गरेर बैठक तय गर्दाखेरि पनि त सरसल्लाहले नै गर्नुपर्छ नि ।तर, त्यो सरसल्लाह नगरेर अहिले उहाँहरुले जालीझेली तरिकाले काम गरिरहेको देखिन्छ । जेठ २ भन्दिउँ, आए आउँछन् नआए आउँदैनन् भन्ने टाइपको नि । साँच्चै एकता गर्ने किसिमको मनसाय भन्दा पनि बाध्यात्मक अवस्था छ, यसमा आए आउँछन्, नआए आउँदैनन्, जति आउँछन् आउलान् भन्ने जस्तो देखिन्छ ।ओलीजीहरुको भित्री कुरा के बुझिन्छ भने जेठ २ मा जाने भन्दिइसकेपछि माधव नेपाल समूहका साथीहरु विभाजित पनि हुन सक्छन्, त्यसपछि जे–जे हुन्छ–हुन्छ । त्यसैले साँच्चै एकता गर्ने खालको मनसाय चाहिँ उहाँहरुमा देखिँदैन । तर, पनि मुख्य एजेण्डा र मुख्य विषयवस्तु भनेको त जेठ २ गतेमा जाने भनेको हो । जेठ २ को कमिटीमा जाऔं भनेर हामीले पहिल्यैदेखि उठाएको विषय यही हो ।असार १८ गते बोलाइएको बैठकमा भाग लिनुहुन्छ कि लिनुहुन्न ?हामी यसबारे विश्लेषण गर्छौं, छलफल गर्छौं । बैठकमा जाने÷नजाने, कसरी जाने, के गर्ने, अरु पनि कुरा गर्नुपर्यो नि । अहिले तत्कालै हामीले सरसल्लाह पनि गर्न पाएको छैन । यसबारे हामी (माधव समूहको स्थायी कमिटी) बसेर सल्लाह गर्छौं ।बालुवाटारमा ओली पक्षको बैठक छ, त्यसलाई पनि हेर्ने होला....हो, आजको उहाँहरुको निर्णयले पनि हामीलाई निर्णयमा पुग्न अलि सजिलो पार्छ । हुन त हिजोको स्थायी कमिटीको निर्णयलाई नै अनुमोदन गर्ने होला । त्यसमा केही थपथाप, के हुन्छ, त्यसबाट हामीलाई अन्तिम टुंगोमा पुग्नलाई सजिलो हुन्छ ।याे पनिएमाले दशौैं राष्ट्रिय महाधिवेसन आयोजक कमिटी : बालुवाटारमै जन्म, बालुवाटारमै अन्त्य !तपाईहरुले शेरबहादुर देउवालाई प्रधानमन्त्री बनाइपाउँ भनेर सर्वोच्च अदालतमा हस्ताक्षर बुझाउनुभएको छ । संस्थापन पक्ष जेठ २ मा फर्कन तयार भइसकेपछि माधव पक्षले हस्ताक्षर फिर्ता लिनुपर्छ भन्ने ओली पक्षको तर्क छ । अब यो विषय चाहिँ कसरी टुंगिन्छ ?त्यो त अहिले अदालतको विषय छ । हस्ताक्षर फिर्ता भन्ने त अहिले विषय नै हुँदैन । फिर्ता हुने सम्भवै छैन । त्यो अब हाम्रो विषय रहेन, अदालतको विषय हो ।तर, संसद विघटन गर्नु गल्ती थियो भनेर प्रधानमन्त्री ओलीले सार्वजनिकरुपमै ‘रियलाइजेसन’ गर्नुभयो भने नि ?उहाँले विघटन गर्नु गल्ती थियो भन्नुभयो भने त त्यो सबैभन्दा राम्रो । संसद विघटन गरेर मैले गल्ती गरें भन्ने हो भने सबै समस्या त्यहीँबाट हल भइहाल्यो । त्यसले एकताको वातावरण पनि बनाउँछ । तर, अहिले यो विषय संसदमा विचाराधीन मात्रै नभएर अदालतमा एकदमै ‘हट’ छलफलको विषय छ, अहिले हामीले बीचमा बोल्न मिल्दैन ।हस्ताक्षर फिर्ता लिन मिल्दैन ?हामीले नै रिट दिएको हुनाले त्यसबाट हामीले ‘ब्याक’ हुन मिल्दैन । अब अदालतले जस्तो निर्णय गर्ला, त्यसलाई मानेर जानुपर्छ । पार्टी एउटै भयो भने एकखालको अवस्था होला, भएन भने अर्को खालको अवस्था आउला ।तर, ओलीजीहरुले तपाईहरुलाई प्रश्न गर्ने ठाउँ त रह्यो नि, हामी जेठ २ मा फर्कन तयार भइसक्यौँ, तपाईंहरु चाहिँ काँग्रेसलाई प्रधानमन्त्री बनाउने हस्ताक्षरबाट किन ‘ब्याक’ नफर्किने ?यो त संसद विघटनको परिणाम हो नि । संसद विघटनबाट निक्लेको परिणाम हो यो । पुस ५ गते विघटन गर्नुभयो । फेरि पनि गर्नुभयो । वार्ता कमिटी, कार्यदलले काम गरिराखेको थियो । संसद विघटनले सिंगो नेकपा एमाले लोकतन्त्रविरोधी भयो, एमालेले संविधान मिच्न खोज्यो र लोकतन्त्रमाथि नै आघात पुर्यायो भन्ने खालको स्थिति आयो नि । प्रश्न त उठ्यो नि । त्यसैले एमालेले हैन, केपीजीले यस्तो गर्नुभएको हो भन्नेतिर हामीले लान खोज्या हो । साँचो कुरा पनि यही हो, एउटै पार्टी भनेर के गर्नु ?केपी ओलीले पटक–पटक यत्रो गल्ती गरिसके, अब एमालेमा एकताको आधार के त ? गम्भीर गल्ती गरेवापत ओलीले पदबाट बहिर्गमन हुनुपर्ने हो कि सबै खत–बात मिनाहा गरिदिने ? ओलीले राजीनामा दिनुपर्छ वा सार्वजनिक आत्मालोचना गर्नुपर्छ भन्ने तपाईंहरुको माग हुन्छ कि यत्तिकै मिल्नुहुन्छ ?धेरै कुराहरु छन्, धेरै । खाली संसद विघटन मात्रै होइन कि अध्यादेशहरू ल्याएर... अनेक छन् नि । भ्रष्टाचारका कुरादेखि लिएर अरु मनपरी कुराहरु छन् । त्यसैले त्यहाँभित्र हामी जानु भनेको हामीले उठाइरहेका एजेण्डाहरु त जीवितै रहन्छन् नि, मान्छे पो हामी जान्छौं त । विषय त रहन्छ नि ।संसद विघटन गर्नु ठीक थियो कि थिएन ? देखि लिएर शेरबहादुरलाई समर्थन गर्नु ठीक थियो कि थिएन ? आदि–इत्यादि विषयमा ऐतिहासिक समीक्षाको कुरा त आउँछ नि ।  याे पनिसंसद् विघटन गरेकोमा ओलीले माफी माग्लान् ?#yubaraj gyawali#युवराज ज्ञवाली