एमाले सचिव योगेश भट्टराईले यसपाली संसद भवन प्रवेशको मौका पाए । गृहजिल्ला ताप्लेजुङबाट प्रतिनिधिसभाका लागि चुनाव जितेका भट्टराईलाई एमालेभित्र भावी मन्त्रीका रूपमा पनि हेरिएको छ । उनी एमाले–माओवादी एकताका केही कोर्समा पहिलादेखि लागेका पात्र पनि हुन् । एमाले–माओवादी एकता र एमालेको भित्रको आन्तरिक शक्ति सङ्घर्षवारे भट्टराईसँग रोहित दाहालले कुराकानी गरेका छन् ।पहिलो पटक सांसद बन्नुभएको छ, कस्तो छ अनुभव ?योभन्दा पहिला मैले दुई पटक हारेँ । मैले यो पटक जित्नुपर्ने थियो । किनभने मेरो राजनीतिक भविश्यका लागि पनि जित्नुपर्ने थियो । संसद पनि पार्टीको एउटा प्रमुख फाँट भएकाले त्यहाँ आफ्ना प्रतिनित्व जनाउने कुरा महत्वपूर्ण हुन्छ । मलाई जित्नुपर्छ भन्ने दबाब धेरै थियो । भोलि काम गर्दै जाँदा थप अनुभव हुन्छन् । पञ्चायत कालदेखि नै काम गरेका हौँ । हामीले लामो समयदेखि जसरी राजनीति बुझ्यौ र बुझायौँ । पार्टी सङ्गठन जनतप्रति निष्ठावान हुन्छ, त्याग तपस्याको भावले गर्नु पर्छ भन्ने हो । पद प्रतिष्ठा गौण हुन भन्दै आएका हौँ । अहिलेको संसदीय प्रणाली, यहाँ भइरहेको अभ्यास, पद प्रतिष्ठा प्राप्तिका लागि भइरहेका दौडधुप डरलाग्दा छन् । यस्ता कार्यले निर्वाचन प्रणाली असान्दर्भिक हुन गइरहेको छ । कुनै पनि दिन हामी जस्ता मानिस असान्दर्भिक हुन सक्छौँ ।बहुदलीय प्रतिस्पर्धा अँगाली सकेपछि त संसदीय प्रतिस्पर्धामा आउनै पर्छ हैन र ?बहुदलीय प्रतिस्पर्धा स्वभाविक छ । राजनीतिमा जस्तो फोहोरी खेल देखिरहेका छाँै, यो ठीक छैन । बहुदलीय प्रणाली, संसदीय व्यवस्थालाई सबै पार्टीले सुदृढीकरण गर्नै पर्छ । यसलाई सुदृढीकरण गरिएन भने आम राजनीतिक कार्यकर्तामा डिप्रेसन आउँछ । आफ्नो पार्टीमा पनि यस्ता कुराहरू छन् । यसलाई परिवर्तन गर्नै पर्छ नत्रभने राजनीतिलाई र पार्टीलाई असान्दर्भिक बनाउँछ । यसमा हामी पनि असफल भयौँ भने राजनीति नै असफल हुन्छ । त्यो प्रवृत्ति बोक्ने मान्छे सफल हुन्छन् । हामी जस्तो प्रवृत्ति बोक्ने मान्छे असफल हुन्छौँ ।तपार्इंको पार्टीमा पनि यस्तो डरलाग्दो अवस्था छ ?आफ्नै पार्टीमा पनि त्यस्तो देख्नुपर्छ । एमाले इतिहास बोकेको सुव्यवस्थित पार्टी हो । निष्ठाको राजनीति गर्ने पार्टी हो । अहिलेका समकालीन दलहरूमा सबैभन्दा नैतिकवान पार्टी हो । पछिल्ला दिनहरूमा जित्ने र प्रतिस्पर्धाका नाममा जस्ता प्रवृत्तिहरू देखापरेका छन्, त्यो गतल छ । यसलाई समयमा नै रोक्नुपर्छ । अब झन् दुई पार्टी एक हुँदैछौँ, यसलाई समयमा नै सच्याउनुपर्छ । नयाँ पार्टीका लागि यो चुनौती हो ।यो तपार्इंले कुन प्रसङ्गमा डरलाग्दो भन्नुभयो ? हिजो टिकट वितरणको कुरा हो कि टिकट पाइसकेपछि जित्ने कुरा कि, अब बन्दै गरेको सरकारमा मन्त्री बनाउने हिसाबमा ?सबै हिसाबले पार्टीमा अहिल समकालीन दलहरूमा कमजोरी छन् । मेरो पार्टीमा पनि राम्रा कुरा मात्र देख्ने कमी कमजोरी नदेख्ने प्रवृत्ति छ । आफ्नो पार्टीको कमजोरी देख्यो भने न सुर्धान सकिन्छ ।यदि कमजोरी देखिएन भने एकैपटक धक्का खाने अवस्थामा आउँदा मात्र थाह हुने अवस्था आउँछ । पार्टीलाई जस्तोसुकै परिस्थितिमा पनि उभ्याउन सक्ने तागत भनेको पार्टीभित्रै हुन्छ । ०६४ सालमा ३३ सिट मात्र जितेका थियो । किन उठ्यो त एमाले ?मानिसले एमाले उठ्छ भन्ने सोचेकै थिएनन् । हामीले आफै पार्टी बनायौँ । मैदान छोडेर भागेका थिएनौँ । आफैले पार्टी बनाएर पुनः सच्याएर यहाँ पुगेका हौँ । हाम्रो जग हल्लिएको थिएन । अझै पनि कैयाँै सकरात्मक र नकारात्मक प्रवृत्ति पार्टीभित्र छन् । तिनलाई सुधारेर जानुपर्छ ।यो बढी नेतृत्वमा छ कि तल छ ?सबै ठाउँमा छ, तलको काम गर्ने साथीहरूलाई दोष दिएर हामी उम्कन सक्दैनौँ । मुहान सफा भएपछि मात्र तल आफै सफा हुन्छ । मुहानमा नै धेरै सुदृढीकरण गर्नुपर्ने छ ।यस्तो समयमा भन्नुभएको छ कि, तपाईंको पार्टी पहिलो पार्टी भएको छ, तपाईंहरू जस्तो निष्ठाको राजनीति गर्ने मान्छे यही अवस्थामा गयो भने सान्दर्भिकता नै सकिन्छ ?मैले भने त हामी खराब बाटोतर्फ जान खोजिरहेका छौँ । यो बाटोबाट फर्केनौँ भने समस्या आउँछ  । यो दिशाबाट फर्कनुपर्छ । हामीले यसलाई सही ठाउँमा ल्याउनुपर्छ ।यो तपाईंहरूको बलबुतामा छ कि छैन ?छ, किन न हुनु ? हामीले नै हो यसलाई सही दिशातर्फ अगाडि बढाउने । एमालेभित्र खराब पक्ष प्रबल हुने सम्भावना छ । तर अहिले पनि हामी बढी छौँ ।  एमाले सही भएकाले जनताबाट अनुमोदित भएर आएको हो । अहिले त वामपन्थीसहित एक ठाउँमा हुँदै छाँै । पार्टी ठूलो भएको छ ।एमाले अगाडि बढ्छ । एमालेमा सही नेतृत्व सही सङ्गठन र सही विचार छ र त यहाँसम्म आयौँ । यसको भनिरहँदा सबै ठीक छ भन्ने होइन । यसमा भएका खराबीहरू समयमा नै हटाउनुपर्छ । सङ्गठन, नेतृत्वको पक्षमा कहीँ न कहीँ खराब छ, यिनै प्वालबाट केही खराब तत्वहरू भित्रिन सक्ने अवस्था आउँछ ।कोमल वली राष्ट्रिय सभाको सदस्य हुने तर बेदुराम भुसाल, ठाकुर गैरे पन्छिनुपर्ने अवस्था एमालेमा भित्र भएको परिणाम हो है ?कोमल वली, वेदुराम भुसाल, ठाकुर गैरेभन्दा पनि कस्तो प्रवृत्तिलाई प्रोत्साहन गर्दैछौँ भन्ने यो एउटा उदाहरण हो । कोमल वलीसँग व्यक्तिगत हिसाबले बहस छलफल नै हुँदैन । कोमल वली एमालेमा आउँदा सबै मुख्य नेताहरूले वचन दिनुभएको थियो । उहाँले चुनाव लड्न चाहनुभयो, पाउनुभएन । तर अहिले नेताले दिएको वचन पूरा गरेका छन् । राष्ट्रिय सभामा ल्याइनुभएको हो ।स्थान त होला नि, को प्रतिनिधि सभामा जाने को रािष्ट्रय सभामा जाने को प्रदेश सभामा जाने भनेर होइन र ?यही भएर त केही साथीहरूले नोट अफ डिसेन्ट लेखेका हौँ, पार्टीको निर्णयमा ।  यो चर्चामा आउन लेखेको होइन । रहरले नोट अफ डिसेन्ट लेखेका हइनौँ, पार्टीको निर्णयका विरुद्ध । पार्टीभित्र मापदण्ड बनाउँ, निर्वाचनको प्रक्रिया ठीक भएन । जिम्मेवारी दिँदा मापदण्ड बनाएर जाआँै भनेका हौँ । यो मापदण्डमा म परिन भने पनि केही भएन । तर मापदण्ड त हुनुपर्यो । अरूले प्रश्न त उठाउन पाउँदैनन् ।खराब प्रवृत्ति त हाबी भएको रहेछ नि । तपाईंहरूले त रोक्न सक्नु भएन छ नि ? तपाईंको हातबाट त फुत्किसेकेको रहेछ नि त ?सिङ्गो पार्टी यो प्रक्रियामा छैन । केही व्यक्तिका कारणले यस्तो भएको हो । केही मानिसहरू पार्टी प्रवेश गरेका छन् । काँग्रेस, राप्रपालगातय कम्युनिस्ट पार्टीबाट आएका छन् । हाम्रो पार्टीमा आएका सबै यही विचारबाट निर्देशित थिएनन् । वर्गीय धरातल पनि फरक छ । यो एमाले एउटा कारखाना हो । यहाँ सबै कच्चा माललाई वस्तु बनाउनुपर्छ । हामीले वस्तु बनाउन सक्यौँ भने राम्रो भयो । कहिले काहीँ कच्चा पदार्थले मसिन नै बिगारिदिन्छ । मसिन नबिग्रियोस् भन्ने हामी चाहन्छौँ ।जनताले अनुमोदन नै गरिसके तर, एमाले माओवादीबीच एकता हुने छाँटकाँट छैन त के हो ?चुनावको मुखमा गठबन्धन बनाउनुपर्ने समयको माग हो । हामीले यो मौका गुमाएनौँ । अलग अलग लडेको भए माओवादी कमजोर हुन्थ्यो । एमाले पनि यहाँ पुग्दैन थियो । यही बुझेर हामी एकतमा जाँदैछौँ । जनपक्षीय सरकार बनाउन दुई पार्टी एक भएका हाँै । यो असोज १७ गते मात्र भएको होइन ।सशस्त्र द्वन्द्वको समयमा पनि माओवादी र हामी एकआपसमा भेटवार्ता गरिरहेका थियौँ । माधव नेपाल सिलगुढी जानुभयो । वामदेव गौतमलाई माधव नेपालले रोल्पा पठाउनुभयो । केपी ओलीको १२ बुँदेमा सक्रिय भूमिका छ । झलनाथ खनालको भूमिका धेरै छ । १२ बुँदेमा ओलीको असहमति भएको भए एमाले त्यहाँ पुग्न सक्दैन थियो ।वामदेव रोल्पाबाट फर्केलगतै हाम्रो पार्टीको राष्ट्रिय भेला भयो । उनलाई कारवाही गर्नुपर्छ भनेर ठूलो आवज उठ्यो । म त्यो समयमा उपत्यकाको सचिव थिए । मैले र केही अञ्चलका सचिवहरूले मात्र रोकेका हौँ । अधिकांश सचिवहरूले कारवाही हुनुपर्छ भन्ने थियो । मधाव नेपालले भन्नुभयो, मैले पठाएको हुँ ।कारवाही हुन्छ भने मलाई होस् । त्यसपछि यो सकियो । त्यो समयमा वामदेव र प्रचण्डबीच ६ बँुदे भएको छ । १२ बुँदेको भ्रूण त्यही ६ बुँदे हो । त्यसपछि माओवादी र हामी एकअर्कातर्फ फर्केको थियो । एमालेमा माओवादी हेर्ने दृष्टिकोणमा विवाद भए ।झलनाथ खनालले एकता सङ्घर्ष र रूपान्तरणको नीति प्रस्तुत भयो । तर कैयौँ साथीहरूले निषेध गरेर जानुपर्छ भन्नुभयो । हो हामीले एक आपसमा खुल्ला मञ्चबाट एकअर्कालाई आरोप प्रत्यारोप पनि गरेका छौँ ।हामी पहिलो पटक ०६५ मा माओवादीको सरकारमा सामेल भयौँ, यो एकताको प्रक्रिया हो । त्यसपछि झलनाथ खनालको नेतृत्वको सरकारमा माओवादी सहभागी भयो । यो पनि एकता नै हो तर माधव नेपाल प्रधानमन्त्री भएको समयमा भने माओवादी सिंहदरबार कब्जा गर्न आए । यो सङ्घर्ष हो । यो समयमा लाखौँ मानिस राजधानी ल्यायो ।माधव नेपालको सरकारले ट्याकल गर्यो । हो यहीँबाट हो माओवादीमा परिवर्तनको बाटो । यहीँबाट सोच्यो माओवादीले कि अब यो बाटोबाट हुँदैन । एकता भनेर गजुर मात्र टल्काएका हौइनौँ । यसका लागि धेरै अभ्यास भएका छन् ।  क्रान्ति पूरा गर्यो, अब समृद्धिको बाटोबाट जानु पर्छ भनेर सोच्यो । यहीँबाट हाम्रो विचार समान धारण मिलेको हो ।हिजो सिलगुढी, लखनउ र रोल्पामा पुगेर वार्ता गरेको आधारमा कारवाही गर्नुपर्छ भन्ने मान्छेहरू नेतृत्वमा छन् अथवा उनका समूहका मान्छेहरू नै  प्रमुख छन्, तपाईंको पार्टीमा ?यो गलत हो, केही साथीहरूले स्तस्फूर्त ढङ्गले माओवादीसँग वार्ता गर्नेलाई कारवाही हनुपर्छ भन्ने थियो । त्यही भएर त माधव नेपालले जिम्मा लिनुभयो । अहिलेको जस्तो समूह गत बहस थिएन । राज्यले नै आतङ्कवादी भनेको र केही अन्तर्राष्ट्रिय सङ्गठनहरूले पनि त्यही लिस्टमा राखेको भएर केही साथीहरूमा माओवादीजस्तै व्यवहार हामीलाई गर्छ भन्ने थियो ।अथवा वैधानिक पार्टीले यसरी लडिरहेको पार्टीसँग वार्ता गर्नुपर्छ कि पर्दैन भनेर बहस भएको हो ।दोस्रो कुरा अब राज्यले हामीलाई पनि त्यही व्यहार गर्छ भन्ने थियो । मत विभाजन गुटगत रूपमा थिएन । हाम्रो पार्टीका नेताहरू कसैले कडा बोले होलान् । कसैले सैद्धान्तिक रूपमा बहस गरे होलान् । हाम्रो पार्टीमा एकता गर्नुपर्छ भनेर युवाहरू धेरै थियौँ ।घनश्याम भुसालले वैचारिक रूपमा माओवादीसँग बहस गर्नुभयो । सबैभन्दा बढी वैचारिक सङ्घर्ष गर्नुभएको भुसालले हो । उहाँले त पुस्तक नै लेख्नुभयो । त्यतिको वैचारिक सङ्घर्ष कसले गर्यो । यही सङ्घर्षका कारण एकता र रूपान्तरण भएका हौँ ।एमालेमा चुनावी गठबन्धन, एकता गर्नुपर्छ भन्नेमा अलिकति पनि विमति छैन । यसको नेतृत्व पार्टी अध्यक्षले गर्नुभएको छ । उहाँको नेतृत्वमा सबै काम गर्दै छौँ । अध्यक्षले सुझबुझ तरिकाले यसको नेतृत्व गर्नुहुन्छ ।हिजो सिलगुढी वार्ता, रोल्पा वार्ता गर्न जानेहरू फरक थिए, अहिले नेतृत्व फरक व्यक्तिले गरिराख्नुभएको छ । त्यहाँ वार्ता गर्न जानेहरूलाई अहिले पार्टी एकताको बारेमा सूचना नै गरिँदैन भनिन्छ नि पार्टी कसरी एकीकरण हँुदैछ भनेर ?तपाईंले भनेको ठीकै हो । पार्टीभित्र सामूहि छलफल हुनुपर्छ । यसमा हाम्रा केही कमी भएका छन् । केही यस्ता प्रश्न हुन्छ कि पार्टीको हाई कमान्डमा छलफल गरेर तलसम्म लैजानुपर्ने होला । सावधानीको अपनाउनुभएको होला अध्यक्षले । कैयौँ कुरा बिग्रन्छ भनेर भनेर पनि होला सबैसँग छलफल नगरेको ।होइन तपाईंले वामदेव गौतम, झलनाथ खनाल र माधव नेपाललाई लुकाउने पर्ने के हुन्छ ?हामी सबै बसेर अध्यक्षलाई पार्टी एकता संयोजनको जिम्मा दिएका छौँ । यी कुरामा छलफल गर्नुहोस् । कार्यसूची तयार गर्नुहोस् भनेर जिम्मा दिएका छौँ ।यसको मतलब पार्टी अध्यक्षले प्रचण्डसँग जे सहमति गरे पनि मान्य हुन्छ ?उहाँले राम्रो काम गर्नु हुन्छ । उहाँहरूले गरेका काम पार्टी एकता संयोजन समितिमा ल्याउनु हुन्छ । आआफ्ना पार्टीका मिटिङमा राख्नु हुन्छ । उहाँहरूले नराम्रो काम गर्नु हुन्न । राम्रो काम गरेर आउनु भयो भने समर्थन हुन्छ ।  हाम्रो अध्यक्षले जति माथिबाट धर्ती हेर्नु हुन्छ, त्यति मैले हेर्न सक्दिन । जति माथिबाट हेर्यो त्यति जमिन फराकिलो हुन्छ ।पछिल्लो समयमा सांसद बनाउने, टिकट वितरणमा निर्णयहरूले सङ्केत त राम्रो दिँदैन नि ?यसको जिम्मा मेरो पनि हो । मैले पनि गलत निर्णय गरेको छु । यसको हिस्सा कसको भागमा कति पर्छ भन्ने हो । नराम्रा निर्णय भएका छन् । नराम्रो परिणामको हिस्सेदार म पनि हो ।दुई पार्टी कहिले एकीकरण हुन्छन् ?मिति त म भन्न सक्दिनँ । एकीकरण गलत दिशामा गएको छैन, सही दिशामा गएको छ ।केमा रोकिएको छ पार्टी एकता ? कि सरकार पहिला भन्नेमा हो ?चुनावभन्दा पहिला हामी बढी भावनात्मक थियौँ । परिस्थितिको दबाब र भावनाका कारण बढी छिटो भएको हो । यसकारण प्रचण्ड सूर्य चुनावमा लड्न तयार हुनुभयो, उहाँले आफ्नो पार्टीमा छलफल नगरीकनै । उहाँले निर्वाचन आयोगमा छलफल गर्दा मात्र रोकियो । यो भनेको परिस्थितिको दबाब, उहाँको भावनाले काम गरेको हो ।म माओवादीको कोणबाट हेर्दा आत्मसपर्ण हो कि भन्ने भयो होला । अहिले चुनाव चिन्ह फरक फरक लिएर जाऊँ भन्ने भयो । अहिले जति पनि पार्टी एकताका काम अगाडि बढाउँछौँ । त्यो सबै सचेततापूर्वक गर्नुपर्छ । भोलि यसमा विवाद नआओस् । एकताका काम भावनात्मक र समयको दबाबभन्दा पनि वैचारिक रूपमा सचेतनापूर्वक गर्नुपर्छ ।अहिले के नेतृत्वको व्यवस्थापनमा नै हो समस्या ?हो, नेताहरूको व्यवस्थापन पनि समस्या हो ।तपाईंले त सिन्धुली काठमाडौँ सम्पर्क मञ्चको कार्यक्रममा हाम्रो पार्टीको अध्यक्ष प्रचण्ड भन्नुभयो भन्ने आयो स्वीकारिसक्नुभएको हो प्रचण्डलाई अध्यक्ष ?हो भनेको हुँ, किन भने भने हाम्रो पार्टी अध्यक्षले नै आसोज १७ गते गठबन्धनको घोषणको दिन भन्नुभयो– अब एमाले पनि रहँदैन, माओवादी पनि रहँदैन । अब नयाँ पार्टी बन्छ भन्नुभयो । यो उहाँको भनाइले आएको परिणाम हो । उहाँले यो काम दिमाग मात्र होइन मुटुको भित्रबाट आएको हो । उहाँले काम चलाउन हो भन्नुभएको भए यस्तो परिणा आउँदैन थियो । उहाँले नयाँ पार्टी बन्छ भनेको के हो ?नयाँ पार्टी भनेको क्रमभङ्ग गरेर होइन, हिजोका पार्टीको राम्रा विचारसहित नयाँ बनाउने । यसको साङ्गठनिक, सैद्धान्तिक र नेतृत्व नयाँ हुन्छ भनेको हो नि । एमालेका र माओवादीका राम्रा विचार शैली आउँछन् । एमालेको जबजले यहाँसम्म पुगेका हौँ । अब नयाँ चरणमा जान्छौँ । अब हामी क्रान्तिको नयाँ चरणमा जाँदै छौँ, आर्थिक समृद्धिका लागि । हिजो त मसाल बोक्न बनाएको पार्टी हो नि । अब त मसाल बोक्न होइन पुनः निमार्ण गर्नुपर्छ । कार्यशैली पनि बदलिनुपर्छ । कार्यदिशा बदल्नुपर्छ । मदन भण्डारीले २०४९ सालमा जति फराकिलो आकासबाट हेर्नुभयो, त्यही आकासमा अहिले हामी छैनौँ । अब हामी फराकिलो आकासमा छौँ । अब यो आकासबाट सोच्ने हो ।तपाईं पनि घनश्याम भुसालले भनेको जबजको क्लोज च्याप्टरमा सहमति हो ?घनश्याम भुसाल अहिले पनि एक लाइन खराब हुुनुहुन्न । यो भिडियो पूरा सुन्नु होस् अनि मात्र बहस गरौँ । छलफल गरौँ । गतल छ भने आलोचना गर्नुहोस् । त्यहाँ प्रष्टसँग भन्नुभएको छ कि जबज र एक्काइसौँ शताब्दीको जनवादको एउटा च्याप्टर क्लोज भयो भन्नु भएको छ । अब दोस्रो च्याप्टरमा जान्छौँ भन्नुभएको छ । धन्न एक्काइसौँ शताब्दी पनि जोडिदिनुभएछ पत्रकार साथीले । यदि एक्काइसाँ शताब्दीको जनवाद नजोडेको भए घनश्याम भुसाललाई त चारपाटे मुडेर निकाल्ने रहेछन् । अब म भन्न चाहन्छु कि चारपाटे मुण्डन गर्न तयार भएका साथीहरूलाई अहिले पनि भन्छु पूरा सुन्नु होस् । अनि भन्नु होस् ।अहिले पार्टी एकीकरण हुनुको बाधा भनेको नेतृत्वको व्यवस्थापन हो ?यो भनेको एउटा एजेन्डा हो । पार्टी एकीकरणका लागि सङ्गठन, विचार र नेतृत्व हो । आआफ्नो विचारको अभ्यास गरेका छौँ । माओवादीको हेटौँडा महाधिवेशनमा नयाँ तरिकाले आएको छ । यसकारण हामीबीच माओवादीबीच समानता छन् । असमानतालाई छोड्न सकिन्छ छोडौँ । सकिँदैन बहस गर्दै जाऔँ ।अहिले एकीकरण हुन्छ त ?अब एमाले र माओवादी अलग पार्टीका रूपमा रहन नै सक्दैनन् । अहिले समाजले लिभिङ टुकेदर पनि स्वीकारेको छ, यो यति मात्र होइन । समय लाग्न सक्छ, यसलाई परिपक्क बनाउनुपर्छ ।पहिला सरकार बन्छ हो ?हो, सरकार पहिला बन्छ ।केपी ओलीको नेतृत्वमा सरकार बन्छ हो ?केपी ओलीको नेतृत्वमा नै बन्छ । फागुन १० गतेभित्र बन्छ । यसमा कुनै विवाद छैन । ओली सबैभन्दा ठूलो पार्टीको नेता हुन् । जनमत पनि उहाँ नै प्रधानमन्त्री हुनुपर्छ भन्ने छ ।तपार्इं पनि मन्त्री बन्दै हुनुहुन्छ हो ?मलाई थाह छैन, यो अध्यक्षको जिम्मा हो । उहाँलाई थाह हुन्छ ।अध्यक्षले त तपार्इंको निर्वाचन क्षेत्रमा गएर नै तपाई सांसद बनाएर पठाउनुहोस्, म मन्त्री बनाउछु भन्नुभएको थियो ?यस्तो छ, म पार्टीको प्रचार विभागको प्रमुख हो । पार्टीले एसाइन गरेका काम म गर्छु । पार्टी अध्यक्षले सामूहिक निर्णयलाई बलियो बनाउने काम गर्छु । त्यसको पक्षमा जनमत तयार गर्नुपर्छ, सकेसम्म गर्छु । युद्धमा जाने कमान्डरलाई नै चित्त बुझेको छैन भने  म किन बस्ने । यसमा अध्यक्षलाई चित्त बुझेको छैन भने प्रस्ताव ल्याएर मलाई हटाए भने कुनै आपत्ति छैन ।उहाँ भोलि प्रधानमन्त्री हुनुहुन्छ । पहिला एमालेमा कसलाई मन्त्री बनाउने भनेर स्थायी समितिमा निर्णय हुन्थ्यो । पछि त्यो केही नेता बसेर छलफल गर्ने चलन बस्यो । अहिले प्रधानमन्त्री हुने व्यक्तिमा यो निर्णय गर्ने चलन बढी देखिएको छ । मन्त्री बनाउँदा सजिलो हुन्छ । यदि सिस्टम बनाउने हो भने त्यही सिस्टममा जाऔँ । अध्यक्षलाई नै जिम्मा दियौँ सबै बसेर भने पनि त्यो सामूहिक हो ।पछिल्लो समयमा तपाईंको विषयमा आलोचना आए, तपार्इंले निर्वाचनमा आफ्नो निर्वाचन क्षेत्रमा ओलीलाई लिएर जानुभयो, प्रशंसा गर्नुभयो ?मेरो निर्वाचन क्षेत्रमा, मैले चुनाव लडेको क्षेत्रमा केपी ओली नलिएर के शेरबहादुर देउवालाई लैजाऊँ ?पछिल्लो समयमा केपी ओली प्रधानमन्त्री हुनु हँुदैन, नेतृत्वबाट हट्नुपर्छ भन्नुभयो । यही कारणले तपाईं मन्त्रीको लिस्टबाट हट्नुभयो भन्ने छ नि ?भनेको पनि हुँ, मैले भनेको सबै कुरा मान्नु पर्छ भन्ने नै छैन । मैले यही भनेको कारण मेरो नाम मन्त्री बन्नेबाट हटेको हो भने मलाई केही छैन ।यस्तो भन्न मिल्थ्यो कि मिल्दैन थियो ?म अहिले पनि भन्छु । मैले जुन तर्कका साथ केपी, प्रचण्डलाई सम्बोधन गरेर अरूलाई पनि भनेको हुँ । वामदेव, माधव नेपाल र झलनाथ खनाललाई भनेको हुँ । जुन सगरमाथा तपाईं चढ्नुभयो अब अर्को सगरमाथा छैन । आज नेपालको कम्युनिस्टले सगरमाथा चढ्यो, यसमा मेरो पनि सहभागिता छ । मैले थिचेको एक्सलेटरले पनि माइलेज त दिएको होला । हो, नेतृत्वले थिचेको एक्सलेटरले बढी माइलेज दियो होला । म पनि यही क्याराभानको यात्री हुँ । उहाँको नेतृत्वमा म पनि सहभागी छु । मलाई गर्व लाग्छ ।  खास खास समयमा धेरैले नेतृत्व गर्नु भएको छ । वामदेव रोल्पा गएर वार्ता गर्दा सेनाले पछ्याएकै हो । यदि सेनाले बम खसालेको भए प्रचण्ड र वामदेव त त्यही मर्थे नि । यति जोखिम मोलेर वार्ता त गर्नु भएको हो नि । के यो इतिहास म विर्सन्छु ।माघ १९ को कूको समयमा एमाले दुईटा दिशामा जाने खतरा थियो । एउटा माओवादी हुने लाइन, अर्को राजालाई ठीक पार्नुपर्छ भनेर सेना बनाएको भए । माओवादीले १० वर्षमा बनाएको सेना एमालेले एकै दिन बनाउँथ्यो । ५ लाख पार्टी सदस्य भएको पार्टीबाट ३० प्रतिशत मात्र माओवादीतर्फ गएको भए के हुन्थ्यो ?त्यो बाटो जानुपथ्र्यो भन्ने पनि थियो । अब ज्ञानेन्द्रले ५० वर्ष खान्छ जाआँै माओवादीसँग भन्ने थियो । तर यो समयमा झलनाथ खनालले सही नेतृत्व गर्नुभयो । न दायाँ भड्काउमा जान दिनु भयो न त बायाँ भड्काउमा जान दिनुभयो । उहाँले दायाँबायाँ भड्काउमा होइन, काँग्रेस र माओवादीसँग मिलेर लोकतान्त्रिक आन्दोलनमा जाने हो भन्नुभयो । यो योगदान कम हो ।केपी ओली १४ वर्ष जेल बस्नुभएको हो  । उहाँको अवमूल्याङकन गरेर कहाँ पुग्छु । अहिले हामी १४ घण्टा जेल बस्न तयार छैनाँै । बसे हुँला पटक पटक गरेर ३, ४ वर्ष । नेताहरूको सुखदुःख देखेको छु । मभन्दा १५ वर्षको फरक न छ । सँगै खाएको सुतेर आएको हुँ । उहाँहरूको योगदानले नेपालको कम्युनिस्ट आन्दोलन यो उचाइमा पुगेको हो । भियतनाम, लाओस, चीनभन्दा अगाडि छ । यो कुनै समयमा पुष्पलालले बनाउनुभयो । कुनै समयमा मदन भण्डारीले गर्नुभयो । कुनै समयमा माधव नेपाल, झलनाथ खनालले गर्नुभयो होला । अहिले केपी ओली र प्रचण्डले गर्नुभएको हो । मैले यो उचाइबाट भनेको हुँ कि यो कम्युनिस्ट आन्दोलन यहाँ पुर्याउन जति योगदान उहाँहरूको छ । केपी ओली र प्रचण्डले गरेको योगदानले हो । मैले त नेल्सन मण्डेला जस्तो बन्नुहोस भनेको हुँ । मैले माधव नेपाललाई प्रधानमन्त्री बनाउन भनेको होइन ।पछि ओलीले मलाई बैठकमा सम्झाउनुभयो । अहिले समय त भएको थिएन ।तपाईंलाई मन्त्री बनाउनुहुन्न भन्नेलाई सहज बनाउनु भयो नि ?मलाई मन्त्री बनाउन नचाहने साथीहरूको चाहना हो भने बालकोटमा जुलुस् लिएर जानुहोस् । आज पनि भन्छु, पार्टी अध्यक्षले जुलुसका कारण मलाई मन्त्री बनाउनुभएन र बैठकमा भन्नुभयो भने सबैभन्दा बढी आत्मसन्तुष्टि मलाई त्यही दिनहुने छ ।मुख्यमन्त्री पार्टीभित्र पनि मिलाउन सक्नुभएन भन्ने छ नि ?पार्टी कमिटीमा बहस गरेका छौँ । संसदीय दल भनेको पार्टीको मातहत हुन्छ । यो भनेपछि शाक्तिको टकराव नहोस् ।यसबारेमा २४ गतेपछि हामी बहस गर्दैछौँ । किनकि योभन्दा पहिला बहस भए निर्वाचनलाई असर गर्न सक्छ । सके सर्वसम्मत गराँै भएन भने गोप्य मतदानबाट संसदीय दलको नेता छानौँ । यसको मतलब स्थायी समितिमा छलफल हँुदैन भन्ने होइन । यदि यस्ता भएन भने सबै संसदीय दलहरूले पार्टीभन्दा अलग हौँ भन्ने भावना हुन्छ । हामी अनियन्त्रित रूपमा यसलाई छोड्दैनौँ । अध्यक्षलाई पनि भनेका छौँ ।मुख्यमन्त्रीको विवाद पार्टीले मिलाउँछ ?मिलाउँछ, हाम्रो पार्टीमा सकेसम्म चुनाव हँुदैन । ५ नं. प्रदेशका साथीहरूले गलत गरेका हुन । शङ्करजी नै संसदीय दलको नेता र मुख्य मन्त्री हुन तर प्रक्रिया गलत भएको हो । पार्टीको टप लेबलमा बसेका साथीहरूको संलग्नतामा यस्तो काम भएको हो । यो सङ्गठनको अराजकता हो । आत्मआलोचित हुनुपर्छ ।तपाईंको घोषणापत्रमा भएको काम जुनसुकै सरकारले गर्दा के भयो त ?वृद्ध भत्तासँग जोड्नुभयो । राज्यको सामथ्र्यको कुरा आउँछ । हामीले भनेका छौँ, हो मासिक ५ हजार बनाउने । भोलि हाम्रो राज्यको सामथ्र्य बढेपछि गर्न सकिन्छ । एउटा समाजवादी अवधारणा हो । राज्यले बालबालिका र वृद्धहरूलाई राज्यले हेर्ने हो । हामी लिबरल होइनौँ हामी त समाजवादी हौँ । तर देउवा सरकारले गरेका कैयौँ घोषणाहरू ठाडै खारेज गर्न सक्छ ।कैयौँ एक्स्पर्टहरूले कामचलाउ सरकारले गरेका निर्णयहरू तत्काल एक्सन लिनु्पर्छ भन्छन् नि ?यी प्रशासक विज्ञलाई यो पनि थाह हुनुपर्छ कि चुनाव जितेर आएको छ । यसको प्रतिवाद पनि गरेका छौँ तर क्याबिनेटमा जान पाइँदैन । पछि हामी पनि केही समयपछि त्यही बसेर सच्याउँछौँ । नियुक्तिको मापदण्ड बनाउँछौँ हामी, तलब खुवाउन मात्र होइन ।देउवाले गरेका निर्णयमा तपार्इंको धारण भनिदिनु होस्  न ?कतिपय निर्णयहरू ठाडै खारेज हुन्छन् । कतिपय छानबिन हुन्छन् ।भिडियो नखुलेमा यहाँ क्लिक गर्नुहोस्