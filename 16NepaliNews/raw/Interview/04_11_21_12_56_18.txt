काठमाडौं । संघीय सरकारका अर्थमन्त्री विष्णु पौडेल अचेल राजनीतिक सभा–समारोहहरुमा खासै देखिँदैनन् । कारण, उनी आगामी आर्थिक वर्षको बजेट निर्माणमा व्यस्त छन् । संविधानतः जेठ १५ गते बजेट ल्याउनैपर्ने हुन्छ । बजेटसम्बन्धी काममा व्यस्त रहेका अर्थमन्त्री पौडेललाई हामीले आगामी बजेटका विशेषता के–के हुनेछन् भनेर सोध्यौं । वृद्ध भत्ता बढ्छ कि बढ्दैन भन्ने जिज्ञासा राख्यौं । पुँजीगत खर्च बढ्न नसक्नुका कारणहरु सोध्यौं । अनि राजनीतिक नेताहरुको दबाव कस्तो आइरहेको छ भनेर पनि सोध्यौं ।राजनीतिकरुपमा सत्ता समीकरणको खेल भइरहेकाले यसपालि तपाईले नै बजेट ल्याउनु पाउनुहोला त ? वा, सरकारले ल्याएको बजेट संसदबाट पारित होला कि नहोला ? यी प्रश्नको जवाफमा अर्थमन्त्री पौडेलले यो सरकारले यो बजेटमात्रै ल्याउँछ भनेर नसोच्न आग्रह गरे । उनको आशय २०७९ सालको बजेट पनि यही सरकारले ल्याउँछ भन्ने थियो ।माओवादीले सरकारप्रति विरोध पनि र समर्थन पनि जनाएर अद्भुत काम गरिरहेको नेकपाका एमालेका नेतासमेत रहेका अर्थमन्त्री पौडेलले बताए । उनले भने, ‘यो सरकारलाई दिएको समर्थन फिर्ता लिनेसम्म पनि स्थिति छैन ।’ फिर्ता लिँदा पनि सरकारले सदनको विश्वास आर्जन गर्ने अरु धेरै विकल्प त छँदैछन् ।’प्रस्तुत छ– अर्थमन्त्री पौडेलसँग रातोपाटीले गरेको कुराकानीको सम्पादित अंश:  तपाईहरु आगामी वर्षको बजेट निर्माणमा व्यस्त हुनुहुन्छ । आगामी बजेट केमा केन्द्रित हुनेछ ?हामीले निर्वाचनमा जनतासमक्ष गरेका प्रतिवद्धता छन् । संविधानले निर्दिष्ट गरेको छ । यसबीचमा पन्ध्रौं योजना तयार गरेका छौ । तात्कालिकरुपमा हाम्रा सामु आकस्मिक अभिभारा आइलागेका छन् । मुख्यगरी कोभिडको समस्या विश्व अर्थतन्त्रमै रह्यो । त्यसको असर नेपाली अर्थतन्त्रमा पनि  गम्भीर रह्यो ।  कोभिडबाट नागरिकको जीवन सुरक्षा गर्ने विषय, अर्थतन्त्रलाई पुरानै लयमा फर्काउने र तिब्र आर्थिक बृद्धि दरतर्फ अगाडि  बढाउने चुनौती हामीसामु छन् । यसैलाई मध्यनजर गरेर बजेट तयार हुनेछ ।आउने बजेटको समग्र कन्टेन्ट अथवा कस्ता कार्यक्रम हुन्छन्, कुनमा कति बजेट विनियोजन हुन्छ, त्यो विषयमा अहिले नै छलफल गर्नु जल्दबाजी हुन्छ । मैले यति नै भनें, विगतका अनुभवबाट सिकेर, अहिलेको चुनौतीलाई ख्याल गरेर  बजेट बनाउँछौं ।कोभिडले अर्थतन्त्रमा चाप दिएको छ, जसका कारण स्रोत व्यवस्थापनमा सकस देखिन्छ । आगामी बजेट फजुल खर्च कटौतीका लागि कत्तिको निर्मम बन्ला ?साधारणतर्फको खर्च कटौती गर्ने, फजुल खर्च कटौती गर्ने, मितव्ययिता अपनाउने, भ्रष्टाचार नियन्त्रण गर्ने, सुशासन कायम गर्ने गरी बजेट आउँछ । हिजोकै अर्थ समितिको बैठकमा  मैले राखेको छु हामी अनुशासित बजेट निर्माण गर्न चाहिरहेका छाैं । बजेट निर्माणको आधारभुत सिद्धान्तमा रहेर बजेट निर्माण गर्छौं । बजेटले अनुशासनको दायरा उल्लंघन गर्दैन । कार्यान्वयनको आधारभूत सिद्धान्तसहित बजेट बनाउँछौ ।  यो बजेट कार्यान्वयन पनि हुन्छ । दुईवटा कुरामा हाम्रो जोड छ – एउटा बजेट व्यवहारिक, वस्तुनिष्ट, यथार्थपरक छ, यसले समस्यालाई चिनेको छ र समाधानको दृष्टिकोण अघि सारेको छ  । त्यसअनुसार स्रोत बाँडफाँड भएको छ । बजेटको आधारभुत सिद्धान्तको फ्रेमभित्र रहेर आउँछ । सँगसँगै, बजेटको कार्यान्वयनको सुनिश्चिताको बलियो आधार बनाउँछौ ।फजुल खर्च कटौती हुन्छ भनिरहँदा व्यापक विवादित बनेको स्थानीय पूर्वाधार विकास साझेदार कार्यक्रम (सांसद विकास कोष) आगामी बजेटबाट हटाउन सक्नुहुन्छ ?आउने बजेटको समग्र कन्टेन्ट अथवा कस्ता कार्यक्रम हुन्छन्, कुनमा कति बजेट विनियोजन हुन्छ, त्यो विषयमा अहिले नै छलफल गर्नु जल्दबाजी हुन्छ । मैले यति नै भनें, विगतका अनुभवबाट सिकेर, अहिलेको चुनौतीलाई ख्याल गरेर  बजेट बनाउँछौं ।तपाईले नै भन्नुभयो, चुनावी घोषणापत्रको बाचा पूरा गर्नुपर्छ । धेरैजसो चर्चामा आएको सामाजिक सुरक्षा भत्ता त्यसमा पनि वृद्धभत्ता ५ हजार खान बृद्धहरूले अर्को बर्ष कुर्नुपर्छ कि यसै बर्ष सम्बोधन हुन्छ ?यस विषयमा सम्माननीय प्रधानमन्त्रीले सरकारको  दृष्टिकोण राखिसक्नुभयो । उहाँको दृष्टिकोणलाई हामीले निर्देशनकारुपमा लिएका छौं ।भनेपछि, अर्को बर्ष कुर्नुपर्दैन ? आउने बजेटले पूरा गर्छ ?मैले त्यसमा धेरै कुरा बोल्न चाहिनँ । स्वाभाविकरुपमा हाम्रा सामाजिक सुरक्षा लगायतका सार्वजनिक दायित्व पनि छन् । त्यसमा  ‘रियालिस्टिक’ भएर प्रस्तुत हुन्छाैँ ।म सन्तुष्ट छैन । तर, प्रगति भएको छैन भन्ने पनि होइन । गत बर्षको भन्दा केही बढी बृद्धि भएको छ । यही अवधिमा जति खर्च भएको थियो, त्यसको तुलनामा बृद्धि नै छ ।पछिल्लो समयमा मेरो निर्वाचन क्षेत्रमा, मेरो ठाउँमा यस्तो आयोजना पारिदिनुपर्‍यो भन्दै राजनीतिक दबाब कत्तिको आउँछ ?मैले अहिले यसबारे त्यति धेरै महसुस गरेको छैन । सायद अहिले कोभिडले गरेको चुनौती यसले राष्ट्रिय अर्थतन्त्रमा पारेको प्रभाव त्यसबाट बाहिर निस्कनुपर्ने मुख्य अभिभाराले पनि मैले राजनीतिक दबावको अनुभव गरेको छैन ।स्वाभाविक रुपमा जनप्रतिनिधि साथीहरुले आफू निर्वाचित भएपछि आफ्नो निर्वाचन क्षेत्र जिल्लाप्रति केही उहाँहरुको जवाफदेहिता त छन् । त्यसकारण यी आयोजनाहरुलाई अगाडि बढाउँ भन्ने उद्देश्यले उहाँहरुले पहल गर्नुलाई चाहिँ म सहज मान्छु ।तपाई अर्थमन्त्री भएर जिम्मेवारीमा आउँदै गर्दा पुँजीगत खर्च कसरी बृद्धि गर्ने भनेर ध्यान दिनुभएको थियो र सोहीअनुसार कर्मचारीलाई निर्देशन पनि दिनुभएको थियो । तर, विकास खर्च प्रभावकारी भएन नि ?म सन्तुष्ट छैन । तर, प्रगति भएको छैन भन्ने पनि होइन । गत बर्षको भन्दा केही बढी बृद्धि भएको छ । यही अवधिमा जति खर्च भएको थियो, त्यसको तुलनामा बृद्धि नै छ ।तर, झिनो बृद्धि ........आजकै आँकडा हेर्दा पुँजीगत खर्च ३० प्रतिशतको हाराहारीमा पुगेको छ । खर्च नहुनुको कारणलाई खोजेर निराकरण गर्दै पुँजीगत खर्चलाई तिब्रता दिने हाम्रो प्रयास जारी छ । म आशावादी पनि छु, यसमा सन्तोषजनक प्रगति हुनेछ ।सबैले पुँजीगत खर्च किन भएन कारण खोज्छौँ भनिरहेका हुन्छन्, तर अहिलेसम्म कसैले कारण खोजेर प्रभावकारी कार्यान्वयनमा लैजान सकेनन् । आखिरमा तपाईले पनि त्यस्तै गर्नुभयो होइन ?खासगरी दुईवटा पाटोमा हाम्रा कमजोरी छन् । एउटा, योजनाको तयारीमा कम ध्यान पुग्यो । बजेट कार्यक्रम विनियोजन सबै हुन्छ । त्यसको पूर्वतयारी, भूमि प्राप्ति, अध्ययन अनुसन्धान र मूल्यांकनका कुरा होलान् । त्यसको डीपीआरको कुरा होला, त्यसमा ठूलो आयोजना हो भने बहुवर्षीय ठेक्काका प्रक्रिया होलान् यी पूर्वकार्यहरु चरणबद्ध र समयबद्ध भएनन् । यसले पनि पुँजीगत खर्चमा असर पर्ने हो ।दोस्रो– वैदेशिक लगानीका आयोजनाहरुमा गर्नुपर्ने तयारीमा पनि न्यूनता छ । आयोजनाको तयारीको कुरा होस् या अन्तर्राष्ट्रिय लगानीका आयोजनाको कुरा होस्, त्यस विषयमा के समस्या छन्,  ती समस्यालाई टेबुलमा राखेर छलफलको विषय बनाएर एक–एक गरी समाधान गर्ने हिसाबले पहल गरिरहेको छु । ओभर नाइट प्रगति नहोला । तर, आउने दिनमा प्रगति गर्ने आशामा छाैं ।तपाईले पूर्वतयारीमा कमजोरी छ भनिरहेका बेला कार्यान्वयनमा गइसकेका कतिपय कामहरु ठेकेदारले गरे कि गरेनन् भनेर गरिने अनुगमन पनि प्रभावकारी देखिँदैन । काम गरेन भने कारवाही पनि गरिएको छैन । विज्ञहरुले ठेकेदारको काम सरकारले अनुगमन नगरेसम्म यस्तै समस्या आइरहन्छ भनेका छन् नि ? अहिले त्यस्तै भएको हो ?पुँजीगत खर्चको सन्दर्भमा संरचनागत लगायत अरु यावत विषयहरुमा रहेका जटिलतालाई सरलीकरण गर्दै, प्रभावकारी अनुगमनको व्यवस्था गर्दै, परिणाम कामप्रति जवाफदेही र जिम्मेवार बन्दै एउटा उल्लेखनीय प्रगति गर्ने हिसाबले हामी जान चाहन्छौं । यसमा सम्बन्धित अधिकारी पनि जवाफदेही हुन्छ, निर्माण व्यवसायी पनि जवाफदेही हुन्छ ।यसमा सरकारले अनुगमन नै गर्दैन भन्ने त हैन । अनुगमनलाई अझ प्रभावकारी बनाउनुपर्ने आवश्यकता छ । जति अनुगमन भएको छ, त्यसलाई अझ बढी प्रभावकारी बनाउनुपर्ने छ । एउटा गुणस्तरीय नतिजालाई, मैले खासगरी आयोजनाका सन्दर्भमा कुरा गर्दा तीनवटा चिजलाई बढी जोड दिने गर्दछु– हामीले प्रक्षेपित योजनामा आयोजना सम्पन्न गरौँ । निर्धारित समयमा आयोजना सम्पन्न गरौँ । र, गुणस्तरीय हिसावले आयोजना सम्पन्न गरौँ । त्यसको गुणस्तरमा कुनै सम्झौता नहोस् ।यी तीनवटा दृष्टिमा हाम्रो ध्यान जाने गर्दछ । चाहे अनुगमनको कुरा गरौँ, चाहे सहयोग र सहजीकरणको कुरा गरौँ, यी सबै कुरा गरिरहँदा प्रक्षेपित लागत, गुणस्तरीय निर्माण कार्य र निर्धारित समयमा सम्पन्न गर्नुपर्छ ।किनभने, समय आफैंमा सबैभन्दा ठूलो मूल्य हो । त्यसकारण यी तीनवटा कुरामा ध्यान दिएर जानुपर्छ भन्ने लाग्छ । यस हिसाबले निमार्ण कार्य अघि बढाउन र पुँजीगत खर्च अघि बढाउनका निम्ति कहाँ–कहाँ के–के निर्धारण गर्ने हो, हाम्रो अभ्यासमा कहाँनिर समस्या छ, कहाँ–कहाँ प्रक्रियामा समस्या छ, यी कुराहरूको हामीले केस्रा–केस्रा केलाइरहेका छौँ ।पुँजीगत खर्चको सन्दर्भमा संरचनागत लगायत अरु यावत विषयहरुमा रहेका जटिलतालाई सरलीकरण गर्दै, प्रभावकारी अनुगमनको व्यवस्था गर्दै, परिणाम कामप्रति जवाफदेही र जिम्मेवार बन्दै एउटा उल्लेखनीय प्रगति गर्ने हिसाबले हामी जान चाहन्छौं । यसमा सम्बन्धित अधिकारी पनि जवाफदेही हुन्छ, निर्माण व्यवसायी पनि जवाफदेही हुन्छ ।मैले पछिल्लो समयमा अलि जोड के दिन चाहेको छु भने यस्ता विकासका आयोजनाहरु देशका लागि हुन्, जनताका लागि हुन् । त्यसकारणले विकासका आयोजनाहरुको कार्यान्वयन कसरी भइरहेको छ, छैन भन्ने विषयमा आम जनताको चासो र सरोकार हुनुपर्छ । तपाईंमार्फत् पनि म मिडियाकर्मी साथीहरुलाई भन्न चाहन्छु, बेला– बेलामा मिडियाबाट हामीले सहयोग पाउने पनि गरेका छौँ । यसमा मिडियाको पनि र आम जनस्तरको पनि साथ सहयोगको अपेक्षा गर्दछौँ ।अहिलेको तरल राजनीतिक अवस्थालाई हेर्दा आगामी आर्थिक बर्षका लागि तपाई आफैंले बजेट ल्याउन पाउँछु जस्तो लाग्छ ?त्यसमा कुनै दुविधा छ र ?एउटा पक्ष सरकार परिवर्तन गर्न लागिरहेको छ, त्यसले गर्दा त्यस्तो अवस्था पनि आउँन सक्दैन र ?ठिकै छ, तपाईले एउटा राजनीतिक प्रश्नमा छलफल गर्न चाहनुभयो । म के बताऊँ भन्दाखेरी अहिले नेपालमा एउटा विचित्रको दृश्य देखापरेको छ । दुर्लभ दृश्य । दुर्लभ दृश्य कस्तो छ भने सरकारको सख्त बिरोध, प्रधानमन्त्रीको बिरोध, सत्तारुढ दलको बिरोध, चर्को विरोध । कतिपय सन्र्दभमा मर्यादाको सीमा नाघेर बिरोध भइरहेको छ ।तर, सँगसँगै के छ भने सरकारलाई दिएको समर्थन भने जारी छ । सरकारलाई समर्थन दिइरहने र बिरोध पनि गरिरहने । एकसाथ बिरोध र समर्थन गर्ने त्यो विलक्षण र अद्भूत काम केही राजनीतिक नेता र केही राजनीतिक दलमा देखिएको छ । यसलाई अरु सकारात्मक पदावली प्रयोग गरौँ, अद्भूत असाधारण क्षमता भनौँ यसलाई । एकसाथ एउटै सरकारको विरोध पनि गर्ने र समर्थन पनि गर्ने त्यो चाहिँ अद्भूत दृश्य नेपालमा देखा परेको छ ।यसले के बताउँछ भने यो सरकारलाई दिएको समर्थन फिर्ता लिनेसम्म पनि स्थिति छैन । फिर्ता लिँदा पनि सरकारले सदनको विश्वास आर्जन गर्ने अरु धेरै विकल्प त छँदैछन् ।तर, त्योभन्दा पनि अगाडि अझ के छ भने फिर्ता लिने अवस्था पनि छैन । यसले गर्दाखेरि यो सरकारले यो बजेटमात्र ल्याउँछ भनेर तपाईले नठान्नुभए हुन्छ ।संसदले बजेट पास गर्ने अवस्था आएन भने के गर्नुहुन्छ ?तपाईले यो प्रश्न सोध्न वस्तुगत आधार भएकै देख्दिनँ म त । तपाईले जुन प्रश्न सोधिरहनुभएको छ, यो प्रश्न सोध्नका लागि त त्यस्तो दृश्य देख्नुप¥यो नि त ।अहिले देखा परेको छैन ?मैले त त्यस्तो देख्दिनँ त । सरकारलाई दिएको समर्थन नै फिर्ता भएको छैन । सरकारलाई प्रतिनिधि सभाका बहुमत सदस्यको समर्थन छ ।अर्को फरक प्रसंग, विगत एक बर्षदेखि सिंहदरबारभित्र मन्त्रिपरिषद्को बैठक किन बस्न सकिरहेको छैन ?भूकम्पले हाम्रो सिंहदरबारको भवन क्षतिग्रस्त भएको थियो । यो यहाँहरु सबैलाई थाहा भएको विषय हो । त्यो भवन पुनर्निर्माणको क्रममा रहेको थियो । सिंहदरबारको एउटा हिस्सा जहाँ प्रधानमन्त्रीको कार्यकक्ष छ, उपप्रधानमन्त्रीको कार्यकक्ष छ, मन्त्रिपरिषदको बैठक बस्ने कार्यकक्ष छ, यिनीहरुको पुनर्निर्माण सकिएको छ । अब हामी सिंहदरबारमा पनि बैठक बस्छौँ । आवश्यकता, सुविधा अनुसार कहिले सिंहदरबारमा बस्छौँ, कहिले बालुवाटार प्रधानमन्त्री निवासमा पनि  बस्छौँ । सिंहदरबारमा बैठक बस्न सक्ने भौतिक परिस्थिति निर्माण भएको छ । तपाईले छिट्टै सिंहदरबारमा बसेको बैठकको छायाँङ्कन गर्न सक्ने स्थिति बन्छ ।#विष्णु पौडेल#Bishnu Poudel