कोरोनाभाइरसको महामारीलाई नियन्त्रण गर्नका लागि लागू गरिएको लकडाउनमा मिडियाको भूमिका र प्रदर्शनबारे  प्रेस काउन्सिलका कार्यवाहक अध्यक्ष किशोर श्रेष्ठसँगको अन्तरवार्ताःअहिले लकडाउनका बेला मिडियाहरुको भूमिका कस्तो रहेको छ ? उनीहरुले कस्ता समाचार सामग्रीहरु प्रकाशन गरिरहेका छन् ?–स्थापित पुराना र पत्रकारहरुले नै चलाएका सञ्चार माध्यमहरुको कुरा गर्नुपर्दा संयम नै पाइन्छ । यो महामारीमा जनतालाई भय, त्रास नहुने गरी सही सूचना दिने जिम्मेवारीसहित दिइरहेका छन् । ९० प्रतिशत प्रिन्ट मिडिया बन्द अवस्थामा छन् । निस्किएकाहरुको प्रस्तुति पनि जिम्मेवार नै छ । टेलिभिजनहरुको पनि ठीक छ । अनलाइन रेडियोहरुको पनि ठीकै छ । तर एकाध नयाँ प्रवेश गरेका कतै दर्ता पनि नभएकाको हकमा अलि बढी लाइक कमेन्टस बटुल्नका लागि अफवाह बढी फैलाउने, ब्रेकिङ न्युजको नाममा गलत समाचारहरु दिने क्रम रोकिएको छैन । विशेष गरेर अहिले मूलधारका सञ्चार माध्यमभन्दा पनि नयाँ आएका युट्युबहरुबाट र युट्युबसँग जोडिएका अनलाइनहरुबाट समस्या सिर्जना भएको छ । तपाईं रुकुम घटनाको विषय हेर्न सक्नुहुन्छ, कसलाई पत्याउने कसलाई नपत्याउने ? कतिसम्म पत्याउने भन्ने समस्या आयो ।जस्तो कोरोनाले गर्दा यति मान्छे मरे भनेको हुन्छ, मान्छे मरिसकेको हुँदैन । सङ्क्रमितको सङ्ख्या १२ सय छ भने मृतकै सङ्ख्या १२ सय भनेर तथ्यगत त्रुटि भएर पनि आएको हुन्छ ।पछिल्लो घटना भनेको रुकुम घटनाको हो । दलित प्रेमी मारिएको भन्ने सन्दर्भमा जाजरकोट र रुकुमभरी युट्युबरहरु छपक्कै छन् । अहिले खास पत्रकारभन्दा पनि युट्युबरहरु हामी पत्रकार हौँ भनेर आफैँले प्रेसको ज्याकेट लगाएर आफैँले बनाएको प्रेस पास बोकेर हिँडेका छन् । त्यहाँ छानबिन समिति पुग्न ढिला भइरहेको छ । उसले काम गर्न पाएको छैन । तर भटाभट आदेश फैसला निष्कर्ष सुनाउने काम युट्युबबाट भइसक्यो । तर भैदियो के भने तथ्यलाई पुष्टि नगर्ने, हतारोको पत्रकारिता विकास भयो । योसँगै मिडियालाई मात्रै म दोष दिन्न, राजनीतिज्ञ, नीतिनिर्माता, मन्त्रीजी, सांसदज्यूहरुलाई पनि अलि बढी सहानुभूति लिने, समाचार चाहिँ चुहाइहालुँ भन्ने अलिकति कौतुहल, चुलबुलपनाले गर्दा पनि सूचना चुहिएका र ती गलत भएका छन् । उदाहरणका लागि बुटवलको क्रिमसन अस्पतालमा बसेका गुल्मीका एक हेडसर मरिसकेको भनेर अघिल्लो दिन नै समाचार आयो ।हुँदाहुँदै झुटो विवरण दिने घटना पनि बढेको छ । जस्तो बुटवलमा ट्रेजेडीमा परेको युवायुवतीको अडियो कुराकानीलाई नवराज र सुष्मा मल्ल ठकुरीको हो भनेर पनि गरिएको छ । हिरासतमा सुष्मा मल्ल ठकुरी छिन्, उनलाई गर्भवती पनि भनिएको छ । त्यसको वास्तविकता पनि पुष्टि हुन बाँकी होला । यसरी मिडियाले आफैँ ज्योतिष पनि बन्न नहुने हो । न्यायाधीश पनि बन्न नहुने हो, चिकित्सक पनि बन्न नहुने हो । यो अवस्थामा सबै फैसला सुनाउन नहुनेमा सबै विज्ञता आफैमा हासिल भएजस्तो हुने भएकाले समस्या सिर्जना भएको छ । यसले गर्दा समग्र मिडिया नै दोषी हो कि ? नेपालका सबै मिडियाकर्मी सबै छ्या पत्रकार, छि पत्रकार भन्नुपर्ने अवस्थामा पुगेको हो कि ? सर्वसाधारणमा नराम्रो छवि बन्न पुगेको छ । त्यसैले यो चाहिँ दूधको दूध पानीको पानी छ्ट्याउने, हाम्रो पेसालाई शुद्धीकरण गर्ने उपयुक्त घडी हो । पोखरी जमेको छ, त्यसमा माछाहरु छन्, हिले माछाहरु पनि छन्, भ्यागुताहरु पनि थुप्रिएका छन्, लेउ पनि जमेको छ, यसलाई यो बेलामा छुट्याउनुपर्ने अवस्था छ ।गत जेठ ७ गते एकै दिन तपाईंहरुले आचारसंहिता उल्लङ्घन गरेका ४० अनलाइन सञ्चार माध्यमलाई पत्र काट्नुप¥यो, आचार संहिता पालनामा मिडियाहरु उदासिन हुँदै गएका हुन् ?  –त्यस्तो देखिन्छ किनभने सबैमा होडबाजी छ । जो सही सूचना दिएर जनताको आवाजविहीनहरुको अवाज बन्नेभन्दा पनि बढी पैसा कमाउने जस्तो डलर तान्ने जस्तो युट्युबहरुको अहिले त्यस्तो धन्दा देखिन्छ । त्यसमा सबैलाई गाली गरेको हैन, जिम्मेवार मिडियाहरुले पनि युट्युब च्यानल चलाइरहेका छन्, सबैलाई सोलोडोलो पार्न खोजेको हैन । तर भैदियो के भने तथ्यलाई पुष्टि नगर्ने, हतारोको पत्रकारिता विकास भयो । योसँगै मिडियालाई मात्रै म दोष दिन्न, राजनीतिज्ञ, नीतिनिर्माता, मन्त्रीजी, सांसदज्यूहरुलाई पनि अलि बढी सहानुभूति लिने, समाचार चाहिँ चुहाइहालुँ भन्ने अलिकति कौतुहल, चुलबुलपनाले गर्दा पनि सूचना चुहिएका र ती गलत भएका छन् । उदाहरणका लागि बुटवलको क्रिमसन अस्पतालमा बसेका गुल्मीका एक हेडसर मरिसकेको भनेर अघिल्लो दिन नै समाचार आयो ।त्यो त त्यहाँको सामाजिक विकास मन्त्रीले चुहाएको सूचना हो नि । त्यसैले मुहान पनि सङ्लो हुनुप-यो पहिला, समाचार सूचना दिने ठाउँमा बसेकाहरुले पनि हतार गर्नुभएन । पुष्टि बिनाका समाचार आए भने त्यसले के हुन्छ भने जिउँदो रहेको परिवारलाई पुग्ने मानसिक तनाव हुन्छ । समवेदना दिनेहरुले, फेसबुकमा लेख्नेहरुले, आरआईपी लेख्नेहरु, भीडमा फेसबुकका भित्ता रङ्ग्याउनेहरु, आउने फोन कलबाट चाहिँ परिवारका बालबच्चाहरुले कस्तो महसुस गर्लान् ?घरमा मान्छे समवेदना चढाउन आउँदा कति तनाव दिन्छ । यसमा सामाजिक संवेदनका कुराहरुमा सूचना चुहाउनेहरुले पनि बुझ्नुपर्ने हुन्छ र स्रोतले भन्यो भनेर उम्कन चाहिँ पाइँदैन फेरि । किनभने प्लेटफर्म त त्यो मिडिया नै हो नि । स्रोत त पर्दापछाडि हुन्छ, उसले अदालतमा आएर बयान दिनु पर्दैन, दिनु त मिडियाले नै पर्छ, केही केस परिहाल्यो भने । त्यसैले जिम्मेवार भूमिका निर्वाह गर्ने भएकै कारणले मिडियालाई चौथो अङ्ग भनिएको हो ।चौथो अङ्गले राज्यका ३ अङ्गलाई नियमन गर्नुपर्ने, निगरानी गर्नुपर्ने, अनुगमन गर्नुपर्ने निकाय नै आफ्नो भूमिकामा चुके भने पेसाप्रतिको विश्वसनीयता कमजोर हुँदै जान्छ ।अहिले प्रेस काउन्सिलले कसरी आचार संहिता अनुगमन गरिरहेको छ ? कति सञ्चार माध्यमलाई कारवाहीको प्रक्रियामा ल्याउनुभएको छ ?–चैत १० गतेपछि लकडाउनको यो दुई महिनाको अवस्था हेर्दाखेरी जिम्मेवार मिडियाहरु जो दर्ता छन्, जो सूचीकरण भएका छन्, उनीहरुसँग अनलाइन मिडियाहरुसँग जवाफ मागिएको, स्पष्टीकरण मागिएको, सचेत गराइएको, ध्यानाकर्षण गराइएको सङ्ख्या १ सय ३८ वटा छ । हामीसँग दर्ता भएका अनलाइन २ हजार ६५ प्लस रहेका छन् । यो १ सय ३८ खास धेरै हैन । यो डाटा हेर्दा जिम्मेवार मिडिया पनि छन् भन्ने देखिन्छ ।मुद्दा नपर्दासम्म त उसले डलर कमाइरहन्छ, यो विडम्बनापूर्ण परिस्थिति छ । यसको मारमा को प-यो भन्दा नेपालको एक मात्र समाचार समिति राष्ट्रिय समाचार समिति छ । त्यसमा आश्रित भएर चल्ने अनलाइन सङ्ख्या झन्डै सात आठ सय होलान् । आफ्नो मौलिकता नहेर्ने, मिहिनेत नगर्ने, अरुको हेरेर चोरेर सार्ने अनलाइनहरु छन् ।अर्कोकुरा नेपालभित्र प्रकाशन हुन नसक्ने बनाइएका साइटहरुको सङ्ख्या ७३ वटा छ । हामीले स्वअनुगमन त गरिरहेका छौँ, सर्वसाधारणबाट आएको उजुरी हेर्दा त्यसको सङ्ख्या १५ वटा छ । सबैभन्दा धेरै स्वअनुगमनबाट हामीले पत्ता लगाइरहेका छौँ । किनभने हामीसँग डिभाइस छ, कसैले पोस्ट नै गरेर डिलिट ग-यो भने पनि हाम्रो सिस्टमले त्यसलाई पक्रिन्छ र हामीले तत्काल पुर्जी काट्छौँ । तपाईंले देख्दादेख्दै हामीले यहाँ पुर्जी पनि काटिसक्यौँ । त्यसैले बिना मोलहिजा सबैप्रति समान रुपमा आफू सुध्रिनका लागि हामीले मद्दत गरेको पाटो मात्र हो ।कतिपयले तपार्इंहरुले नेपालमा चल्न नसक्ने गरी अनलाइन साइटहरु ब्लक गरेपछि प्रेस स्वतन्त्रता विरोधी काम हो भनेर अलोचना पनि गरिरहेका छन् नि ?–त्यो पत्रकारिताभित्र पर्दैन । प्रेस स्वतन्त्रता उसलाई मात्र हुन्छ, जो विधिवत रूपमा दर्ता भएको छ । जसले विधिवत रुपमा पत्रकारको लाइसेन्स लिएको छ, उसलाई मात्र त्यो आकर्षित हुने हो । संविधानले प्रत्याभूत गरेको पूर्ण प्रेस स्वतन्त्रताको परिभाषाभित्र पत्रकार कोको हुन्, पत्रकार हुन केके कर्तव्य पालना गर्नुपर्छ भन्ने लेखिएकै छ । त्यसैले फेसबुकमा कसैले केही लेखिहाल्छ भने त्यसरी पत्रकार भइँदैन । कसैले युट्युब दर्ता गरेर झोलामा ल्यापटप बोकेर न्युज पोस्ट गर्दै हिँड्छ भने ऊ पत्रकार भइहाल्दैन । त्यसैले पत्रकारलाई राज्यले सुरक्षा दिएको छ, जेन्युन पत्रकारलाई दिएको छ । तर जो पत्रकार हुँ भनेर हिँडेको हुन्छ, उसको जवाफदेहिता कतै पनि छैन । उनीहरुको हकमा यो प्रेस स्वतन्त्रता सदुपयोग हुनै सक्दैन ।कालो कोट लगाएर हिँडेर कानुन पनि नपढेको, अभ्यास पनि नगरेको, कतैबाट लाइसेन्स पनि नलिएको, बार काउन्सिलको परीक्षा पनि पास नगरेको मान्छेले म वकिल हुँ भन्दै ठगठाग गरेको जस्तै भएको छ । कानुनी रुपमा त्यसको मान्यता हुँदैन ।युट्युबमा आउने सामग्रीहरु भ्रामक, उत्तेजना फैलाउने खालको आयो भन्ने व्यापक गुनासो पनि छ । काउन्सिले युट्युबमा आएका सामग्रीलाई कसरी हेरिरहेको छ ?–युट्युब मिडियम चाहिँ हो तर मिडिया चाहिँ हैन । प्रविधिको एउटा माध्यम त भयो, हात हातमा नागरिक पत्रकारिता गर्ने बाटो त खोलिदियो । आफ्नो हातमा छ, आफ्नो कमान्डमा छ, मोबाइले खिच्दै जसले पनि गर्न सक्छ । प्रविधिले दिएको एउटा सहुलियत भयो तर त्यसो गर्दैमा ऊ पत्रकारको परिभाषा भित्र पर्दैन ।कतिपय टिभी कार्यक्रम प्रस्तोता पनि पत्रकारको परिभाषाभित्र पर्दैनन् । उनीहरू पत्रकार हैनन्, सञ्चार माध्यममा संलग्न एउटा कार्यक्रमका प्रस्तोता हुन् भनिरहेका हुन्छौँ । किनभने हाम्रो परिभाषाले त्यही भनिरहेको हुन्छ । त्यसैले टिभीमा बोल्ने वित्तिकै, रेडियोमा आवाज निकाल्ने वित्तिकै कोही पत्रकार भइहाल्दैन, पत्रकार भएको मानिँदैन । त्यसमा राज्यले गर्ने व्यवहार पनि फरक हुन्छ । उसले समाजमा पाउने इज्जत प्रतिष्ठा पनि फरक हुन्छ ।त्यसैले हामीले बकाइदा निर्णय गरेर नेपाल सरकारलाई पत्र लेखेर भनेका छौँ कि पत्रकार हुनु र पत्रकारिता गर्दै हिँड्छु भनेर हिँड्नुमा फरक छ । गलत र सही छुट्याएर व्यवहार गर्नुहुन  भनेका छौँ ।पछिल्लो घटना तपार्इंले हेर्नुभयो, बारामा प्रेसको ज्याकेट लगाएर मोटरसाइकलमा हतियार ओसारियो । प्रेस लेखेको बाइकमा, गाडीमा कुखुराको मासु ओसारेको पनि देख्न पाइको छ । प्रेसको कार्ड झुन्ड्याएर एउटा टेलिभिजन कार्यक्रमको नाममा बजारमा चोरी गर्दै हिँडेको घटना पनि तपाईंले सुन्नुभएको छ । यसले हाम्रो पेसालाई बद्नाम गर्दछ । अहिलेको अवस्थामा को हो को होइन सही पत्रकार भनेर पहिला परिभाषित पनि गर्नुछ ।अर्को कुरा चाहिँ राज्य निरिह भयो । राज्यले, कानुन निर्माताहरुले एकपटक सोचविचार गर्नुपर्ने अवस्था हो कि त ? हामीले संसारमा कहीँ नभएको प्रेस स्वतन्त्रता भनेर त संविधानमा लेखिसक्यौँ । पूर्ण प्रेस स्वतन्त्रता लेखिसक्यौँ भने त्यो पूर्णभित्र के के हो त ? परिभाषा त आवश्यक पर्ला नि त । भोलि प्रेस काउन्सिलले यस्ताहरुलाई कारवाही गर्दा पनि, गतल मान्छेलाई प्रेस पास खोसेर कारवाही गर्दा पनि सर्वोच्च अदालतले स्टे अर्डर दिन्छ पूर्ण प्रेस स्वतन्त्रताको धारा हेरेर । भनेपछि गलत मान्छे पनि यसबाट लाभान्वित भए नि त । संविधानले यति धेरै छुट दिएका कारण पछि कानुन ल्याउँदा पनि पास नहुने स्थिति आयो नि त ।तपाईं देख्नुहुन्छ नि प्रेस लेखेको पहेँलो ज्याकेट लगाएको छ तर ऊसँग प्रेस पास छैन । राज्यको आधिकारिक निकायले उसलाई चिन्दै चिन्दैन । भइदिन्छ के भने जाजरकोट रुकुमको घटनामा छानबिन गर्न छानबिन टोली पछि पुग्यो तर प्रेस लेखेको पहेँलो ज्याकेट लगाएका मानिसहरुको त्यहाँ ताँती लागेको छ । त्यसले गर्दा उसले निष्कर्ष सुनाइसक्यो भएको यो भनेर । अब त्यहाँ छानबिन टोलीले के निष्कर्ष दिने, कस्तो निष्कर्ष दिने ? तपाईं देख्नुहुन्छ अहिले कोरोनाको बीचमा सामाजिक दूरी कायम गर्ने हामी भनिरहेका छौँ । माइतीघर मण्डलामा कुने धर्ना वा विरोधको कार्यक्रम भयो भने तपाईं प्रेस लेखेको ज्याकेट लगाउने एक डेढ सयको भीड देख्नुहुन्छ कि को पत्रकार को गैरपत्रकार ? को कोरोनाबाट जोगिन हिँडेको को कोरोना फैलाउन हिँडेको छुट्याउन पनि गाह्रो हुन्छ ।एउटै व्यक्तिले चारवटासम्म बुम बोकेर हिँडेको पाइन्छ । उसको उत्तरदायित्व त उसको संस्थासँग मात्र होला नि । चार पाँचवटा बुम त उसँग हुँदैन होला, एकै पटक चार पाँचवटा संस्थामा त आबद्ध हुँदैन होला । यो भनेको पैसामुखी भयो । समाजमा मानवीय संवेदना, दुःख बेचेर आफ्नो खल्ती भर्ने काममा हामी निर्लिप्त भयौँ ।अरबमा गएर चालिस पचास डिग्रीको गर्मीमा पहिना चुहाएर काम गर्नुभन्दा यहाँ चारवटा बुम किनेर लगेर समाचार खिचेर डलर झार्ने कुरा चाहिँ सजिलो पेसा भयो ।यसले के हुन्छ भने जिउँदो मान्छेलाई मारेको पार्ने र मरेको मान्छेलाई जिउँदो बनाउने कामको धन्दा पनि यसैबाट फस्टायो । न्यायाधीश, ज्योतिष, चिकित्सक पनि यसैले उत्पादन ग¥यो हाम्रो देशमा । त्यस्तो कुराहरुमा नेपाल आत्मनिर्भर हुने भयो ।अर्को कुरा चाहिँ राज्य निरिह भयो । राज्यले, कानुन निर्माताहरुले एकपटक सोचविचार गर्नुपर्ने अवस्था हो कि त ? हामीले संसारमा कहीँ नभएको प्रेस स्वतन्त्रता भनेर त संविधानमा लेखिसक्यौँ । पूर्ण प्रेस स्वतन्त्रता लेखिसक्यौँ भने त्यो पूर्णभित्र के के हो त ? परिभाषा त आवश्यक पर्ला नि त । भोलि प्रेस काउन्सिलले यस्ताहरुलाई कारवाही गर्दा पनि, गतल मान्छेलाई प्रेस पास खोसेर कारवाही गर्दा पनि सर्वोच्च अदालतले स्टे अर्डर दिन्छ पूर्ण प्रेस स्वतन्त्रताको धारा हेरेर । भनेपछि गलत मान्छे पनि यसबाट लाभान्वित भए नि त । संविधानले यति धेरै छुट दिएका कारण पछि कानुन ल्याउँदा पनि पास नहुने स्थिति आयो नि त ।कानुनहरुको माउ संविधानले त पूर्ण प्रेस स्वतन्त्रता भनिसक्यो । अब जति कानुन जेजे कानुन आए पनि विवादको विषय बन्छ, बहसको विषय बन्छ, पास हुन गाह्रो पर्ने हँुदै जान्छ । सरकार चेपुवामा पर्दै जाने भयो । सरकार चेपुवामा पर्दा हामी बद्नाम हुँदै जाने हो । हाम्रो पेसा बदनाम हुँदै जाने भयो । हामीलाई हाम्रो पेसामा टिक्न गाह्रो हुने अवस्था आयो । किनभने भने पत्रकारले पत्रकार मार्दैछन् ।किनभने तपाईंले आफ्नो अनलाइनमा यति धेरै दुःख गरेर स्टोरीहरु खोज्नुहुन्छ, एकैछिन पछि पाँच छ मिनेट पनि भएको हुँदैन अरू अनलाइनले साभार पनि नगरी, सोध्दै पनि नसोधी कपी पेस्ट गरेर हालिसकेको हुन्छ । कपिराइट, बौद्धिक सम्पत्ति भन्ने पनि छैन । अनि मेलै यतिधेरै दुःख गरेर समाचार लेखेँ भने अरूले कपी पेस्ट गरेर देशैभर सारिदिने हो भने तपार्इंको मिहिनेत र श्रमको मूल्य कहाँ गयो ? जवाफदेहिता खै ? भोली मुद्दा प¥यो केही भयो भने मैले त्यहाँबाट सारेको भनेर तपार्इंलाई दोष लगाइदिन्छ ।यदि त्यो आचार संहिताले बाँधिन्छ भने युट्युब किन बाँधिदैन ? त्यसमा पनि उसले प्रेस पास त झुन्ड्याएर हिँडेको छ भलै उसले आफैले छापेर बनाएर ल्याएर झुन्ड्याएको होला । सरकारी मान्यता प्राप्त नहोला । प्रेस काउन्सिल वा पत्रकार महासङ्घको सदस्यता पनि नहोला । तर ऊ कतै न कतै बाँधिनुपर्ने अवस्था त हो नि, त्यस अवस्थामा युट्युबलाई के गर्ने ? अधिकांश युट्युबरहरु पत्रकारिता गर्ने भनेर आएका छन् ।मुद्दा नपर्दासम्म त उसले डलर कमाइरहन्छ, यो विडम्बनापूर्ण परिस्थिति छ । यसको मारमा को प¥यो भन्दा नेपालको एक मात्र समाचार समिति राष्ट्रिय समाचार समिति छ । त्यसमा आश्रित भएर चल्ने अनलाइन सङ्ख्या झन्डै सात आठ सय होलान् । आफ्नो मौलिकता नहेर्ने, मिहिनेत नगर्ने, अरुको हेरेर चोरेर सार्ने अनलाइनहरु छन् ।हिजो पत्रिकाहरुमा यस्तो प्रवृत्ति थियो । ९ सय २२ वटा पत्रिका वर्गीकरण गर्दाखेरी ५ सय २५ वटा हुबहु कपिपेस्ट फेला परे । यो त सजिलो पेसा हो । हामी सामाजिक जिम्मेवारी पेसामा रहेका जिम्मेवार साथीहरु अरूले चोरी गरे भनेर औँला ठड्याउने अनि आफ्नै पेसा, मिहिनेतको मूल्य हराइरहेको बेलामा निरिह भएर टुलुटुलु हेर्न बाध्य पनि हामी नै ।युट्युबलाई नियमन गर्न काउन्सिलले केही गर्दैछ ?–हामीले केही गर्नुपर्ने बाध्यता आइसक्यो किनभने हाम्रो आचार संहिता असोज ६ गते जारी भएकोले पत्रकारहरुको हकमा उसले सामाजिक सञ्जालमा पनि केही पोस्ट, ट्विट गर्छ भने सेयर गर्छ भने त्यो जिम्मेवार हुनुपर्ने, आचारसंहिताभित्र बाँधिनुपर्ने, पहिला ऊ पत्रकार हुन्छ त्यसपछि मात्र ऊ व्यक्तिगत हुन्छ । किनभने सामाजिक जिम्मेवारी लिएर छातीमा प्रेस पास झुन्ड्याएर त ऊ हिँडेको हुन्छ नि । ऊ जहाँ पनि जान पाउने, जस्तो सूचना पनि लिन पाउने अनि फेसबुकमा लेखेको कुरा यो मेरो निजी हो भनेर उम्किन पाइन्छ र पाइँदैन ।यदि त्यो आचार संहिताले बाँधिन्छ भने युट्युब किन बाँधिदैन ? त्यसमा पनि उसले प्रेस पास त झुन्ड्याएर हिँडेको छ भलै उसले आफैले छापेर बनाएर ल्याएर झुन्ड्याएको होला । सरकारी मान्यता प्राप्त नहोला । प्रेस काउन्सिल वा पत्रकार महासङ्घको सदस्यता पनि नहोला । तर ऊ कतै न कतै बाँधिनुपर्ने अवस्था त हो नि, त्यस अवस्थामा युट्युबलाई के गर्ने ? अधिकांश युट्युबरहरु पत्रकारिता गर्ने भनेर आएका छन् । उनीहरुले बुझे पनि नबुझे पनि उनीहरुले गर्ने काम चाहिँ आमसञ्चारसँग आकर्षित हुने गर्दछ । उनीहरुलाई पनि नियमन गर्न जरुरी छ नत्र भने भोलि प्रहरीले साइबर क्राइममा समातेर लाने वित्तिकै कसले बोलिदिन्छ ? कसले जोगाइदिन्छ उसलाई ? त्यसैले ऊ नियमनमा बस्नुप¥यो, कतै न कतै आबद्ध त हुनुप¥यो । कम्पनी त्यसै खोल्न पाइन्छ र ?त्यसका विधि प्रक्रिया होलान्, ट्याक्स, क्लिरेन्सका कुरा होलान् । त्यसैले हामीले नेपाल सरकारसँग समन्वय गरिरहेका छौँ । को हो त्यो आधिकारिक निकाय युट्युबलाई अनुगमन गर्ने ? कि तिमी छिट्टै परिभाषित गर, कि संयन्त्र बनाउँ हैन भने कसले हेर्ने हो । त्यो कुरा स्पष्ट पारेर हामीलाई जबाफ देऊ भनेर पत्र लेखेका छौँ । बजेटको चटारोको कारण सञ्चार मन्त्रालय समेत सम्हाल्नुभएका अर्थमन्त्रीले व्यवस्त भएकाले हाम्रो समन्वय हुन सकेको छैन । मलाई लाग्छ एक दुई दिनमा यसमा टुङ्गो लागेर निष्कर्ष आउँछ ।अन्त्यमा सरकारले आगामी आर्थिक वर्षका लागि नीति तथा कार्यक्रममा अनलाइन सञ्चार माध्यमलाई पनि लोक कल्याणकारी विज्ञापन दिने कुरा आएको छ । यसलाई तपाईंले कसरी लिनुभएको छ ? –सकारात्मक रुपमै लिनुपर्छ किनभने अनलाइन सञ्चार माध्यमले अहिलेसम्म राज्यको लोक कल्याणकारी विज्ञापन दिने, प्रेस पास दिने कुरामा समन्वय हुन सकेको छैन । तर गर्ने के त ? यसको कार्यविधि के ? के आधारमा लोक कल्याणकारी विज्ञापन दिने, कति दिने ? कसरी दिने भन्ने कुराको विधि बन्न बाँकी छ । जस्तो कतिले त्यो साइट भिजिट गर्छन् भन्ने आधारमा दिने कि ? कति पुरानो भनेर दिने कि ? कुन मिडिया हाउससँग सम्बन्धित भन्ने आधारमा दिने कि ? त्यसको समाजप्रतिको दायित्व कति हुने ? त्यसले गल्ती गरेमा कारबाही के हुने ? भन्ने कुरा परिभाषित नगरी कसरी गर्ने ? यो भनेको हतारको पत्रकारिता, हतारको निर्णय, सस्तो लोकप्रियता हुन जान्छ ।उसको कति भ्युअर्स छ ? उसले मिहिनेतका साथ कति मौलिक सूचना दिन्छ भन्ने कुरा हेर्दैन उसले । मेरो हक हो, मैले पाउनुपर्छ भनेर मात्रै एकोहोरो जिद्धी गरिरहन्छ । त्यसलाई सम्बोधन गर्ने मेकानिज्म चाहिँ राज्यले बनाइदिनुपर्छ । नत्र भने अहिले देशभरका ९ सय २२ पत्रिकालाई वर्षभरी लोक कल्याणकारी विज्ञापन दिँदाखेरी नौ दस करोड राज्यको खर्च हुन्छ । अब यो २ हजार ६५ वटा अगाडि नै दर्ता भएका अनलाइनहरु र थपिने पाइपलाइनमा रहेका १५ सयवटा ।रेडियो, टिभी, पत्रपत्रिकाको हकमा पहिले नै सम्बोधन भएको छ । यो अनलाइन सञ्चार माध्यमलाई पनि राज्यको दायरामा ल्याउन जरुरी नै छ, एउटा प्रभावशाली भएर हातहातमा विश्वको जहाँबाट पनि हेर्न सकिने भएर आइसक्यो । यसलाई सम्बोधन हुन जरुरी छ साथसाथै वैज्ञानिक र विधिसम्मत हुन पनि जरुरी छ । नत्रभने तपाईं २०४६ सालको परिवर्तनपछि हेर्नुस् त ? यति धेरै पत्रपत्रिका दर्ता भए, सुविधा पाइन्छ भनेर, थेगिसाध्य नै भएन् । त्यसमा कत टिके ? त्यसपछि २०६२–६३ को परिवर्तनपछि कति अनलाइनहरुको सङ्ख्या वृद्धि भयो, कति टिभी, रेडियोहरु वृद्धि भए तपाईं डाटा हेर्न सक्नुहुन्छ ।अब हुने भनेको पनि त्यही हो, अनलाइनको बाढी नआओस्, गलत मान्छेको यो क्षेत्रमा प्रवेश नहोस् । सलह आएजस्तो नहोस, सुविधा खाने प्रवृत्ति बढ्छ । विज्ञापनको बजार सानो छ नेपालमा त्यो खुम्चिन्छ र विकृति बढ्छ । धम्काउने प्रवृत्ति हामीलाई नदिने, उनीहरुलाई चाहिँ दिने ? भनेर भएभरका विज्ञापनका मुहान सुक्ने हुन्छ । उही अरूको समाचार सारेर पाना भरेर जेन्युन पत्रकारितालाई मार्ने काम भएजस्तै जेन्युन अनलाइनलाई यसले मार्ने काम हुँदै जान्छ । किनभने उसको हक त स्थापित भयो दर्ता हुनेवित्तिकै अनि मैले चाहिँ नपाउने भन्न थाल्छ ।उसको कति भ्युअर्स छ ? उसले मिहिनेतका साथ कति मौलिक सूचना दिन्छ भन्ने कुरा हेर्दैन उसले । मेरो हक हो, मैले पाउनुपर्छ भनेर मात्रै एकोहोरो जिद्धी गरिरहन्छ । त्यसलाई सम्बोधन गर्ने मेकानिज्म चाहिँ राज्यले बनाइदिनुपर्छ । नत्र भने अहिले देशभरका ९ सय २२ पत्रिकालाई वर्षभरी लोक कल्याणकारी विज्ञापन दिँदाखेरी नौ दस करोड राज्यको खर्च हुन्छ । अब यो २ हजार ६५ वटा अगाडि नै दर्ता भएका अनलाइनहरु र थपिने पाइपलाइनमा रहेका १५ सयवटा ।अझै थपिँदै जाने २ हजारवटा हँुदा राज्यले चौवालिस पैँतालिस करोड अनलाइनका लागि छुट्याउनुपर्ने हुन्छ । त्यो गर्न सरकार तयार छ ? सम्भव छ ? स्रोत भए त गर्दा पनि हुन्छ तर पहिलो कुरा पैसा ठूलो कुरा हैन नियमन ठूलो कुरा हो । पैसा त जुनै तरिकाले पनि वितरण गर्न सकिएला तर सबै समस्या समाधान गर्ने हो भने एउटा पद्धतिगत ढङ्गले समानुपातिक विज्ञापन प्रणाली लागू गरिदिने, सरकारी विज्ञापन जति सबै एक ठाउँ केन्द्रित हुने र उसले एकद्वार प्रणालीबाट विज्ञापन दिने सिस्टममा आएका वर्गीकरण भएकाहरुले स्वतः पाउने, धाक धम्की डर त्रास नदेखाइकन पाइपलाइनबाट स्वतः विज्ञापन दिने स्थिति कायम गरिनु पर्दछ । त्यसका निम्ति हामी प्रयत्नरत छौँ ।#किशोर श्रेष्ठ