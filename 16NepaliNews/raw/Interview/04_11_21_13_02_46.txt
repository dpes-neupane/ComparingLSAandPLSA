नसिरुद्दिन शाह चर्चित भारतीय अभिनेता हुन् । त्यसका साथै उनी देशको परिस्थितिबारे बोल्न हिचकिचाउँदैनन् । भारतीय अनलाइन पोर्टल ‘द वायर’का संस्थापक सम्पादक सिद्धार्थ भाटियासँगको कुराकानीमा फिल्म अभिनेता नसिरुद्दिनले सीएए–एनआरसी–एनपीआरको विरोधमा चलिरहेको विरोधी प्रदर्शन, साम्प्रदायिकताको उभार र महत्त्वपूर्ण मुद्दामा फिल्म उद्योगका ठूला हस्तीले लिने मौनतासमेत कैयाँै विषयमा कुराकानी गरेका छन् ।सिद्धार्थ भाटिया :  अहिले देशमा निक्कै उथलपुथल छ । नागरिकता संशोधन कानुन (सीएए) र राष्ट्रिय नागरिक रजिस्टर (एनआरसी)विरुद्ध आम विरोध प्रदर्शन देखिँदैछ । महिला घरबाट बाहिर निस्किरहेका र धेरै दिनदेखि शाहीन बागमा धर्नामा छन् । विद्यार्थीहरु सडकमा छन्, जो शैक्षिक संस्थालाई नकारात्मक असर गर्ने सरकारी नीति र कदमको विरोध गरिरहेका छन् । एक प्रकारले राज्यको हिंसाको बाबजुद मानिसहरु सडकमा उत्रिरहेका छन् र छात्र नेताहरुलाई पिटिँदैछ ।नसिरुद्दिन शाह : ...र उल्टै विद्यार्थीमाथि हिंसाको आरोप लगाइँदैछ ।सिद्धार्थ : हो तीमाथि हिंसाको आरोप लगाइएको छ तर पनि मानिसको जोश घटेको छैन । तपाईं यसलाई कुन दृष्टिले हेर्नुहुन्छ ? अचानक यस्तो के भयो, जसले मानिसहरु यसरी बाहिर आउन थाले ?नसिरुद्दिन : युवा अचानक जागेका छन् र तिनलाई आफू थिचिँदै गएको महसुस भएको छ । शिक्षाको बजेटमा ३ खर्ब भारु कटौती गरिएको खबर छ । यी रकमलाई एनआरसीको खर्चमा जोडिँदैछ । जुन सत्तारुढ दलका अनुसार पनि पूर्ण रूपमा असफल भइसक्यो । किनकि यसमा लाखौँ हिन्दुहरु पनि समावेश छन् ।सिद्धार्थ : सही भन्दै हुनुहुन्छ ।नसिरुद्दिन : ‘होइन होइन, यो सही हुन सक्दैन ।’ मतलब तपाईं यो बेइमानी कार्यलाई पुनः दोहो-याउन चाहनुहुन्छ । र यसबाट बच्नका लागि सीएएको रूपमा चोरबाटो तयार गरेका छन् । यसका अनुसार तपाईं गैर–मुस्लिम हुनुहुन्छ भने तपाईं नागरिकताका लागि आवेदन दिन सक्नुहुन्छ तर तपाइंलाई नागरिकता दिइन्छ ।मेरो नजरमा सीएएको पहिलो कमजोरी मुसलमानलाई यसबाट बाहिर राख्नुमा छ । यो स्तब्धकारी कुरा हो । केन्द्र सरकार यो हदसम्म निर्लज रूपमा अगाडि आउला भनेर मलाई आशा थिएन ।जुन चिजतर्फ मानिसको नजर गएको छ, त्यसको कतै घृणित पहलु छ । यसका अनुसार अत्याचार इस्लामिक देशमा मात्र हुन्छ । पाकिस्तान, बङ्गलादेश र अफगानिस्तानमा मात्र तर... म्यानमारको कुनै उल्लेख छैन, श्रीलङ्काको कुनै उल्लेख छैन । ती भन्दै छन्, ‘मुसलमानहरुलाई जानका लागि १५ देश छ, हिन्दुहरुका लागि मात्र भारत हो ।’तपाईं ज्यान बचाएर भागिरहेका एक शरणार्थीलाई देश निकाला गर्न खोजिरहनुभएको छ ? तपाईं उसलाई जेद्दाह जाओस् भन्ने चाहनुहुन्छ ? तपाईं उसलाई यूएई वा यस्ता कुनै स्थानमा जाने आस गर्नुहुन्छ ?यो छनौट नियतबस गरिएको हो । यो कुरा म एक मुस्लिम भएकाले भनेको होइन । म त आफूलाई कहिले पनि एक मुसलमानको रूपमा हेरिनँ ।त्यसैले यो कुरा पनि मैले एक मुसलमानको रूपमा भनिरहेको छैन । यथार्थमा मुसलमान मात्र विरोध गरिरहेका छैनन् । असमका मानिस अलग अलग कारणले विरोध गरिरहेका छन् । हिन्दी बेल्टमा विरोध अलग कारण छ तर म यो एक मुसलमानको रूपमा होइन, बरु एक चिन्तित नागरिकको रूपमा भनिरहेको छु ।सिद्धार्थ : तपाईं भन्दै हुनुहुन्थ्यो कि तपाईंलाई कहिल्यै पनि यो बताइएन कि...नसिरुद्दिन : यो कहिले पनि मेरो अवरोधको कारण भएन । मेरो भाइले उसको पूरा जिन्दगी यो देशको सेनामा सेवा गरेर बितायो । एक भाइले कर्पोरेटमा जागिर गरे । मेरो बुवा सरकारी जागिरे थिए । मेरो धेरै काकाहरु सेनामा थिए । अर्को भाइ र काका प्रहरीमा थिए । अरू पनि सरकारी कर्मचारी थिए । सहायक जिल्ला मजिस्ट्रेट र यस्तै प्रकारका अरू...हामीमध्ये कसैले पनि मुसलमान पहिचानलाई कुनै प्रकारको अवरोधको रूपमा महसुस गरेनौँ । र मेरो दिमागमा कहिले पनि म एक मुसलमान हुँ भन्ने सोच आएन ।त्यसैले यो कुरा पनि मैले एक मुसलमानको रूपमा भनिरहेको छैन । यथार्थमा मुसलमान मात्र विरोध गरिरहेका छैनन् । असमका मानिस अलग अलग कारणले विरोध गरिरहेका छन् । हिन्दी बेल्टमा विरोध अलग कारण छ तर म यो एक मुसलमानको रूपमा होइन, बरु एक चिन्तित नागरिकको रूपमा भनिरहेको छु ।म जुन घृणित पहलुबारेमा बताइरहेको थिएँ, त्यसको अर्थ हो अत्याचार मुसलमान देशमा मात्र हुन्छ ।प्रधानमन्त्री दङ्गापछाडि कसको हात छ भन्ने थाहा भएको बताउँछन् । ‘तपाईं तिनलाई कपडाबाट चिन्न सक्नुहुन्छ..’ उनी भन्छन् । केन्द्रमा मन्त्री के भन्छन् भने ‘दिपिका पादुकोण जेएनयूमा गएर ती मानिसको साथमा उभिएकी छन्, जो भारतका सैनिक मर्दा खुसी मनाउँछन्’र तिनलाई सशस्त्र बलप्रतिको सम्मानबारेमाा कुरा गर्ने हक छ जस्तो लाग्दैन । उनी आफैमा यस्तो व्यक्तित्व हुन् जसले युद्धमा भाग लिएर पुरस्कृत भएका पूर्वसैनिकको अपमान गरिन् ।सिद्धार्थ : तपाईं कसको कुरा गर्दै हुनुहुन्छ ?नसिरुद्दिन : म एक सेवानिवृत्त लेफ्टिनेन्ट जनरलको कुरा गरिरहेको छु जो सेनाको डेपुटी चिफसम्म भए । उनी यस्ता व्यक्तिबारे अपमान गर्नुअघि दुई पटक सोच्दिनन् । उनै अहिले सशस्त्र बलका लागि सम्मानको कुरा गरिरहकी छन् ?सरकारले हरेक कुरामा ‘पाकिस्तान कनेक्सन’ निकाल्ने प्रयास देखेर सरकारलाई पाकिस्तानसँग धेरै माया रहेको देखिएको छ ।७० वर्षसम्म म यहाँ बसेको कुराले म भारतीय हुने कुरा सावित गर्दैन भने हामी भारतीय सावित हुन के गर्नुपर्छ मलाई थाहा छैन अरू के कुरा गर्छ । म डराएको छैन, म बैचेन पनि छैन । यस्तो कानुन हामीमाथि थोपरिएकोमा मलाई आक्रोस चाहिँ छ ।सिद्धार्थ : जुन भारतीय मुसलमानलाई हकमा लागू हँुदैन । नसिरुद्दिन : र हामीहरु सबैमाथि शत्रु देशप्रति सहानुभूति राख्ने आरोप लाग्छ ।सिद्धार्थ : तर तपाईंले एक दुई पटक मुसलमानको रूपमा कुरा नगरेको बताउनुभयो । तपार्इंलाई यस्तो भन्ने आवश्यकता किन प¥यो ? अहिले केही बदलिएको छ, जसले गर्दा अचानक तपाईं यी कुरा भन्न थाल्नुभएको छ ?नसिरुद्दिन : मलाई लाग्थ्यो कि मेरो पासपोर्ट, मेरो मतदाता परिचय पत्र, मेरो चालक लाइसेन्स कार्ड, मेरो आधार कार्डहरु मलाई भारतीय सावित गर्न प्रयाप्त हुन्छ ।मेरो पाँच पुस्ताको यही जमिनमा अन्त्येष्टि भयो । मैले जिन्दगीको ७० वर्ष यहीँ गुजारेँ । मैले शिक्षा वा पर्यावरणजस्तो सामाजिक मुद्दाका क्षेत्रमा सक्दो सेवा गरेको छु । यो मेरो भारतीय पहिचानको लागि प्रयाप्त हँुदैन भने त्यसलाई सावित गर्न के गर्नुपर्छ ?मलाई लाग्दैन कि मसँग जन्मदर्ताको कागजात छ । मलाई यो पेस गर्न सक्छुजस्तो लाग्दैन र धेरैले सक्दैनन् ।के यसको मतलब अब हामी सबै देश निकाला हुन्छौँ ? मुसलमानहरुले चिन्ता गर्नुपर्ने कुरा छैन भन्नेजस्ता आश्वासनको जरुरत मलाई छैन । म चिन्तित छैन ।७० वर्षसम्म म यहाँ बसेको कुराले म भारतीय हुने कुरा सावित गर्दैन भने हामी भारतीय सावित हुन के गर्नुपर्छ मलाई थाहा छैन अरू के कुरा गर्छ ।म डराएको छैन, म बैचेन पनि छैन । यस्तो कानुन हामीमाथि थोपरिएकोमा मलाई आक्रोस चाहिँ छ ।मेरो विचारमा यिनलाई विद्यार्थी हुनुको अनुभूति नै थाहा छैन । यस्ता व्यक्तिको कुनै बौद्धिक लक्ष्य रहेन । उनीहरु विद्यार्थी र बुद्धिजीवीलाई किरा–फट्याङ्ग्रा जसरी हेर्ने गर्छन् । प्रधानमन्त्रीमा विद्यार्थीप्रति कुनै संवेदना छैन, किनकि उनी कहिल्यै पनि विद्यार्थी हुनुपरेन ।सिद्धार्थ : निश्चय नै यो आक्रोश सडकमा पनि छछल्किएको छ जुन तपाईं हामीले देखिरहेका छौँ । अहिले सरकारले सीएए मानवतावादको भावना अनुरूप नै रहेको बताइरहेको छ । एनआरसीमाथि चर्चासमेत भएको छैन ।नसिरुद्दिन : गृहमन्त्रीले पटक पटक यसलाई देशभर लागू गर्ने घोषणा गरेका छन् । ‘एक एक गरेर निकाल्नेछौँ... कीरा अनि धमिरा अनि केके ...’र त्यसपछि प्रधानमन्त्री भावावेशमा आएर भन्छन् ‘यस्तो त कहिले पनि भएन ।’ अब यस्तोमा कसले विश्वास गर्छ ? यो स्यामुयल बेकेटको नाटकजस्तो भएको छ ।यो सम्पूर्ण रूपमा बेतुक हुँदै गएको छ । जसरी प्रकारको प्रतिरक्षा पेस गरिँदैछ... ‘के विपक्ष यसका पछाडि छ ?’विपक्षी यति धेरै मानिसलाई गोलबन्ध गर्न सक्षम थियो भने तिनले चुनावमा राम्रो प्रदर्शन गर्दैनथे होला ? मलाई सबैभन्दा बढी दुःख विद्यार्थी तथा बुद्धिजीवीहरुको तिरस्कारको कार्यबाट हुने गर्छ ।सिद्धार्थ : यस्तो किन भइरहेको छ जस्तो तपाईंलाई लाग्छ ?नसिरुद्दिन : मेरो विचारमा यिनलाई विद्यार्थी हुनुको अनुभूति नै थाहा छैन । यस्ता व्यक्तिको कुनै बौद्धिक लक्ष रहेन । उनीहरु विद्यार्थी र बुद्धिजीवीलाई किरा–फट्याङ्ग्रा जसरी हेर्ने गर्छन् । प्रधानमन्त्रीमा विद्यार्थीप्रति कुनै संवेदना छैन, किनकि उनी कहिल्यै पनि विद्यार्थी हुनुपरेन ।प्रधानमन्त्री बन्नुअघि उनको एक भिडियो क्लिप छ जसमा उनी भनिरहेका छन्, ‘मैले त पढाइवढाइ गरेको छैन ।’ त्यो समय त्यसलाई निक्कै निर्दोष मानिएको थियो । तर पछिल्लो ६ वर्षमा जे भयो, त्यसको आधारमा त्यसको बयानले निक्कै डरलाग्दो अर्थ धारणा गरेको छ । त्यसपछि उनले राजनीतिक विज्ञानमा निर्देशकको उपाधि ग्रहण गरे ।सिद्धार्थ : इन्टाएर पोलिटकल साइन्स...नसिरुद्दिन : हो, इन्टाएर पोलिटिकल साइन्स...अनुराग कश्यपलाई त्यसमा रुची हुन सक्छ । कहिले पनि त्यो समुदायको हिस्सा नभएको कारण उनीबाट विद्यार्थीको लागि कसरी सम्वेदनाको आशा गर्न सक्नुहुन्छ ।भिडियोबाट आक्रमणकारीको पहिचान खुल्दाखुल्दै पनि दिल्ली प्रहरीले घाइतेहरुविरुद्ध पनि मुद्दा दायर गरेको छ । जबकि यी विद्यार्थीले कसैमाथि पनि आक्रमण गरेको एउटा पनि प्रमाण भेटिएको छैन तर विद्यार्थीमाथि आक्रमण भएका तस्विर हामीले हेरेका छौँ । यो निक्कै चिन्ताजनक कुरा हो ।सिद्धार्थ : अहिले विद्यार्थी सडकमा उत्रेको देखिन्छ...वर्तमान शासकले मन नपराउने जेएनयू अनि जामिया लाइब्रेरीभित्र, अलीगढ मुस्लिम विश्वविद्यालयभित्र पनि यस्तै प्रकारको कारबाही गरियो र सरकार विद्यार्थीविरुद्ध निक्कै क्रुरताकासाथ प्रस्तुत भयो... तपाईंले बीच–बीचमा संवेदना शब्दको प्रयोग गर्नुभयो... तर संवेदनाको कुरा छोड्नुस्, अन्य चीज पनि वर्तमान अवस्थामा देखिँदैन । त्यस्तो लाग्दैन तपाईंलाई ?नसिरुद्दिन : बिल्कुल । सत्तारुढ दल नजिक मानिस सीएएविरोधी आन्दोलनकारीविरुद्ध गोली हान्ने, मोदीविरुद्ध प्रदर्शन गर्नेलाई जिउँदो गाडिदिने धम्की दिइरहेका छन् । के सरकारको कानुन र प्रधानमन्त्रीको विरोध गर्नु इश्वरनिन्दा हो ? केही देशमा र इतिहासमा युरोपभरी धर्मविरुद्ध बोल्नेलाई मृत्युदण्ड दिइन्थ्यो...यहाँ त त्यस्तै कुरा भइरहेको छ ।यस्तो घृणा फैलाउनेहरुविरुद्ध कसैले पनि कारबाही गर्दैन । यी मानिसको यस्तो कर्तुतको लागि आलोचना पनि गरिँदैन । प्रधानमन्त्री आफै ट्वीटरमा घृणा फैलाउने मानिसहरुलाई फलो गरिरहेका छन् । उनी किन यस्तो गर्छन्, यो उनैलाई थाहा होला ।भाजपाको आईटी इकाईका लागि काम गर्ने ट्रोल सेना चारैतर्फ घृणा फैलाइरहेको छन्, जुन चिन्ताजनक कुरा हो । यी सबै कहाँबाट आयो भन्ने सोच्दा पनि चक्कर लाग्छ । शायद यी युवा होइन बरु मेरो पिढीको वा त्योभन्दा पनि एक वा दुई दशक जवान पिढीमध्येका एक हुन्, जो बाल्यकालमा सुनेको स्मृतिबाट संक्रमित छन् ।सानोमा मैले हिन्दू र शिखहरुबारे घृणाजन्य कथा सुनेको थिएँ । म सन् १९४९ मा जन्मिएको हुँ, मलाई पक्का विश्वास छ कि त्यस समय शिख बच्चाले मुसलमानहरुबारे पनि घृणाजन्य कथा सुनेको हुनुपर्छ ।केही समयसम्म यो हामीमाझ रह्यो । यसकै प्रभावले स्कुले दिनमा हामी एक अर्कोतर्फ गाली गथ्र्यौं । तर कहिले पनि हामीले हद पार गरेनौँ ।एकअर्कालाई जिस्काए पनि धर्मकै कारण कुनै साथीसँग झगडा भएको सम्झना छैन । तर हामी ‘तैले मेरो क्रिकेट ब्याट चोरीस्’ , ‘तैले मेरो बल नसोधी किन लगिस्’ भन्ने जस्ता कुरामा झगडा हुन्थ्यो ।तर तपाईंले दीपिको साहसको प्रशंसा गर्नुपर्छ, उनी माथिल्लो लहरमै समावेश छिन् तर पनि उनले यस्तो कदम उठाइन् । धेरै भए त्यस कदमको लागि, उनले केही विज्ञापन सम्झौता गुमाउनेछिन् । ठीक छ, तर त्यसबाट उनी गरिब हुन्छिन् ? के त्यसले उनको लोकप्रियता घट्छ ? के यसबाट उनको सुन्दरता कम हुन्छ ? यो सबै ढिलोचाडो आउँछ नै ...सिद्धार्थ :...र कहिले पनि भेदभाव भएको महसुस भएन । नसिरुद्दिनः हो, कहिले पनि भेदभाावको महसुस भएन । धर्मलाई लिएर एकअर्काको मजाक चाँही उडाइन्थ्यो ।कहीँ न कहीँ हामीमा त्यो चीज बाँकी रहेछ । विभाजनले हाम्रो पीढीलाई जुन घाउ दियो, त्यसले कँही न कहीँ हामीलाई प्रभावित गरेको छ । सौभाग्यवस हाम्रो पीढी सकिने चरणमा छ र यस्तो पीढी आइरहेको छ जसमा यो स्मृतिको घाउँ छैन ।सिद्धार्थ : यसमा म एउटा कुरा थप्न चाहन्छु । एउटा प्रोपोगेण्डा पनि चलाइँदैछ...जसले गर्दा हामीमाझ यस्तो पिढी पनि हुनसक्छ जो यो प्रोपोगेण्डासँगै हुर्किरहेको छ ।नसिरुद्दिन : मलाई त्यो पिढी ढल्दै गएको लाग्छ । भन्न सकिन्छ, एउटा पिढी छ, जो प्रोपोगेण्डामा हुर्किरहेको छ र अर्को प्रोपेगेण्डा फैलाइरहेको छ । मलाई युवा पिढी समझदार लाग्छ । ती एउटा लक्ष लिएर आइरहेका छन्, जो न हिन्दू हुन् न त मुस्लिम ।धेरैभन्दा धेरै युवाहरु अन्तरधार्मिक विवाह रोजिरहेका छन् । मेरी पत्नी पनि एक हिन्दू हुन् । मेरो छोराले पहिलो पटक एउटा समान धर्मको विवाहित जोडीलाई भेट्दा आश्चर्य मानेको थियो ।त्यसबेला उ पाँच वर्षको थियो । मलाई के लाग्छ भने यो पिढी त्यो बोधबाट मुक्त छ र यो संघर्ष जारी राख्ने जिम्मेवारी पनि उनीहरुमाथि छ ।सिद्धार्थ : फिल्म उद्योगभित्र हेर्ने हो भने पनि जुन विरोध आइरहेको छ, त्यो खासमा युवा अभिनेता, युवा निर्देशक, युवा लेखकको तर्फबाट आइरहेको छ ।नसिरुद्दिन : युवाहरु बढी साहसी हुन्छन् । तीसँग स्थापित व्यक्तित्वको तुलनामा गुमाउने कुरा पनि कम हुन्छ । र जहाँसम्म स्थापित व्यक्तित्वको प्रश्न छ, ती किन बोल्दैनन् भन्ने कुरा बुझ्नु पनि महत्त्वपूर्ण छ । ती खासमा केसँग डराइरहेका छन् । तीसँग गुमाउनको लागि के कति छ ?के तिनले पुस्तौँलाई पुग्ने पैसा कमाएका छैन ? खलील जिब्रानको एक लाइन छ– ‘तपाईंको कुवा पुरै भरिएको छ, र त्यो समय तपाईंलाई प्यासको डरले सताउँछ भने त्यो प्यास कहिले पनि बुझाउन सकिदैन ।’ यहाँ यही भइरहेको छ । आखिर कति चाहिन्छ ? तिनको अभावमा के ज्यान जान्छ ?सिद्धार्थ : जाँदैन, तर सोच्नुस न, एउटा स्टारले केही बोल्यो भने त्यसले उसको फिल्मको व्यापारलाई प्रभावित पार्न सक्छ । त्यसले फिल्मसँग जोडिएको धेरै मानिसलाई असर गर्न सक्छ, होइन ?नसिरुद्दिन : मेरो विचारमा स्टारले खासमा आफ्नोभन्दा बाहेक कसैको सोच्दैन । तिनले आफू वरिपरिकाहरुको बारेमा सोच्थे भने फिल्म उद्योगमा यति धेरै असमानता हुँदैनथ्यो । यसबारेमा अरु नै बेला कुरा गरौँला । तर तपाईंले दीपिको साहसको प्रशंसा गर्नुपर्छ, उनी माथिल्लो लहरमै समावेश छिन् तर पनि उनले यस्तो कदम उठाइन् ।धेरै भए त्यस कदमको लागि, उनले केही विज्ञापन सम्झौता गुमाउनेछिन् । ठीक छ, तर त्यसबाट उनी गरिब हुन्छिन् ? के त्यसले उनको लोकप्रियता घट्छ ? के यसबाट उनको सुन्दरता कम हुन्छ ? यो सबै ढिलोचाडो आउँछ नै ...हिन्दी फिल्म उद्योग सिर्फ एउटा भगवानको पूजा गर्छ । त्यो भगवान हो –पैसा । त्यो भगवानलाई खुशी बनाउन धेरैभन्दा धेरै कमाउनुपर्छ । तर केहीको मौनता त्यति महत्वपूर्ण छैन, जति महत्वपूर्ण युवा पिढीको साहस छ ।तथापि ती सबै आफ्नो भनाइमा केही सम्हालिएका छन् र तिनले त्यसको कारण पनि थाहा छ । देशभरीका युवा र महिला प्रतिरोधमा आगाडि आउनु निक्कै शानदार कुरा हो ।सिद्धार्थ : तपाई फिल्म उद्योगमा साहसी आवाजको कुरा गरिरहनु भएको छ, खासगरेर युवा पिढी र दीपिकाको । तर अहिले हामी सामू यस्तो स्थिति उत्पन्न भएको छ, जहाँ फिल्म उद्योगले राष्ट्रवादी एजेण्डालाई प्रोत्साहित गरिरहेको छ । यसका लागि इतिहासलाई तोडमरोड गर्दै एक ऐतिहासिक युद्ध वा एक सेनापतिको कथालाई नयाँ सिराबाट भनिँदैछ । र यस्तो माहोल बनिरहेको छ जसले वर्तमान शासकको हितलाई मात्र संरक्षण गर्छ ।नसिरुद्दिन : यो नयाँ कुरा होइन । फिल्म उद्योग सधैंनै सत्ताधरी मानिसको साथमा रहेको छ । त्यहाँ धेरै ठूलो पैसा दाउमा लागेको हुन्छ । उनीहरु त्यही गर्छन् जुन केन्द्र सरकारलाई मनपर्छ ।सिद्धार्थ : तपाईंको भनाइको मतलब यो एक व्यावसायिक कदम हो ?नसिरुद्दिन : हो । कहिलेकाँही म सोच्छु– इतिहासलाई पुनःलेखन गर्न सघाइरहेका फिल्मकर्मी साच्चै त्यही आस्थाबाट प्रेरित भएका हुन् त ? यसको उद्देश्य के हो ? जब हामी एक काल्पनिक इतिहासको आविष्कार गर्ने कोसिस गर्छौँ तब हामी एक काल्पनिक अतीतको पनि आविष्कार गर्ने कोसिस गरिरहेका हुन्छौँ ।हामी वैदिक युगमा गरिएको खोजहरु आविष्कार गर्ने कोसिस गरिरहेका छौँ, जुन मुर्खतापूर्ण छ । यस्तो मुखर्तापूर्ण कामले गणित, खगोल, दर्शन, कविता आदीमा हाम्रो वास्तविक उपलब्धीमाथि पनि संसारले मजाक उडाउँदैन ? यो सब कति दुरगामी हुनेछ ।यो सबै भइरहँदा हेर्न कति कष्ट हुन्छ । र विभिन्न ठाँउको नाम बदल्न किन यति धेरै महत्त्व दिइँदैछ ? कुनै सडकको नाम के हो, कुन सहरको नाम के हो, त्यसले के फरक पार्छ ? भारतीय सैनिकलाई दिने वीरता पदकलाई कुनै रोमान्टिक चीजजसरी पेश गरिँदैछ । आजसम्म त कसैले त्यसमाथि शंका गरेको थिएन ।अहिले (भारतको इतिहासको एउटा चरण) मुगल शासनलाई खलनायकका रुपमा प्रस्तुत गर्ने लहर चलेको छ । तिनलाई बाह्य आक्रमणकारीको रुपमा पेश गर्न थालिएको छ ।अनुपम खेरजस्ता केही व्यक्ति निक्कै मुखर रहेका छन् । तर उनलाई गम्भिरतापूर्वक हेरिनुपर्छजस्तो लाग्दैन । उनी एक जोकर हुन् । एनएसडी र एफटीआईआईमा उनका कयौँ समकालिन उनको चाटुकार स्वभावबारे जानकार छन् । त्यो उनको रगतमै छ । सिद्दार्थ : यहाँ सडक वा सहरको नाम बदल्ने वा कुनै फिल्म बनाउने मात्र होइन, इतिहासका किताब नै बदलिदैछ ...पुरा प्रोपोगेण्डा चलिरहेको छ । यसबाट घृणाजन्य भाषणका लागि मुद्दा मिलिरहेको छ । यस्तो माहौल बनाइदैंछ, जसबाट आगामी १०, १५ वा २० वर्षपछि एकदम कुरुप रुपमा प्रकट हुनेछ – तपाईं वास्तवमा तलाउमा विष हालिरहनु भएको छ ।नसिरुद्दिन : हो, त्यसको परिणाम देखिन १०–१५ वर्षको लामो समय पनि लाग्दैन । मलाई त्योभन्दा अघि नै दुष्परिणाम देखिन्छजस्तो लाग्छ । त्यसो हुन नदिने हो भने हामीले यसको पुरा सामर्थले विरोध गर्नुपर्छ, यो हाम्रो क्षमताको कुरा हो । मैले विगतमा पनि भनेको थिएँ, यो विष सत्तारुढ दलद्वारा नै फैलाइँदैछ । र, ऊ आरोप भने बाँकी सबैलाई लगाइरहेको छ । जबकी यो तिनको काम हो । ती काल्पनिक शत्रुको आविष्कार गर्छन् र नभएर पाकिस्तानतर्फ औल्याउँछन् । पाकिस्तानप्रतिको तिनको आशक्ति बुझिनसक्नु छ ।सिद्धार्थ : तपाईंले फिल्म उद्योगमा विभेदकारी राजनीति र नीतिविरुद्ध आवाज उठाउने धेरै छन् भन्नुभयो । तर फिल्म उद्योगको ठूलो हिस्साले सत्ताको समर्थन गरेको पनि तपाईंले  स्वीकार गर्नुपर्छ ....नसिरुद्दिन : विरोध गर्नेको तुलनामा समर्थन गर्ने संख्या निक्कै कम छ ।सिद्धार्थ : तपाईंलाई त्यस्तो लाग्छ ? तर ती निश्चित रुपमा मुखर छन् ।नसिरुद्दिन : अनुपम खेरजस्ता केही व्यक्ति निक्कै मुखर रहेका छन् । तर उनलाई गम्भिरतापूर्वक हेरिनुपर्छजस्तो लाग्दैन । उनी एक जोकर हुन् । एनएसडी र एफटीआईआईमा उनका कयौँ समकालिन उनको चाटुकार स्वभावबारे जानकार छन् । त्यो उनको रगतमै छ । तर हाम्रो विरोध गर्नेले हाम्रो जिम्मेवारी नसम्झाउनुस् । हामी आफ्नो जिम्मेवारी राम्रोसँग जान्दछौं ।सिद्धार्थ : तपाईंको एक जना भाई सेनाको निक्कै माथिल्लो पदमा रहिसकेका छन् । सेनालाई पूर्ण रुपमा अराजनीतिक संस्थाको रुपमा चिनिन्छ । तर अचानक त्यसमा पनि परिवर्तन आएको छ । सेनाले धेरै कुरा भन्न थालेको छ । वरिष्ठ सैनिक अधिकारी सत्ताधारी दलको राजनीतिक विचारसँग मिल्ने तर्क दिइरहेका छन् ।नसिरुद्दिन : हो, सँगसँगै ती आफूलाई संवैधानिक मूल्यको पालना गरिरहेको बताइरहेका छन् । तर ठीक त्यही समय ‘यदी सरकार हामीलाई आक्रमण गर्न भन्छ भने हामी आक्रमण गर्नेछौँ’ भन्ने जस्ता भनाई आइरहेको छ– यो विरोधाभासी कुरा हो ।सिद्धार्थ : शायद सबै पक्षलाई सन्तुष्ट राख्ने प्रयास गर्दा त्यसो भएको होला ।नसिरुद्दिन : म काल्पनिक शत्रु प्रस्तुत गर्ने कुरा गरिररहेको छु...अहिले जुन ‘टुकडे–टुकडे ग्याङ्ग’को बकवास आइरहेको छ, यसमा मेरो के भनाई छ भने  यदी कोही त्यस्तो छ भने त्यो सत्तारुढ दल हो । उसले हामीमाझ फुट निम्त्याइरहेको छ । खुलेर बोल्नेमाथि आरोप लगाइरहेको छ । के सत्तारुढ पार्टीविरुद्ध अथवा सरकारविरुद्ध बोल्नु इश्वरनिन्दा हो ? बोलेकै आधारमा लिन्चिङमार्फत धम्काइन सक्छ वा तपाईंको बालबच्चालाई धम्की आउन सक्छ र तपाईंको व्यक्तिगत सुरक्षा दाउमा लाग्न सक्छ ।सिद्धार्थ : यस्तो तपाईंसँग पनि भएको छ ?नसिरुद्दिन : मसँग भएको छैन र म आसा गर्छु यस्तो नहोस् । तर यो मेरा परिचित मानिसलाई यस्तो भएको मैले देखेको छु । सिद्धार्थ : तपाईंले ‘टुकडे टुकडे ग्याङ्ग’को बारेमा कुरा उठाउनु भयो । यसले वास्तवमा यस्तो स्थिति निर्माण गर्न सक्छ, जहाँ नागरिक, नागरिकविरुद्ध हुनेछन्...मानिस एक अर्कोविरुद्ध उभिन थाल्छन्...हाम्रोजस्तो विविधतापूर्ण र ठूलो देशलाई अगाडि लानको लागि यसले आशावादी मार्ग देखाउँदैन ।नसिरुद्दिन : हामी आशावादी हुनुपर्छ । म आशावादी हुन प्रतिबद्ध छु ।सिद्धार्थ: त्यसो भए तपाईं यो कुरामा स्पष्ट हुनुहुन्छ कि यो देशका साधारण नागरिक...नसिरुद्दिन : तिनको सद्बुद्दी फर्किएर आउनेछ ।सिद्धार्थ : र स्वभाव साम्प्रदायिक नहोस् ।नसिरुद्दिन : मासिनहरु स्वभावैले साम्प्रदायिक हुन्छन् जस्तो लाग्दैन । यस्तो सोच त दिमागमा भरिन्छ । सरकारलाई जुन कुराले झट्का दिएको छ, त्यो के भने यी विद्यार्थीलाई भेडाबाख्राजस्तो जता भन्यो त्यतै लान सकिरहेको छैन । तिनले त्यस्तो गर्न सकिने आशा गरेका थिए । र दिग्भ्रमति भएका विद्यार्थीमाथि आरोप लगाउनु, विद्यार्थी सामुदायप्रति अपमान प्रदर्शन गर्नु मानिनेछ ।यसको मतलब हो की यी विद्यार्थीलाई कसैले पनि बहकायो भने ती बहकिन्छ । त्यस्तो होइन । यदी तपाई ध्यान दिनुभयो भने, यो आन्दोलनको कुनै नेता छैन । यो स्वतःस्फूर्त आएको आक्रोश हो, जुन बाहिर आएको छ । र यदी तपाईंले युवाको आक्रोशलाई बेवास्ता गर्नुभयो भने तपाईंले आफै आफ्नो लागि खतरा तयार गरिररहनु भएको छ ।सिद्धार्थ : के तपाईंलाई आफ्नो विद्यार्थी जीवनको सम्झना छ ?नसिरुद्दिन : हो, मलाई सधैँ लाग्थ्यो कि मलाई राजनीतिक हुन आवश्यक छैन । म ठीक छु । देश ठीक छ । म कुनै छात्र संघ वा कुनै प्रकारको आन्दोलन वा यस्तो कुनै चिजको हिस्सा थिइनँ । विस्तारै जब मैले फिल्ममा काम गर्न सुरु गरेँ, जुन स्पष्ट रुपले राजनीतिक थिए । जस्तो भवानी भाई, अलबर्ट पिन्टो आदी...तब राजनीतिले मलाई प्रभावित बनाउन सुरु ग-यो । मलाई सम्झना छ कि सईद मलाई केही कुरा पनि अराजनीतिक हुँदैन भन्थे । तिमी अराजनीतिक हुन सक्दैनौं । यसको लागि तिमीमा गहिरो आस्था हुन चाहिन्छ । यसलाई लिएर आस्था विकसित गर्न मलाई लामो समय लाग्यो । तर जब जागो तब सबेरा ।सिद्धार्थ : सन् १९७० को दशकमा तपाई भवानी भाई, अल्बर्ट पिन्टोजस्ता कला सिनेमा आन्दोलनको अभिन्न हिस्सा हुनुहुन्थ्यो, अझ त्यसको एउटा स्तम्भ हुनुहुन्थ्यो । कला र सिनेमाको प्रश्नमा तब हामी कहाँ थियौं र अहिले कहाँ छौं ?नसीरुद्धिन : राजनीतिक रुपबाट सिनेमा अगाडि बढेको छैन किनकि ७० को दशकका फिल्मकर्मी आफ्नो आस्थामा अडिग रहेनन् वा तिनले आन्दोलनको निर्माण गरेनन् । तिनले आफूपछिको पीढिको निर्माण गरेनन् । तर पनि अहिलेका उत्कृष्ट फिल्मकर्मीको निर्माणमा तिनको प्रभाव रहेको मेरो विश्वास छ । ७० को दशकका फिल्मकर्मीमा भलै केही कमजोरी रहेको होस् तर ती बिना आजका ‘मसान’, ‘दम लगाकर हैसा’, ‘गली बोय’जस्ता फिल्म वा अनुराग कश्यपले बनाउनेजस्तो हुदैन थिए । थोरै अगाडि जाने हो भने मृणाल सेन र बासु चटर्जी वा ख्वाजा अहमद अब्बासजस्ता निर्देशक हुदैन भने ती फिल्मकर्मी हुदैन थिए । हरेक पीढि अघिल्लो पीढिबाट प्रभावित हुन्छ भन्ने मेरो विश्वास छ । आजका कम बजेटमा बनेका फिल्म सन् ७० को दशकमा बनेका कम बजेटवाला फिल्महरुभन्दा कयै गुणा राम्रो छन् । अभिनेता पनि कयौं बढी रामो छन् । मलाई अहिलेका अभिनेताबाट साच्चै इष्र्यो हुन्छ । म तिनको उमेरमा यति राम्रो भइदिएको भए भन्ने सोच चाहना आउँछ । र ती सबैसँग महान विचार छ । तथापि राजनीतिक रुपमा मलाइ लाग्दैन कि अल्बर्ट पिन्टो वा यस प्रकारको फिल्मको कुनै अंशियार पीढि थियो । सिद्धार्थ : भारतीय नाटकबारे के भन्नुहुन्छ ?नसीरुद्धिन : ५० वर्ष पहिले जब म एनएसडीमा भर्ना भएको थिएँ, तब थिएटर मरिरहेको भन्ने सुनिन्थ्यो । म आज पनि यही सुनिरहेको छु । तर खासमा यो निक्कै राम्रो अवस्थामा छ । यो सहरमा भारतको सबैभन्दा जिवन्त थियटर छ । बेंगलुरु र पुणेमा पनि छ । सबैभन्दा राम्रो कुरा युवा वर्ग यसमा समावेश छ । ती लेखन, निर्माण र निर्देशनमा सहभागिता जनाइरहेका छन् । हामीलाई मन पर्ने भएकाले हामी थियेटरमा काम गथ्र्यौं। तर समय बित्दै जादाँ नाटकको महत्व बढ्दै गयो ।सिद्धार्थ : तपाईहरुको पुस्ताले धेरै नाटक शोकका लागि गर्नुभयो । बतोल्त ब्रेख्तको भन्थे –‘कला यथार्थ देखाउने ऐना होइन बरु  समाजलाई बदलाल ल्याउने औजार हो ।’ त्यो जोश अब सिनेमा,  कला, थियेटरमा आउँछ ?  नसीरुद्दिन : यस्तो हुन्छ भन्ने मलाई लाग्छ । मलाई आगामी पुस्तामा विश्वास छ ।   द वायरबाट# नसिरुद्दिन शाह