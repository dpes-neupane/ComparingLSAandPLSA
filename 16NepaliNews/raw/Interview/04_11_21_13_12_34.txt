स्वतन्त्र रूपमा मधेसको अधिकारका लागि अभियान चलाइरहेका तुलानारायण साह एकाएक सङ्घीय समाजवादी फोरम नेपालमा प्रवेश गरे । फोरम नेपालमा प्रवेश गर्दा आआफ्नो सुविधा अनुसार अनेकले अनेक अनुमान लगाए । मधेस राजनीतिको सटिक विश्लेषण गर्ने तुलानारायण साह एउटा राजनीतिक दलमा सहभागी भएपछि मधेसको राजनीतिलाई कसरी विश्लेषण गर्छन्, प्रस्तुत छ रातोपाटीका लागि एसके यादवले गरेको कुराकानीको मुख्य अंशःतपाईं काँग्रेस पृष्ठभूमिको मान्छे एकाएक मधेसको राजनीतिक दल किन रोज्नुभयो ?–हो, म नेपाली काँग्रेसका भ्रातृसङ्गठन नेविसङ्घको नेता तथा कार्यकर्ता थिएँ । पुल्चोकमा इन्जिनियरिङ पढ्दा त्यहाँको नेवि सङ्घका एकाइ सभापति थिएँ । नेविसङ्घको भ्रातृ संस्था फोरम फोर टेक्निकल स्टुडेन्टस (फोट्स नेपाल) को संस्थापक अध्यक्ष पनि भएको थिएँ । त्यसकारण नेविसङ्घको केन्द्रीय समितिको बैठकमा आमन्त्रित सदस्यका रूपमा सहभागी हुन्थे । २०५६ सालमा मेरो विद्यार्थी जीवन सकिएपछि म मधेसको अधिकारको लडाइँमा लागेँ । मेरो पृष्ठभूमि काँग्रेस भए पनि २०५६ साल यता मधेस अभियानमा निरन्तर लागेको छु । त्यतिबेला तराई इन्जिनियर समाजका संस्थापक सदस्य र पछि अध्यक्ष पनि भएको थिएँ । २०६३ मा मधेस आन्दोलन भएपछि मैले मधेसी समाज र राजनीतिबारे अध्ययन अनुसन्धान गर्ने उद्देश्यले नेपाल मधेस फाउन्डेसन (नेमाफ) को स्थापना गरेँ । २०६४ सालमा एनजीओको रूपमा नेमाफ खोल्दा त्यसको उद्देश्य व्यक्तिगत जीवनयापन गर्ने मात्र थिएन । मधेसी समाजको रूपान्तरणमा केही सहयोग गर्न सकिन्छ कि भन्ने नै थियो । मधेस आधिकारका लागि भएको आन्दोलनमा सहयोग पुर्याउनु नै मुख्य उद्देश्यले नेमाफ खोलेको थिएँ । व्यक्तिगत जीवनयापन मात्रको लागि मैले गरिआएको जलस्रोत क्षेत्रको जागिर नै पर्याप्त थियो ।तीन तहको चुनावले के देखायो भने मधेसी जनताले आफ्नो पार्टी फोरम र राजपा नेपाललाई नै मानेको छ । आफैले केही गर्न नसक्ने र काँग्रेस, कम्युनिस्ट, नयाँ शक्ति नेपाल र साझा पार्टीमा जान नसक्ने । मसँग विकल्प राजपा वा फोरम नेपाल मात्र थियो र मैले फोरम नेपाल रोजेँ । मधेसी समाज तथा आन्दोलनका लागि के–के गर्नुभयो त ?–नेमाफ खोलेपछि १० वर्षका अवधिमा तीन खालको काम गर्यौं । पहिलो, काठमाडाँैमा बुद्धिजीवी र पोलिसी मेकरसँग अन्तत्र्रिmया गर्ने काम गर्यौं । दोस्रो फेजमा हामीले मधेसका विभिन्न जिल्ला तथा सहरहरूमा त्यहाँका बुद्धिजिवी, विचार निर्माताहरूसँग काम गर्यौं । यो दुई फेजका काम गरिसकेपछि हामीले आफ्नो कामको पुनरावलोकन गर्यौं र हामी यो निष्कर्षमा पुग्यौं कि यी कार्यक्रमहरूले मधेसी समाजको रूपान्तरणमा खासै प्रभाव पार्न सकिरहेको छैन । सहरी बुद्धिजीवीसँग कुरा गरेर धेरै उपलब्धिमूलक नहुँदो रहेछ । त्यसपछि हामीले आफ्ना कामलाई गाउँतिर केन्द्रित गर्न थाल्यौँ । ग्रामीण मधेसी समाजमा सबैभन्दा आवश्यक गाउँको स्वास्थ्यचौकी तथा सरकारी विद्यालयलाई सुधार गर्नका लागि हामी काम गर्न थाल्यौँ । पाँच वर्षसम्म काम गरेको अहिले आएर पुनरावलोकन गर्दा ग्रामीण क्षेत्रमा पनि गैरसरकारी संस्थाबाट गरिने कामलाई हेर्ने कुरामा निकै समस्या छ । त्यहाँ धेरै कुरा गर्न सकिँदैन । त्यहाँको सबभन्दा महत्वपूर्ण कुरा के हो भने ग्रामीण समाज पनि दुई खाले काममा बढी सक्रिय रहेका छन् । मधेसी समाज कि त राजनीतिमा बढी सक्रिय छन् कि त धर्मकर्मको काममा । राजनीतिमा पुरुष बढी सक्रिय छन् भने महिला धर्मकर्ममा । केही महिला राजनीति पनि गर्छन्, केही पुरुष धर्मकर्म पनि गर्छन् । अर्थात त्यहाँका समाज दुई पोलमा विभाजित रहेको छ । ग्रामीण समाजमा बुद्धिविलासको कुराको खासै अर्थ छैन । समाजिक रूपान्तरणमा एनजीओमार्फत गरिने कामको आफ्नै खालका लिमिटेसन हुन्छन् । यदि समाजलाई रूपान्तरण गर्नुछ भने धार्मिक सङ्गठनमार्फत जानुपर्छ या राजनीतिमार्फत जानुपर्छ जस्तो लाग्यो । त्यसकारण राजनीति दलसँग आबद्ध भएको हुँ । यसका लागि तपाईंले फोरम नेपाल नै किन रोज्नु भयो त ? –राजनीतिक गर्न मसँग चार, पाँचवटा विकल्प थियो । म पुरानो पार्टी काँग्रेसमा जान सक्थेँ । मलाई त्यहाँ काम गर्न सजिलो हुन्थ्यो । त्यहाँ मेरा समकालीन साथीहरू नेता छन् । नेकपामा जाँदा मलाई व्यक्तिगत रूपमा धेरै फाइदा हुन्थ्यो होला । नयाँ शक्ति पार्टी र साझा पार्टीबाट मलाई अफर पनि आएको थियो । फोरम र राजपा नेपालमा जाने कि एउटा छुट्टै समूह खोल्नेतिर पनि सोचियो । तर त्यसमध्ये मैले फोरम नेपाललाई नै रोजेँ । काँग्रेस र कम्युनिस्टमा गएको भए मलाई व्यक्तिगत लाभ त हुन्थ्यो तर त्यहाँ जुन अवस्था छ, त्यसले गर्दा त्यहाँको नीति निर्माणमा मेरो सहभागिता हुँदैन्थ्यो जस्तो लाग्यो । नयाँ शक्ति पार्टी र साझा पार्टी मधेसमा खासै पकड भएको पार्टी होइन् । मतको हिसाबले काँग्रेस र कम्युनिस्ट पार्टी बलिया पार्टी हुन् तर मेरो भूमिका त्यहाँ हुँदैनथियो । तीन तहको चुनावले के देखायो भने मधेसी जनताले आफ्नो पार्टी फोरम र राजपा नेपाललाई नै मानेको छ । आफैले केही गर्न नसक्ने र काँग्रेस, कम्युनिस्ट, नयाँ शक्ति नेपाल र साझा पार्टीमा जान नसक्ने । मसँग विकल्प राजपा वा फोरम नेपाल मात्र थियो र मैले फोरम नेपाल रोजेँ । फोरम नेपाल नै किन त ? –राजपा नेपालका नेताहरूप्रति पनि मेरो मनमा उत्तिकै सम्मान छ । उहाँहरूलाई पनि म सम्मान गर्छु । राजपा नेपाल र फोरम नेपाल आन्दोलनमा सँगै गएका हुन् । सँगै चुनाव लडेको हुन् तर मलाई राजपा नेपालभन्दा फोरम अलि बढी सङ्गठित र व्यवस्थित लागेको कारण सो दल राजेको हुँ । अर्को कुरा म फोरम नेपाललाई सम्मान दिनका लागि सो दलमा गएको हुँ । सुरु सुरुमा म फोरम नेपालप्रति क्रिटिकल नै थिएँ । जतिबेला मैले सबै कुरा बुझेको थिइनँ । ५० वर्षको राजनीतिक इतिहासलाई विश्लेषण गर्ने हो भने २००७ सालमा आन्दोलन भयो । २०१७ र २०३६ को बीचमा पनि अनेक आन्दोलनहरू भएका थिए । २०४६ र २०६२ मा आन्दोलन भयो । यी आन्दोलनहरूले मधेसी समाजको सवालमा खासै अन्तर ल्याएको थिएन । राष्ट्रिय राजनीतिको ऐजेन्डा पनि फरक थियो । शासन व्यवस्था फेरिए, शासकका अनुहारहरू फेरिए तर मधेसी समुदायको अवस्था फेरिएन । त्यसपछि २०६३ मा मधेस आन्दोलन भएको थियो । त्यसले देशको शक्ति सुन्तलनलाई पुनः परिभाषित गर्ने काम गर्यो र त्यो आन्दोलन फोरम नेपालको नेतृत्वमा भएको थियो । त्यसका नायक उपेन्द्र यादव हुनुहुन्थ्यो । आन्दोलनमा धेरै खालका मानिसको सहभागिता थियो तर त्यसको नेतृत्व त उपेन्द्रले नै गर्नुभएको थियो नि । त्यस आन्दोलनको दीर्घकालीन महत्व छ । नेपाली समाज, राजनीति र राज्यमा मधेसी समुदायलाई हेर्ने दृष्टिकोणमा आमूल परिवर्तन ल्याउने जस २०६३ को मधेस विद्रोहलाई जान्छ । आज मधेसी राजनीति, मधेसी समाज जे जस्तो अवस्थामा पुगेको छ, त्यसको टर्निङप्वाइन्ट र ड्राइभ गर्ने सिटमा फोरम बसेको पाएँ । त्यसलाई सम्मान गर्दै पनि म फोरमसँग आबद्ध भएको हुँ । तपाईंका लेख रचना पढ्दा र तपाईंका विचारहरू सुन्दा पहिलो मधेस आन्दोलन उपेन्द्र यादवले गर्नुभएको थिएन र त्यो मधेस विद्रोह थियो । संयोगले उपेन्द्र यादवले त्यसको नेतृत्व गर्न पुग्नुभयो भनी भन्नुहुन्थ्यो, अहिले उहाँलाई मधेस आन्दोलनको नायक नै भन्नुहुन्छ त । यस्तो परिवर्तन कसरी आयो त तपाईंमा ? –त्यतिबेला मधेसका बारेमा धेरै अध्ययन अनुसन्धान भएका थिएनन् । म त्यति घुमेको पनि थिइनँ । १० वर्षमा हामी अनेकौँ पटक मधेसमा घुम्यौँ । असङ्ख्य मधेसीजनसँग कुराकानी गर्ने अवसर मिल्यो । अनेक घटना, परिघटनाहरूको विश्लेषण गर्दा २०६३ को मधेस विद्रोहमा फोरम कार्यकर्ता मात्रको सहभागी थिएन भन्न सकिन्छ तर त्यसको नेतृत्व त फोरमले नै गरेको थियो । त्यसको नेता त उपेन्द्र यादव नै थिए । जुन कुरा लामो अध्ययन र घुमफिरबाट थाह हुन्छ ।पहिलो कुरा त मधेसको मूलभूत माग के–के हुन् ? नेपालमा ७० वर्षको अविधिमा सातवटा संविधान बनेका छन् । ४७ सालको पाँचौँ संविधानको कार्यान्वयन हुँदासम्म नेपालमा एउटा निश्चित समुदाय शक्तिशाली भए । राज्य र राजनीतिमा अत्यधिक वर्चस्व जमायो । राज्य र राजनीतिमा मधेसीहरूको पहुँच निकै कम भयो । जसले गर्दा एउटा समुदाय शक्तिशाली भयो र मधेसीलगायत अन्य समुदायहरू शक्तिहीन भए ।प्रसङ्ग बदलौं, तीन तहको चुनाव सम्पन्न भइसकेका छ । तीन तहमा सरकार पनि गठन भइसकेको छ । मधेसवादी दल पनि आआफ्नो ठाउँमा सेटल भइसकेका छन् । त्यसो भए अब मधेस मुद्दाको के हुन्छ ?  –पहिला त २०६३ देखि २०७२ सम्मको राजनीतिक अवस्थालाई हेर्ने हो भने मधेस पूरै आन्दोलित रह्यो र बन्दै गरेको संविधानमा आफ्नो अधिकार खोज्यो । उसले खोजे जति कुराहरू यो संविधानमा लेखिएनन् । यो संविधान बन्दैगर्दा मधेसवादी दलले छ महिनासम्म आन्दोलन गर्यो । यति लामो आन्दोलन गर्दा पनि संविधानमा अधिकार समावेश नगराएपछि मधेसी राजनीतिमा दुईवटा विकल्प थिए । एक, आफूले खोजे जति अधिकार प्राप्तीका लागि भएका सबै सिस्टमलाई बहिष्कार गरी आगाडि बढ्ने । दोस्रो, यो सिस्टमलाई उपयोग गर्दै अगाडिको सङ्घर्षलाई जारी राख्ने । मलाई लाग्छ, मधेसी राजनीतिले दोस्रो बाटो रोजेको हो । यसमा नोट अफ डिसेन्ट लेख्दै विद्रोहको बाटो होइन, शान्तिपूर्ण र नरम सङ्घर्षको बाटोमा लाग्ने नीति मधेसवादी दलले लिएका छन् जस्तो लाग्छ । मधेसको १० वर्षको राजनीतिलाई हेर्नुहुन्छ भने आन्दोलनमा कहिलेकाँही ४० लाख मधेसी जनता पनि एकैसाथ सडकमा आउँथे । मानव साङ्गलो बनाउँदा २० लाख मधेसी सहभागी भएको हामीले सुन्यौँ । तर चुनावमा मधेसी दलले चार लाख मत पनि पाउँदैन । यस्तो किन हुन्छ त ? यसले के देखिन्छ भने मधेसी समाज भावनात्मक रूपमा आन्दोलित छन् तर राजनीतिकरूपमा सङ्गठित छैनन् । आम मधेसीजनमा आफूसँग विभेद भएको अनुभव छ, ज्ञान छ । त्यसकारण आन्दोलन गर्नुपर्छ भन्ने उनलाई चेतना पनि छ । तर राजनीतिक रूपमा सङ्गठित छैनन् । अहिले पनि मधेसी समाजले जति पाएका छन्, आन्दोलनको बलमा मात्र पाएका छन् । जति गुमाएका छन्, त्यो राजनीतिक सङ्गठन नभएर निर्वाचनमा हारेर गुमाएका छन् । काँग्रेस र कम्युनिस्टले जति गुमाएको त्यो अर्काले गरेको आन्दोलनको कारण गुमाएका छन् तर जति राखेका छन् वा थप पाएका छन्, त्यो सङ्गठनको कारणले निर्वाचन जितेर पाएका छन् । आज हेर्नुस् न प्रदेश नम्बर दुईमै पनि नेकपा सबैभन्दा ठूलो दल छ । केको कारण ? सङ्गठनको कारण । त्यसैले मलाई लाग्छ, आजको मधेसी राजनीतिकको मुख्य कार्यभार के हो भने मानव साङ्गलोमा आउने २० लाख मान्छेलाई कसरी सङ्गठित गर्ने र मतका रूपमा रूपान्तरण गर्ने ? यो कुरा पार्टी निर्माणसँग सम्बन्धित छ । राजनीतिमा पार्टी निर्माण अत्यन्त महत्वपूर्ण कुरा हुँदो रहेछ । यो स्थायी हुन्छ । आन्दोलनबाट प्राप्त उपलब्धिलाई संस्थागत गर्न पनि सङ्गठन बलियो हुनुपर्छ । यो कुरा विभिन्न कालखण्डले सिकाएको छ । विद्रोह गरेर, नाकाबन्दी गरेर पाउन नसक्ने अधिकार शान्तिपूर्ण र सरकारको वरिपरि बसेर कसरी प्राप्त गर्न सकिन्छ जस्तो लाग्छ तपाईंलाई ?  –आन्दोलन वा विद्रोह अनावश्यक कुरा हो भन्न खोजेको होइन । यो आवश्यक हो तर पर्याप्त होइन भनेर मात्र भन्न खोजेको हुँ । दल पनि चाहिन्छ । सङ्गठन जति बलियो हुन्छ, उपलब्धिहरूको संस्थागत गर्ने कार्य त्यति नै सहज हुने हो । मधेसी दलहरूले अहिलेको सरकारलाई समर्थन गरेका वा सरकारमा सहभागी नै भएको जुन अवस्था छ, यो व्यावहारिक राजनीतिअन्तर्गत उपयोगको नीति हो जस्तो लाग्छ । सरकारमा बसेर वा सरकारलाई समर्थन गरेर धेरै कुरा पाइन्छ भन्ने होइन । दलहरूको बीचमा संविधान संशोधनलाई लिएर केही डिल भएको हुनुपर्छ । तर जे जस्तो डिल भएको भए पनि मधेस आन्दोलनले खोजे जस्तो संविधान संशोधन अहिले नै होला जस्तो लाग्दैन । केही कुरा लिने, केही कुराको माग गर्दैगर्ने भनी उपयोगको रणनीति मधेसवादी दलले लिएको दखिन्छ । यो धेरै लोकप्रिय नीति होइन तर सङ्गठन निर्माणका लागि पार्टीले लिएको बाध्यात्मक अवस्था हो ।  तपाईंले भनेअनुसार जुन रणनीतिबाट मधेसवादी दलले अधिकार लिने सोचेका छन् के त्यो सम्भव होला त ?–पहिलो कुरा त मधेसको मूलभूत माग के–के हुन् ? नेपालमा ७० वर्षको अविधिमा सातवटा संविधान बनेका छन् । ४७ सालको पाँचौँ संविधानको कार्यान्वयन हुँदासम्म नेपालमा एउटा निश्चित समुदाय शक्तिशाली भए । राज्य र राजनीतिमा अत्यधिक वर्चस्व जमायो । राज्य र राजनीतिमा मधेसीहरूको पहुँच निकै कम भयो । जसले गर्दा एउटा समुदाय शक्तिशाली भयो र मधेसीलगायत अन्य समुदायहरू शक्तिहीन भए । यसलाई बदल्नु मधेस राजनीतिकको मुख्य एजेन्डा थियो । त्यसका लागि उसले सङ्घीयताको कुरा गरेको थियो, निर्वाचन प्रणाली संशोधन हुनुपर्यो भनेको थियो । समानुपातिक निर्वाचनण प्रणालीको माग थियो । राज्यका विभिन्न निकायमा आरक्षणको व्यवस्था खोजेको थियो । नागरिकता प्रदान गर्ने प्रणाली अलि नरम हुनुपर्यो र भाषा नीति संशोधन हुनुपर्यो भनेको थियो । यी पाँच एजेन्डामा आंशिक उपलब्धि प्राप्त भएको छ । तर सबै माग पूरा भएका छैनन् । अर्थात जे पाएका छौँ, त्यो आन्दोलनबाट पाएका छौँ  । जे पाउन सकेका छैनौँ, त्यो निर्वाचनको राजनीतिमा कमजोर भएका कारण पाउन नसकेको हो । निर्वाचनमा पनि आफ्नो शक्ति देखायो भने थप कुरा पाउन सकिन्छ भन्ने अनुमान हो । सडकमा देखाउँदा केही पायो । सदनमा शक्ति देखाउन नसक्दा थप पाउन सकेनौँ । सदनमा सशक्त रूपमा उपस्थितिका लागि सङ्गठन हुनुपर्छ, जुन मधेसी राजनीतिमा नयाँ छ, धेरै बलियो भइसकेको अवस्था छैन । सबै कुरा काँग्रेस र कम्युनिस्टको सहकार्यबाट प्राप्त हुनसक्दैन । सबै कुरा सडकबाट प्राप्त हुँदैन भने कुरा पुष्टि भएको छ । उपेन्द्र यादव र महन्थ ठाकुरको राजनीति फरक खालका हुन् । उहाँहरू आफै सङ्घर्ष गरेर आउनु भएको छ । उहाँहरूलाई कतै ओत लाग्ने अवस्था आएन । फोरम नेपाल चार पटक विभाजित हुँदा पनि सङ्गठित भएर अगाडि बढेकै छ । उहाँहरू पार्टी निर्माणको अभियानमा लाग्नुभएको छ । उहाँहरूले एजेन्डालाई समाइराखेसम्म समाजले उहाँहरूलाई कसरी छाड्न सक्छ र ? मण्डल वा गच्छदारले एजेन्डा छोडेका कारण समाजले उहाँहरूलाई छोडको हो । मधेसी राजनीतिमा आन्दोलन र सत्ताको सम्बन्ध बडो गज्जबको छ । मधेस राजनीतिमा बद्री मण्डल र विजयकुमार गच्छदारका मोडलहरू छन् । बद्री मण्डलले पनि मधेसमा राजनीति गरेर मन्त्री बनेका थिए । उता विजयकुमार गच्छदार पनि काँग्रेस छाडेर मधेसी राजनीति गरेर शक्तिशाली मन्त्रालय चलाएका थिए । अहिले फेरि काँग्रेसमा फर्केका छन् । आज कहाँ छन् बद्री मण्डल ? विजय गच्छदार किन काँग्रेसमा फर्किए ? यी दुई प्रसङ्ग महत्वपूर्ण छन् । संयोगवश यी दुई विराटनगरकै हुन् । विराटनगरमा यी दुई नेताहरू हुँदाहुँदै किन मधेस विद्रोह भएको थियो, किन उपेन्द्र यादवको उदय भयो ? किनभने उपेन्द्र यादवले एजेन्डा समाएर राज्यमा संरचनागत परिवर्तनका लागि सङ्घर्षको बाटो रोजेका थिए । संरचनागत परिवर्तनको सङ्घर्ष पूरा भएको छैन । त्यो सङ्घर्ष सकिएको पनि छैन । बद्री मण्डल वा विजय गच्छदारले यो कुरा बिर्सनुभयो र त्यसकारण मधेस वा थरुहट आन्दोलनमा उहाँहरूको प्रभाव रहेन । त्यसैले मधेसी नेताहरूले सत्ताको राजनीतिमा संरचनागत परिवर्तनको बाँकी एजेन्डा र सङ्घर्षलाई बिर्सनुहोला जस्तो लाग्दैन । तपाईंको विचारमा मधेसवादी दलले सत्ताको राजनीतिभन्दा अधिकारको राजनीतिक गर्नुपर्छ होइन ? –मधेस दलले जे पाएको छ, एजेन्डा उठाएर मधेस आन्दोलनबाट पाएको छ । जे गुमाएको छ त्यो सदनमा कमजोर भएर गुमाएको छ । अधिकारका लागि सदनमा बलियो उपस्थिति हुनुपर्छ । सदनमा बलियो उपस्थिति हुनका लागि पार्टी बलियो हुनुपर्छ । पार्टी बलियो हुनका लागि समाजलाई सङ्गठित गर्नुपर्छ । आजको मधेसी राजनीतिको मुख्य आवश्यक्ता यो हो । यो पाँच वर्षको स्थायी राजनीति यात्रामा मधेसको राजनीतिक कस्तो हुन्छ ? –मलाई लाग्छ यो अवधिमा मधेसवादी दलले सविधान संशोधनका लागि एक पटक पुनः घचघच्याउनेछ । गरेको प्रतिबद्धताअनुसार नेकपाले सविधान संशोधन गरेन भने फोरम सत्तामा रही रहने काम गर्दैनन् होला । राजपाले पनि समर्थन गरिरहँदैन होला । मधेसी राजनीतिको मुख्य एजेन्डा भनेको संविधान संशोधन हो । सविधान संशोधन भएन भने मधेसी राजनीतिको कोर्स फेरिन सक्छ । मधेसी दल समर्थन वा सत्तामा अलमलिएर बस्दैनन् । राजपा र फोरम राजनीतिक रूपमा फेल भए, अब कुनै नयाँ शक्तिको जन्म हुन्छ भन्नेहरूको कमी छैन, तपाईंको बुझाइमा के छ ?  –यो धेरै अनुमानको कुरा हो । यो अहिले सम्भव छैन । धेरै भविष्यवाणीको आवश्यकता छैन । गएको १० वर्षमा मधेसमा दुईवटा राजनीतिक दलहरू बलियो रूपमा आगाडि बढेको देखिन्छ । जनताले यिनैलाई अनुमोदन गरेको छ । पुराना दलहरूसँगको विस्तारै विस्तारै अबद्धता तोड्दैछन् । नयाँ दलहरूमा आबद्धता जोडदैछन् । त्यसका प्रमाण हेर्नुहुन्छ भने नेपाल सद्भावना पार्टीको विगतलाई हेर्न सक्नुहुन्छ । २०६३ सालभन्दा पहिले नेपाल सद्भावना पार्टीले जति मत पाउँथे, आज त्योभन्दा धेरै बढी मत राजपा नेपाल र फोरम नेपालले पाएको छ । मधेसी समाजले नयाँ पार्टी निर्माणको अभियानले चलाएको छ । बद्री मण्डल र विजयकुमार गच्छदार मधेसको राजनीतिमा फेल भएजस्तै उपेन्द्र यादव र महन्थ ठाकुर फेल हुँदैनन् भन्ने ग्यारेन्टी के छ ?  –उपेन्द्र यादव र महन्थ ठाकुरको राजनीति फरक खालका हुन् । उहाँहरू आफै सङ्घर्ष गरेर आउनु भएको छ । उहाँहरूलाई कतै ओत लाग्ने अवस्था आएन । फोरम नेपाल चार पटक विभाजित हुँदा पनि सङ्गठित भएर अगाडि बढेकै छ । उहाँहरू पार्टी निर्माणको अभियानमा लाग्नुभएको छ । उहाँहरूले एजेन्डालाई समाइराखेसम्म समाजले उहाँहरूलाई कसरी छाड्न सक्छ र ? मण्डल वा गच्छदारले एजेन्डा छोडेका कारण समाजले उहाँहरूलाई छोडको हो ।   