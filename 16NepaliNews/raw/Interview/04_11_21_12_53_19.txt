 नेपाली काँग्रेसमा १४ औँ महाधिवेशनको प्राविधिक तयारी पूरा भएको छ । अब नेताहरू चुनावी रणनीति बनाउन जुटेका छन् । यससँगै सभापतिका आकाङ्क्षीहरू आफ्नो टिम निर्माण एवं विस्तारको आन्तरिक तयारीमा जुटेका छन् ।वर्तमान सभापति शेरबहादुर देउवा र वरिष्ठ नेता रामचन्द्र पौडेलसहित करिब एक दर्जन नेता सभापतिका दाबेदार देखिएका छन् । देउवा पक्षबाट तीनजना र पौडेल पक्षबाट ६ जना सभापतिको लाइनमा उभिएका छन् । त्यस्तै, कृष्णप्रसाद सिटौला पनि सभापतिको तयारीमा देखिन्छन् ।देउवाले आफ्नो पक्षबाट सभापतिमा दाबी गरिरहेका पूर्वउपसभापति गोपालमान श्रेष्ठ र वर्तमान उपसभापति विमलेन्द्र निधिको चुनौतीलाई सामान्यरूपमै लिएको देखिन्छ । उता, पौडेल पक्षका नेताले भने देउवालाई पराजित गर्न एकल उम्मेदवारीको अपरिहार्यता रहेको निष्कर्ष निकालेका छन् ।वडा अधिवेशनअघि नै पौडेल पक्षबाट एकल उम्मेदवारी तय गर्ने गृहकार्य भइरहेको नेता बलबहादुर केसीले रातोपाटीसँगको कुराकानीमा सुनाए । उनी भन्छन् ‘शेरबहादुरबाट काँग्रेस जोगाउन सबै एक ठाउँमा आउन अपरिहार्य छ । त्यसो हुँदा शेरबहादुरलाई काँग्रेसबाट किनारा लगाउन सकिन्छ भन्ने मलाई लागेको छ ।’१४ औँ महाधिवेशनमा पौडेल पक्षबाट शेरबहादुर देउवालाई पराजित गर्न सम्भव छ त ? यसका लागि अब संस्थापन इत्तर टिमको व्यवस्थापन कसरी होला ? यिनै सन्दर्भमा रातोपाटीले रामचन्द्र पौडेल पक्षीय नेता केसीसँग गरेको कुराकानी यहाँ प्रस्तुत गरिएको छ–सोमबार रामचन्द्र पौडेल समूहमा सभापतिका दाबेदारका रूपमा देखिएका नेताहरूबीचको छलफलका विषय के–के थिए ?हाम्रो छलफल तीनवटा विषयमा केन्द्रित थियो । एउटा– क्रियाशील सदस्यताका सन्दर्भमा छलफल गर्यौँ । दोस्रो– साउन ३० को केन्द्रीय समिति बैठकले तय गरेको तालिकाभित्र अधिवेशन सुरु गर्ने विषयमा छलफल गर्यौँ । तेस्रो– महाधिवेशनमा हाम्रो पक्षबाट एउटा मात्रै सभापतिको उम्मेदवार बनाउनका निम्ति छलफल आरम्भ भएको छ । यिनै तीनवटा कुरालाई ध्यानमा राखेर हामीले सोमबार भेटघाट कार्यक्रम गरेका हौैँ ।यी तीनवटा विषयमा छलफल मात्र गर्नुभयो कि निकास र निष्कर्षसम्म पुग्ने उपाय पनि खोज्नुुभयो ?अब उपाय पनि खोज्ने कोसिस भएको छ । क्रियाशील सदस्यको विवाद समाधानको जिम्मा लिएका नेताहरू कृष्णप्रसाद सिटौला, मीनेन्द्र रिजाल र रमेश लेखकले विवाद टुङ्ग्याउनुभएको छ । अब अधिवेशनको टुङ्गो लागिसकेकै छ । मुख्य कुरा साझा उम्मेदवारीको हो ।वडा अधिवेशन (भदौ १८ गते) हुनुभन्दा पहिले हाम्रो तर्फबाट साझा उम्मेदवारी दिन्छौँ भनेर पार्टीका सबै कार्यकर्ता साथीलाई विश्वास दिलाउने सहमति भएको छ । योबीचमा एकजना मात्र सभापतिको उम्मेदवार बनाउन गृहकार्य गरौँ ।यदि काँग्रेसको साख गिरेको हो, पार्टीको सङ्गठन भद्रगोल भएको हो, वैचारिक आधार खस्केको हो भन्ने हाम्रो निष्कर्ष हो भने नेपाली काँग्रेसलाई शेरबहादुरबाट बाहिर निकाल्नुपर्यो  । त्यसैले कुनै व्यक्ति विशेषलाई सभापति बनाउनका निम्ति यो बैठक भइरहेको छैन ।त्यसोभए भदौ १८ गतेभित्र रामचन्द्र पौडेलले नेतृत्व गरेको समूहबाट एक जना उम्मेदवार अगाडि सार्नुहुन्छ ?कोसिसमा छौँ । हाम्रो प्रयत्न पनि त्यही रहन्छ । योबीचमा भएका छलफल पनि त्यही दिशामा सकारात्मक रूपमा अगाडि बढिरहेका छन् ।तपाईंहरूले गर्ने कोसिसभित्र सम्भावना छ ? सम्भावना छ । पौडेल समूहबाट आधा दर्जनभन्दा बढी सभापतिका दाबेदारबीच एक जना उम्मेदवार तय गर्ने सम्भव होला र ?यसमा मुख्य दुुईवटा कुरामा ध्यान दिनुपर्छ । पहिलो कुरा शेरबहादुर देउवा मन पर्ने,नपर्ने कसैको निजी विषय हो । तर, पाँच–छ वर्ष शेरबहादुरजीले नेपाली काँग्रेसलाई नेतृत्व गर्नुभयो । उहाँको नेतृत्वमा नेपाली काँग्रेसको अवस्था के छ भनेर विश्लेषण गर्नुपर्छ ।के काँग्रेस ठीक ढङ्गगले चल्यो ? के काँग्रेसको शाख बढ्यो ? के काँग्रेस एकताका साथ अगाडि बढ्यो ? कि केही सानो जमातलाई नेपाली काँग्रेसको सभापतिले बोकेर हिँड्नुभयो ? पहिला हामीले यी प्रश्नको वस्तुनिष्ठ जवाफ खोज्नुपर्छ ।काँग्रेस महाधिवेशनगोपालमान शेरबहादुरसँग लड्न तयार छ !‘समाजवाद, साम्यवाद सबै सकिए’महाधिवेशनको प्रतिस्पर्धामा छु, मेरो टिम विस्तारित र पूर्ण हुनेछ : सिटौलाम, विमलेन्द्र र प्रकाशमानमध्ये एकजना सभापतिमा उम्मेदवार हुनुपर्छरामचन्द्र पौडेलको प्रस्ताव : देउवालाई प्रधानमन्त्री छाडेकै छ, मलाई सभापति छाडिदिनोस्म क्यान्सरमुक्त भएँ, सभापतिमा लड्छु : सुजाता कोइरालादेउवाजी प्रधानमन्त्री बन्नुस्, म भिड्छु : डा. शेखर कोइराला​यदि काँग्रेसको साख गिरेको हो, पार्टीको सङ्गठन भद्रगोल भएको हो, वैचारिक आधार खस्केको हो भन्ने हाम्रो निष्कर्ष हो भने नेपाली काँग्रेसलाई शेरबहादुरबाट बाहिर निकाल्नुपर्यो  । त्यसैले कुनै व्यक्ति विशेषलाई सभापति बनाउनका निम्ति यो बैठक भइरहेको छैन । काँग्रेसलाई मजबुत बनाउन एक जनालाई अगाडि सार्नुपर्छ भनेर हामीले निष्कर्ष निकालेका छौँ । किनभने शेरबहादुरजीबाट पार्टी बचाउन भए पनि हामी एक ठाउँमा उभिनु जरुरी छ ।सबै एक नभइकन शेरबहादुरजीलाई जित्न नसकिने अवस्था देखिन्छ । अब सबै एक हुने कि नहुने ? होइन, यहीबेलामा म किन सभापतिमा नउठ्ने भनेर आफ्नो महत्त्वकाङ्क्षा पूरा गरेको के हुन्छ ? त्यसैले वडा अधिवेशन पहिले नै हामी एक रहेको सन्देश दिनुपर्छ भन्ने कुरा हो ।आफ्नो समूहभित्र एकताको सन्देश बोकेर नेपाली काँग्रेसलाई मजबुत बनाउनका लागि अधिवेशनमा कार्यकर्ताका बीचमा आउँछौँ । तपाईंहरूले पनि त्यही खालमा अधिवेशनमा सहभागी हुनुस् भनेर आग्रह गरौँ भन्नेमा साथीहरू सबै सहमत हुनुहुन्छ ।सभापतिका आकाङ्क्षीबीच भइरहेका छलफलमा कसैले कसैको नेतृत्व स्वीकार नगरेको अवस्था छ । तपाईं पनि सबैजसो छलफलमा सहभागी हुनुभएको छ । कसको नेतृत्वमा सहमति गरेर जाने अवस्था देख्नुभएको छ ?यसरी कुनै व्यक्ति विशेषका नाममा होइन । अहिले जोजो साथीहरूले सभापतिमा उम्मेदवारी घोषणा गर्नुभएको छ, सबैको आआफ्नो महत्त्व छ । एक्लाएक्लै शेरबहादुरजीको सामना गर्न सम्भव छैन भन्ने हाम्रो विश्लेषण हो । एकभन्दा बढी उम्मेदवार भयौँ भने हामी डिभाइडेड हुन्छौँ । शेरबहादुरजीको पक्षमा परिणाम आउन सक्छ के गर्ने भन्ने चिन्ता छ । हामी एक भयौँ भने शेरबहादुरबाट पार्टीलाई बचाउन सकिन्छ कि भन्ने नै हो ।अहिलेसम्म यो वा त्योको कुरा भएन । कोही केही क्षमताका होलान्, कोही केही क्षमताका होलान्  । सबै महत्त्व बोकेकै नेता हुनुहुन्छ । सबैलाई एक ठाउँमा उभ्याएर एकताका साथ जानुपर्छ भन्ने हाम्रो साझा धारणा हो ।१३ औँ महाधिवेशनमा शेरबहादुरसँगै पराजित रामचन्द्र पौडेल समूह मात्रै एक ठाउँमा आउँदैमा महाधिवेशन जित्न सक्नुहोला ? सभापतिमा दाबी गरेका पौडेल समूह बाहेकका नेताहरूसँग संवाद गर्न पर्दैन र ?अहिले त्यो समय आइसकेको छैन । पहिलो चार–पाँच वर्षसम्म एक ठाउँमा भएका साथीहरूबीचमा सहमति हुनुपर्यो । त्यसपछि अन्य सभापतिका दाबेदारसँग छलफल  गर्छौं । यति मात्र होइन हामी शेरबहादुर देउवासँग पनि छलफल गर्न चाहन्छौँ । उहाँलाई हामी भन्छौँ कि तपार्ईंले सबैलाई मिलाउनुपर्यो, होइन तपाईंले मिलाउन सक्नुभएन भने मिलाउन सक्ने साथीलाई प्रस्ताव गर्नुपर्छ ।हिजो शेरबहादुर देउवाजीले जसरी पार्टी चलाउँछु भन्ने सार्वजनिक रूपमा र कार्यकर्ताका बीचमा प्रतिबद्धता जनाउनुभएको थियो । सभापति भएपछि प्रतिबद्धताअनुसारको काम गर्न सक्नुभएन । नेपाली राजनीतिको नेचर नै सत्तामा पुग्न विधान र विधिको वकालत गर्ने र नेतृत्वमा पुगेपछि सबै मै हुँ भन्ने मनोवृत्ति देखिन थाल्यो ।देउवाले म मिलाएर लान्छु भनेर आफ्नो नाम अगाडि सार्नुभयो भने तपाईंहरू फेरि पनि उहाँको नेतृत्व स्वीकार गर्न तयार हो ?हामी तयार हुन्छौँ कि हुँदैनौँ आफ्नो ठाउँमा छ । तर सभापति जिम्मेवारी के हो ? नेपाली काँग्रेसलाई एक ठाउँमा उभ्याउने काम गर्नुपर्छ । सभापति र कार्यसमितिले अधिवेशन गराउने हो । केन्द्रीय कार्यसमितिले अफिसियल्ली  उम्मेदवारी दिने हाम्रो परम्परा थियो हिजो । त्यो कार्यशैलीलाई शेरबहादुरजीले अपनाउनु भएको भए राजनीतिक प्रस्ताव, आर्थिक प्रस्ताव, व्यवस्थापन समिति बनाउन सक्नुहुन्थ्यो । अहिले त्यो गर्नुभएन । किसुनजी, गिरिजाबाबुको पालामा पार्टीकैतर्फबाट कार्यसमितिमा एउटा उम्मेदवार तय गरिन्थ्यो । फलानोको नेतृत्वमा अधिवेशनमा जाने भन्ने पनि थियो । शेरबहादुरजीले सभापतिका नाताले सबै मिलेर जाऔँ भन्ने प्रस्ताव गर्नुहोला भन्ने अपेक्षा थियो । तर, उहाँले त्यो गर्नु भएन । आफ्नो गुटलाई राखेर आफू पनि सभापतिको उम्मेदवार रहेको घोषणा गर्नुभयो । कार्यशैली, सङ्गठन, नेतृत्व र विचारका हिसाबले उहाँ चुक्नुभयो ।त्यसो भए १४औँ महाधिवेशनमा शेरबहादुर भर्सेस रामचन्द्र वा कुनै उम्मेदवार हुने परिस्थिति बन्छ भन्ने हो ?म कुनै अमूक व्यक्तिका सन्दर्भमा कुरा गर्न चाहन्न । शेरबहादुरबाट काँग्रेस जोगाउन सबै एक ठाउँमा आउन अपरिहार्य छ । त्यसो हुँदा शेरबहादुरलाई काँग्रेसबाट किनारा लगाउन सकिन्छ भन्ने मलाई लागेको छ ।देउवाले पार्टी विभाजन गर्दा तपाईंले बलियो साथ दिनुभएको थियो । आज काँग्रेस जोगाउन उहाँलाई किन किनारा लगाउनुपर्ने अवस्था आयो ?हिजो शेरबहादुर देउवाजीले जसरी पार्टी चलाउँछु भन्ने सार्वजनिक रूपमा र कार्यकर्ताका बीचमा प्रतिबद्धता जनाउनुभएको थियो । सभापति भएपछि प्रतिबद्धताअनुसारको काम गर्न सक्नुभएन । नेपाली राजनीतिको नेचर नै सत्तामा पुग्न विधान र विधिको वकालत गर्ने र नेतृत्वमा पुगेपछि सबै मै हुँ भन्ने मनोवृत्ति देखिन थाल्यो ।आज त्यसले सबै पार्टीमा विकृति निम्त्याएको छ । अहिले मात्र अरू पार्टीमा बढ्यो होला र सबै सिकाउने पार्टी काँग्रेस नै हो ।तपाईंले जानेबुुझेको शेरबहादुर र अहिलको शेरबहादुरमा के फरक पाउनुभयो  ?धेरै फरक पाएको छु । हिजो शेरबहादुर काँग्रेसभित्रको लडाकु शेरबहादुर हो । निष्ठावान शेरबहादुर हो । पार्टीको हित चाहने शेरबहादुर हो । कार्यकर्तालाई न्याय गर्ने शेरबहादुर हो । यस्ता धेरै विशेषण दिन सकिन्छ । तर, अहिलेको शेरबहादुर आत्मकेन्द्रित, कार्यकर्तालाई अन्याय गर्ने, सत्ताका लागि उन्मुख भएको पाउँछु । उहाँको नेतृत्व र काम गर्ने शैलीमा धेरै ठूलो फरक आएको छ ।अहिलेको परिस्थितिमा शेरबहादुर र बलबहादुरको दूरी कति टाढा छ ? १४औँ महाधिवेशन एक ठाउँमा उभिने अवस्था छ कि छैन ?आजका दिनसम्म म शेरबहादुरसँग छैन । किनभने १३ औँ महाधिवेशनमा म रामचन्द्र पौडेलको टिमबाट केन्द्रीय सदस्य लडेको थिएँ । मैले जितेँ पनि । आजका दिनसम्म रामचन्द्रजीकै टिममा काम गरिरहेको छु । १४औँ महाधिवेशनमा सानो फेरबदल भए पनि १३औँ महाधिवेशनकै ध्रुवीकरण देखिन्छ । यद्यपि नेतृत्व कसरी अगाडि बढ्छ । किनभने, शेरबहादुर सिङ्गो काँग्रेसको साझा उम्मेदवार पनि हुन सक्नुहुन्छ । उहाँले कसैलाई साझा उम्मेदवारका रूपमा अगाडि सार्न पनि सक्नुहुन्छ । बलबहादुरलाई मात्र भन्दा पनि सिङ्गो पार्टीलाई एक ठाउँमा उभ्याउने काम शेरबहादुरको हातमा छ ।कुन टिममा बस्ने, कता जाने कुुरा छँदैछ । महाधिवेशनमा तपाईंको तयारी के छ ?देशभरिका साथीहरूले तँ पछाडि परिस्, तँ पार्टीमा लगानी गरेको मान्छे, दुःख गरेको मान्छे, ०३६ सालको आन्दोलनको नेतृत्व गरेको मान्छे, ०४२ सालको सत्याग्रहको नेतृत्व गरेको मान्छे, ०४६ र ०६२ सालको आन्दोलनको नेतृत्व गरेको मान्छे भन्नुहुन्छ । एउटा व्यक्ति चार–चारवटा आन्दोलनलाई नेतृत्व गरेको मान्छे बहुत कम छन् । १० वर्ष जेल परेको मान्छे, तँमाथि पार्टी नेतृत्वले अन्याय गरेको छ, कार्यकर्ताको समर्थन छ, तँ मेजर पोजिसनमा उठ्नुपर्छ भन्ने साथीहरू पनि छन् । म अहिले हाम्रो पक्षका साथीहरूलाई एक गराउने गृहकार्यमा छु । तर, मुख्य पदमै मेरो उपस्थिति खोज्छु ।सबैभन्दा बढी मत ल्याउने नै मैले हो । सिङ्गो पार्टीबाट कोही न कोही न्याय गर्ने मान्छे आउँछ ।पौडेल पक्षबाट सभापतिमा एकजना उम्मेदवार बनाउने प्रयास सफल भएन र दुईजना उम्मेदवार बनेको अवस्थामा तपाईं पदाधिकारीको उम्मेदवारका रूपमा आउनुहुन्छ ?पहिला एक गरौँ भने कुरा छ । अहिले नै अनुमानको कुरा नगरौँ । एकजना हुने अवस्थामा आएन भने त्यसपछि नै तय गरौँला नि । तर, म पदाधिकारीको उम्मेदवार हुन्छु । मैले पदाधिकारीमा लड्ने हो । केन्द्रीय कार्यसमितिमा शेरबहादुर र रामचन्द्रपछि सिनियर मै हुँ ।नेवि संघमा शेरबहादुरपछि ०३६ सालको कार्यवाहक सभापति म हुँ । शेरबहादुर अध्यक्ष र म कार्यवाहक भएर अधिवेशन गरेर विमलेन्द्र निधिजीलाई जिम्मेवारी सुम्पिएका थियौँ । ०२७ महेन्द्ररत्न कलेजमा स्ववियु चुनाव जित्ने मान्छे बलबहादुर केसी हो । ५१ वर्ष काँग्रेसका नाममा खर्च गरिसकेँ । कसैको भन्दा मेरो लगानी कम छैन । तर, मलाई काम लगाउने नेता बाँकी हुनुहुँदैन । जोसँग मेरो प्रतिस्पर्धा थियो, उनीहरू नेतृत्वमा आए । अनि मलाई पार्टीमा छिराए हामीलाई सकिदिन्छ भन्ने डरले उहाँहरूले मलाई पार्टीभित्र स्थान दिनुभएन । तर, मलाई रोक्न खोज्दाखोज्दै पनि म पार्टीमा जबरजस्त उपस्थिति देखाइरहेको छु ।पदाधिकारीमा चुनाव जित्नुहुन्छ त ?सबैभन्दा बढी मत ल्याउने नै मैले हो । सिङ्गो पार्टीबाट कोही न कोही न्याय गर्ने मान्छे आउँछ ।पौडेल पक्षमा आधा दर्जन सभापतिका आकाङ्क्षीबाट एकजना उम्मेदवार बनाउँदा अहिले सभापतिमा दाबी गर्नेहरूलाई पदाधिकारीमा व्यवस्थापन गर्नुपर्दा तपार्इंले ठाउँ पाउनुहोला र ?पहिला एकजना सभापतिको उम्मेदवार तय गरिसकेपछि सभापतिमा दाबी गर्नेहरूको पदाधिकारीमा व्यवस्थापन गर्नुपर्छ कि  सदस्य मात्र उठ्नुहुन्छ कि हेर्नै बाँकी छ । अहिले यसबारे विश्लेषण गर्नु हतार हुन्छ । अहिले त्यो अवस्था आइसकेको छैन । तर म कुनै हालतमा पदाधिकारी उठ्छु ।तपाईं काँग्रेसको दोस्रो तहका नेताका हिसाबले पदाधिकारीमा तेस्रो पुस्ताको जबरजस्त दाबेदारीलाई के–कति थ्रेट ठान्नुभएको छ ?केही थ्रेट ठानेको छैन । यसको कुनै अर्थ पनि छैन । पार्टीभित्र पुराना र नयाँ सबैलाई समेटेर जानुपर्छ । पुरानो पात झर्ने र नयाँ पात पलाउने नियमित प्रक्रिया हो । हामीले नयाँ साथीलाई साथमा लिएर हिँड्नुपर्छ । तर, पुरानो पात नझरिकन हाँगा लुछ्न थाल्यौँ भने रुख नै मर्छ ।अहिले भइरहेको महाधिवेशनको तयारीले मङ्सिर ९–१३ को डेटलाइन मिट गर्न सकिन्छ ?हामी महाधिवेशन गर्न सशक्तरूपमा लागेका छौँ । त्यही मितिमा महाधिवेशन हुन्छ । वडा, गाउँ र जिल्ला तयारी अवस्थामा छन् ।तर, पौडेल पक्षले  विभिन्न बखेडा झिकेर महाधिवेशनको हलो अड्काएको आरोप देउवा पक्षको छ नि ?यो बेकार कुरा हो । महाधिवेशन गर्ने काम सभापतिको हो । उहाँले आफूसँग निकटलाई क्रियाशील छानविन समितिको सदस्य बनाउनुभयो । केन्द्रीय कार्यालय सभापतिको टिमले चलाएको छ । अरूलाई भन्नु बेकारको कुरा हो ।१३ औँ महाधिवेशनमा पार्टीको सत्तामा हुँदा पनि रामचन्द्र पौडेल समूह पराजित भयो । अहिले सरकार र पार्टी सत्तामा रहेका शेरबहादुरलाई हराउन सक्नुहोला र ?राजनीतिकरूपमा शेरबहादुरको छवि राम्रो छैन । तर, राजकीय र पार्टी सत्ताको दुरुपयोग हुन्छ भन्ने आशङ्का छ । हाम्रोजस्तो देशमा त्यसको प्रभाव पनि हुन्छ भन्ने कुुरामा दुई मत छैन । त्योबाट पनि बचेर लोकतन्त्रलाई बचाउनुपर्छ भन्ने बुझेका काँग्रेसमा कार्यकर्ता हुनुहुन्छ । त्यसबाट बचाउने कुरामा म ढुक्क छु ।तर, वर्तमान राष्ट्रिय राजनीतिमा देउवाको अपरिहार्यता बढेको छ । काँग्रेस देउवाको विकल्प छैन भन्नेहरू पनि त छन् नि ?यो दृष्टिकोण राख्नै नपाउने भन्ने त होइन नि । यो पनि एउटा दृष्टिकोण होला । तर, यो राख्नै नपाउने भन्ने होइन । त्यो भोलि देखिन्छ नि ।कम्युनिस्ट पार्टीमा आएको विभाजनले काँग्रेस अप्रत्यासितरूपमा सत्तामा पुगको छ । यस्तो अवस्थामा प्रधानमन्त्रीलाई तपाईंको के सुझाव छ ?काँग्रेसको सभापति, संसदीय दलको नेता देशको प्रधानमन्त्री हुनुहुन्छ । उहाँका अगाडि तीनवटा चुनौती छन् । पहिलो गठबन्धनलाई मिलाएर जाने । किनभने, नेपाली काँग्रेसको एकल सरकार होइन । दोस्रो, सरकारले डेलिभरी दिनुपर्ने चुनौती छ ।सरकारले जनताका निम्ति गर्नुपर्ने काममा फरकपन महसुस गराउनुपर्छ । तेस्रो, सरकार चलाउने कार्यशैली फेर्नुपर्छ । जति जोगी आए पनि कान नै चिरिएको भन्ने छाप परेको छ, त्यो मेटाउनुपर्ने छ । यसका साथै कोरोना र भ्रष्टाचार नियन्त्रणका लागि विशेष ध्यान दिनुपर्छ ।गठबन्धनलाई मिलाएर लैजानुपर्छ भन्नुभयो । चुनावसम्म लैजानुपर्छ कि सरकार सञ्चालनका लागि मात्र ?अहिलेको गठबन्धन सरकार सञ्चालनका लागि हो । चुनावमा सँगै जाने कुरा सम्भव छैन । विचार मिल्दैन । सङ्गठन मिल्दैन । नीति मिल्दैन । कार्यशैली मिल्दैन । अहिले संविधान जोगाउन गठबन्धन गरियो । चुनावमा कसका विरुद्धमा गठबन्धन गर्ने ? काँग्रेस कसका विरुद्धमा चुनाव लड्छ ? त्यसैले, चुनावमा सबै आ–आफ्नो स्ट्रेन्थका साथ जानुपर्छ ।सरकारले दल विभाजन गर्न सजिलो हुने गरी ल्याएको अध्यादेशबारे तपाईंको मत के हो ?सिद्धान्ततः अध्यादेश ठीक होइन । संसदीय व्यवस्थामा अध्यादेशबाट देश चलाउनु राम्रो होइन । तर, कहिलेकाहीँ अध्यादेश नल्याइ नहुने परिस्थिति हुन्छ । अहिलेको सरकारलाई अध्यादेश नल्याइ नहुने बाध्यता थियो । यसलाई गलत व्याख्या गर्न थालियो । तर, यो अध्यादेशलाई व्यावहारिकरूपमा हेरिनुपर्छ ।#बलबहादुर केसी