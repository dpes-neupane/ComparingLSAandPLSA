 विदेशी पुस्तक आयात गर्दा १० प्रतिशत भन्सार कर लगाउने सरकारको घोषणापछि अहिले किताब आयातकर्ता तथा प्रकाशकहरुले विरोध तथा आपत्ति जनाउँदै आएका छन् । पुस्तक आयातमा १० प्रतिशत भन्सार महशुल तिर्दा अन्तर्राष्ट्रिय किताब आयातमा समस्या सिर्जना भएको पुस्तक प्रकाशक र बिक्रेताहरुको आरोप छ । यसले गर्दा पाठक तथा बिक्रेता मारमा पर्नुका साथै ज्ञानमा अङ्कुश लगाउने काम सरकारबाट भएको आरोप पुस्तक बिक्रेताहरुले लगाएका छन् । नेपाल राष्ट्रिय पुस्तक बिक्रेता तथा प्रकाशक सङ्घका अध्यक्ष लिखतप्रसाद पाण्डेसँग यस विषयमा गरिएको कुराकानी : सरकारले पुस्तकमा १० प्रतिशत भन्सार महशुल लगाउँदा प्रकाशक तथा बिक्रेतालाई यति धेरै टाउको दुखाइ किन नि ?सरकारले विदेशी पुस्तकमा १० प्रतिशत भन्सार महशुल लगाउनु भनेको ३० प्रतिशतभन्दा पुस्तकको मूल्य वृद्धि हुनु हो । सरकारी पक्षबाट नेपाली पाठकको ज्ञानको दायरा साँघुरो बनाउन खोजिँदै छ । सरकारले लगाएको पुस्तक भन्सारमा १० प्रतिशत भन्सार महशुल  तिर्नुप¥यो । जस्तै  पाँच लाखको पुस्तक आयात गर्यो भने १० प्रतिशत भन्सार नाका महशुलका रूपमा ५० हजार तिर्नुपर्यो । किनेर ल्याएका सबै पुस्तक बिक्री हुन्छन् भन्ने कुनै ग्यारेन्टी छैन । मानौँ मैले पाँच लाखको पुस्तकमा ५० हजार त्यहीँ तिरेँ नि । पुस्तकको मूल्य कति बनाउने ? घडी रेडियो मोबाइल क्यामेरा तथा अन्य सामान जस्तो ल्याउँदा जे भन्सारमा लागेको हुन्छ, त्यसको मूल्य समेत जोडेर बेचिन्छ । तर किताबमा मूल्य छापिएको हुन्छ । अब हामीले किताबमा प्रिन्टेड मूल्यमा भन्सार महसूल जोडेर बिक्री गर्नुपर्ने हुन्छ । यसरी हामीले त नयाँ मूल्य राख्दा पुस्तक महँगो हुने भयो । पुस्तक आफैमा महँगो छ त्यसँमाथि १० प्रतिशत कर लगाउँदा झन् महँगो हुन्छ ।पुस्तकको मूल्य कति बनाउने ? घडी रेडियो मोबाइल क्यामेरा तथा अन्य सामान जस्तो ल्याउँदा जे भन्सारमा लागेको हुन्छ, त्यसको मूल्य समेत जोडेर बेचिन्छ । तर किताबमा मूल्य छापिएको हुन्छ । अब हामीले किताबमा प्रिन्टेड मूल्यमा भन्सार महसूल जोडेर बिक्री गर्नुपर्ने हुन्छ । यसरी हामीले त नयाँ मूल्य राख्दा पुस्तक महँगो हुने भयो ।*******भन्नलाई १० प्रतिशत भन्सार महशुल हो तर व्यवहारमा १८ प्रतिशतसम्म मूल्यवृद्धि हुन्छ । त्यसो हुनुको कारण चाहिँ अधिकतम खुद्रा मूल्यमा कर लगाउँदा र त्यसपछि ढुवानीमा कर लगाएर जोड्दा १८ प्रतिशत पुग्छ । हामीले विभिन्न पुस्तकका नमुना मगाएर हेर्दा १८ प्रतिशतसम्म महँगो पर्ने भयो । यसरी एक हजार रूपैयाँको पुस्तक १२ सय पर्ने भयो । पहिला हामीले १ हजार पर्ने पुस्तकलाई छुट दिएर ८, ९ सयसम्ममा बिक्री गथ्र्यौं । अब त पुस्तकमा छुट होइन कि भन्सार महशुल समेत जोडेर पुस्तकलाई एक हजारको पुस्तक १२ सयमा बेच्नुपर्ने भयो । अब पाठकलाई चाहिँ महँगो पर्यो ।  पुस्तक विक्री गरेर आउने नाफा जति भन्सार महशुल तिर्नुका लागि पनि पुस्तक बिक्री गरेबापत नाफा उठाउनुपर्ने भयो । मूल्य बढाउँदा पनि भारतबाट ल्याएका पुस्तकहरुको बिक्री हुन्छन् नै भन्ने पनि छैन ।ल्याइएका सबै पुस्तक बिक्री हुँदैन । पुस्तक धेरै प्रकारका भए भने पुस्तक पसलमा एउटा पुस्तक किन्न आएको पाठकले अन्य ३, ४ वटा पुस्तक किन्न सक्ने थिए । पहिला हामीसँग सयथरिका किताब हुन्थे भने अब बिक्ने पुस्तक मात्रै ल्याउनुपर्ने बाध्यता भएकोले स्थिति त्यस्तो हुँदैन भयो । सयथरी पुस्तकमा बिक्ने पुस्तक भनेको १० प्रतिशत मात्रै हो । हामीले पनि विकने पुस्तक मात्रै ल्याउनुपर्ने भयो । पाठक पनि सीमित किताबमा बाँधिने भयो ।*******अहिले सामाजिक सञ्जाल नेट इन्टरनेट तथा ई–बुकका कारण पुस्तक पढ्ने संस्कार घट्दै गएको छ । पुस्तकमा नयाँ पिढी कम आकर्षित छन् । पठन संस्कृति नै घटेको बेलामा पुस्तक आयातमा भन्सार लगाउँदाको हालत के होला ?*******अहिले सामाजिक सञ्जाल नेट इन्टरनेट तथा ई–बुकका कारण पुस्तक पढ्ने संस्कार घट्दै गएको छ । पुस्तकमा नयाँ पिढी कम आकर्षित छन् । पठन संस्कृति नै घटेको बेलामा पुस्तक आयातमा भन्सार लगाउँदाको हालत के होला ? पुस्तक पढ्ने जमात पनि झन् घट्दा पठन संस्कृति न्यून हुने देखिन्छ । त्यसैले सरकारले पठन संस्कृतिलाई विस्तार गर्नका लागि पुस्तकमा कर थोपर्ने होइन कि यसलाई सरल र सस्तो  बनाउनुपर्छ । पुस्तकको पहुँचमा कसरी धेरै पाठक पु¥याउन सकिन्छ भन्ने बारेमा चासो राख्नुपर्ने ठाउँमा उल्टै भन्सार महशुल वृद्धि गर्नु ठीक होइन । वास्तवमा, सरकारले पठनशैलीको विकास गर्नुको सट्टामा बखेडा सिर्जना गरेको हो ।सरकारले स्वदेशमै पुस्तक छाप्न प्रोत्साहन गर्दा पुस्तक प्रकाशक र बिक्रेता किन यति धेरै आक्रोशित हुनुपर्ने कारण थियो र ?२०६४ सालदेखि नै नेपाली पुस्तक प्रकाशकहरुले भारतमा छाप्न लगे पनि १५ प्रतिशत भन्सार तिर्दै आएका छन्, त्यो कायम नै छ । अहिले गरेको सबै पुस्तकहरुमा १० प्रतिशत भन्सारको व्यवस्थाले अन्य राष्ट्रमा प्रकाशित तथा विदेशी लेखकहरुले लेखेको पुस्तक नेपाली बजारमा आउन सरकारले बाधा सृजना गरेजस्तो भयो ।नेपालमा गुणस्तरीय छपाइ हुने भएमा नेपाली प्रकाशकहरु किन भारत धाउनु पर्थ्यो र ? वास्तवमा राम्रो गुणस्तरीय छपाइ खोज्ने विदेश जान्छन् । विदेशमा छाप्न गएबापत नेपाली पुस्तक व्यवसायीले १५ प्रतिशत भन्सार पनि तिरिरहेका छन् ।*******स्तरीय छपाइ मेसिन नेपालमै हुनु भनेको धेरै राम्रो हो । तर नेपालमा गुणस्तरीय छपाइ हुने भएमा नेपाली प्रकाशकहरु किन भारत धाउनु पर्थ्यो र ? वास्तवमा राम्रो गुणस्तरीय छपाइ खोज्ने विदेश जान्छन् । विदेशमा छाप्न गएबापत नेपाली पुस्तक व्यवसायीले १५ प्रतिशत भन्सार पनि तिरिरहेका छन् । विदेशी पुस्तक नेपालमै छाप्नेबारे पनि कसैकसैले आवाज उठाउने गर्छन् तर त्यसरी विदेशी पुस्तक अनुमति लिएर स्वदेशमा प्रकाशन गर्न धेरै समय लाग्छ, भन्ने वित्तिकै हुँदैन ।यहाँका कतिपय प्रकाशकहरुले पुस्तक छाप्ने जिम्मा लिने तर छपाइ चाहिँ भारतमै गर्ने गर्छन् । अहिलेको करको व्यवस्थाले त्यहाँबाट पुस्तक ल्याउँदा भन्सार कर बढी तिर्दा नाफा कम हुन्छ भनेर पनि विरोध गरेका हुन् भन्ने आरोप छ नि ?अमेरिकाका प्रकाशकहरु किन चाइना गए ? भारतकै प्रकाशकहरु किन चीनमा जान्छन् ? विश्वव्यापी चलन नै हो, जहाँ सस्तो पर्छ त्यस्तो ठाउँमा स्वभावतः मान्छे जान्छन् । विदेश पुस्तक छाप्न नजाउन् भनेर नै सरकारले १५ प्रतिशत भन्सार महशुल लगाएकै छ । भन्सार महसुल लगाएर पनि तिरेर जान्छौँ भन्नेलाई त जान दिनुपर्यो नि । जबरजस्ती यही छाप्न भन्ने हुँदैन ।*******अमेरिकाका प्रकाशकहरु किन चाइना गए ? भारतकै प्रकाशकहरु किन चीनमा जान्छन् ? विश्वव्यापी चलन नै हो, जहाँ सस्तो पर्छ त्यस्तो ठाउँमा स्वभावतः मान्छे जान्छन् । विदेश पुस्तक छाप्न नजाउन् भनेर नै सरकारले १५ प्रतिशत भन्सार महशुल लगाएकै छ ।*******तर हामी चाहिँ गएका छैनौ‌ं। हाम्रो देशमा माग कम छ । एक हजार कपी छाप्नका लागि किन बाहिर गरिहरनु पर्यो ?नेपालका दुई चार जना प्रकाशक मात्रै भारतमा गएर छाप्ने छन् । करिब ९५ प्रतिशत प्रकाशकहरुले नेपालमा नै पुस्तक छाप्ने गर्छन् । ५ प्रतिशत प्रकाशकहरु राम्रो गुणस्तरका लागि  जान्छन् त्यहीँ पनि १५ प्रतिशत भन्सार तिरेकै छन् । हाम्रो मुख्य आपत्ति के हो भने यहाँ उत्पादन हुन नसक्ने र अन्य राष्ट्रमा छापिएर आउने पुस्तकमा भन्सार महसूल छुट गरिनुपर्छ । अरुको सम्पत्ति हामीले चोरी गरेर छाप्न मिल्दैन । नेपालमा नछापिने र बाहिरबाट नै ल्याउनुपर्ने बाध्यता भएका विदेशी लेखकका पुस्तकमा सरकारले बढाएको भन्सार महशुलको हामीले विरोध गरेका हौँ ।नेपाली प्रकाशकले भारतमा छापेर  ल्याएबापत तिर्नुपर्ने भन्सार करको विषयमा आपत्ति छैन । त्यो व्यवस्थालाई हामीले स्वीकार गरेका नै छौँ ।१० प्रतिशत भन्सार महशुल तिरेर पुस्तक आयात गरे पनि आखिर भन्सार महशुल तिर्ने त पाठकले नै हो । यसमा प्रकाशक र बिक्रेता चिढिनुपर्ने कारण चाहिँ के ?मेडिकल तथा इन्जिनिरिङ अध्ययन गर्ने सबै विद्यार्थीहरु आर्थिक रूपमा सम्पन्न हुन्छन् भन्ने हुँदैन । कति प्रतिभाशाली व्यक्तित्वहरु निम्न वर्गबाट नै आएका छन् । विदेशी पुस्तक सबै विषयगत विद्यार्थी तथा अन्य पाठकहरुले महँगो हुँदा किन्न सक्ने अवस्था रहँदैन । विदेशी पुस्तक अध्ययन गर्नुपर्ने त्यस्ता पाठक मारमा पर्ने भए । हाम्रो संविधानले नै समाजवादतर्फ उन्मुख भनेको छ । संविधानअनुसार बनेको अहिलेको दुई तिहाइ सरकारले त अध्ययन गर्ने बानीको विकास गर्नका लागि तल्लो तह अर्थात स्थानीय तहसम्म पुर्‍याउन प्राथमिकता दिनुपर्ने हो । त्यो हुन दिइएन ।*******मेडिकल तथा इन्जिनिरिङ अध्ययन गर्ने सबै विद्यार्थीहरु आर्थिक रूपमा सम्पन्न हुन्छन् भन्ने हुँदैन । कति प्रतिभाशाली व्यक्तित्वहरु निम्न वर्गबाट नै आएका छन् । विदेशी पुस्तक सबै विषयगत विद्यार्थी तथा अन्य पाठकहरुले महँगो हुँदा किन्न सक्ने अवस्था रहँदैन ।*******ज्ञानको कुनै सीमा हुँदैन । कोही पनि ज्ञानमा अनि पुस्तकमा आत्मनिर्भर हुँदैन । नेपालको ज्ञानका कुरा पनि बाहिर निर्यात भइरहेका छन । विदेशका ज्ञान नेपालमा आयात गर्न पाइन्छ । त्यसैले अमेरिका बेलायत फ्रान्स, जमर्नी, चाइना जस्ता मुलुक पनि स्वदेशी पुस्तकबाट आत्मनिर्भर छैन र हुँदैन पनि ।ज्ञान विश्वव्यापी कुरा हो । संसारलाई प्रज्ज्वलित गर्ने ज्ञानको झिल्कोलाई सर्वत्र पुर्याउनुपर्छ । त्यसका लागि मूलतः सरकार लागिपर्नुपर्छ । युनेस्कोले  ज्ञानविज्ञानसम्बन्धी महत्त्वपूर्ण पुस्तकलाई  कहीँकतै कर लगाउन हुँदैन भनेको छ । नेपाल युनेस्कोको सदस्य पनि हो । बाध्यकारी व्यवस्था नभए पनि सरकारले यस्ता पुस्तकलाई फ्री फ्लो अफ नलेजका आधारमा अर्थात् कुनै किसिमको अवरोध नगरी ज्ञान सबैले हासिल गर्नसक्ने व्यवस्था मिलाउन सके राम्रो हो । अहिलेको १० प्रतिशत भन्सार महसूलले त्यसलाई रोक्छ ।छपाइ मेसिन र मसीको गुणस्तरको कारण देखाउँदै नेपालका प्रकाशकहरु स्कुल तथा क्याम्पसका पाठ्यपुस्तक समेत भारतबाट छपाउने गर्छन् । नेपालमै कसरी गुणस्तरीय मेसिन तथा मसीको प्रयोग गरेर प्रकाशन गर्न सकिन्छ भन्ने नेतृत्व तहलाई सल्लाह र सहयोग गर्नेतिर चाहिँ तपाईंहरु किन लाग्नुहुन्न ? नेपाल राष्ट्रिय पुस्तक बिक्रेता तथा प्रकाशक सङ्घले नेपालमा उच्च प्रविधियुक्त मेसिन ल्याएर  यहीँ पुस्तक उत्पादन गर्नु हाम्रो लागि एकदम स्वागत योग्य कुरा हो । त्यसका लागि ठूलाठूला कागजका उद्योगहरु यही स्थापना होस् । सरकारले पुस्तक प्रकाशन गर्न लागि चाहिने कच्चा पदार्थ देशमै सस्तो सुलभदरमा उपलब्ध गराउन सक्नुपर्यो । गुणस्तरीय मेसिन तथा प्लेट, मसी जस्ता सामग्री बजारमा उपलव्ध गराउन पर्यो नि । हामीले यस विरोध गरेका होइनौं । तर हाम्रो आपत्ति के हो भने नेपालमा उत्पादन हुन नसक्ने, बाहिरबाट आउने पुस्तकलाई भन्सार महशुल लगाएपछि कसरी मानिसले ज्ञान हासिल गर्छन् ? खानेपानीको मुहानमा नै फोहोर गरेपछि स्वच्छ पानी कहाँबाट पाउने ? यसैमा हाम्रो अपत्ति हो । सरकारले छापाखानाका लागि साँच्चै गर्ने हो भने भन्सार महशुलमा अझै कम गर्ने, पे्रेसका सामान ल्याउनका लागि अन्तःशुल्क छुट दिने । अझ कागज, मसी र अरू रासायनिक पदार्थमा भन्सार महशुल सस्तो बनाइदिएका पुस्तक प्रकाशनमा सस्तो हुँदा स्वतः पुस्तकहरु सस्तो पर्न जान्छन् । *******हाम्रो आपत्ति के हो भने नेपालमा उत्पादन हुन नसक्ने, बाहिरबाट आउने पुस्तकलाई भन्सार महशुल लगाएपछि कसरी मानिसले ज्ञान हासिल गर्छन् ? खानेपानीको मुहानमा नै फोहोर गरेपछि स्वच्छ पानी कहाँबाट पाउने ? यसैमा हाम्रो अपत्ति हो ।*******उदाहरणको लागि, अहिले स्वदेशमा पुस्तक छाप्दा करिब ३० प्रतिशत महँगो पर्छ । त्यो कसरी भने १३  प्रतिशत भ्याट र १५ प्रतिशत भन्सार महशुल यसै २८ प्रतिशत भयो । अन्य करले गर्दा ३० प्रतिशत महँगो पर्छ । एक त ३० प्रतिशत महँगो हुन्छ, दोस्रो कुरा बाहिर छापिए जस्तो गुणस्तरीय उत्पादन प्रकाशन यहाँ हुँदैन ।  नेपालमा भन्दा  भारतमा ३० प्रतिशत सस्तोमा गुणस्तरीय उत्पादन हुने भएपछि कसले यहाँ प्रकाशन गर्न चाहान्छन् ? गुणस्तरीय खोज्ने बाहिर गइहाल्छन् । यो परम्परा विश्वभरि नै प्रचलनमा छ ।विदेशी लेखकका पुस्तक नेपाली प्रकाशकले छाप्न पनि सक्दैनन् । किनभने हाम्रो बजार सानो छ । केही किताब एकप्रतिमात्रै पनि खपत हुने गर्छ । नेपालमा कुनै पुस्तक छाप्दाखेरी कम्तीमा पनि १ हजारप्रति छाप्नुपर्छ । त्यसबाहेक, लेखकलाई रोयल्टी तिर्नुपर्यो, त्यसको अनुमति लिनुप¥यो । विभिन्न कुराले गर्दा विदेशमा प्रकाशन भएका पुस्तक नेपालमा पनि प्रकाशन गर्न धेरै बाधा व्यवधानहरु छन् ।सरकारसँग जनक शिक्षा छापाखाना छ । त्यसले त स्कुल तहको पाठ्पुस्तक समयमै पु¥याउन सकेको छैन । अन्य विदेशी लेखकका पुस्तक नेपालले छाप्न सक्दैन । नेपाल सक्षम छैन, यस लागि नेपाललाई ५०औँ वर्ष लाग्न सक्छ ।गत वर्ष कति बजेटको पुस्तक आयात हुन्थ्यो, यो वर्ष कति भयो ?पुस्तक आयातमा सरकारले गत जेठमा भन्सार लगाएपछि करिब साढे तीन महिनासम्म पुस्तक आयात भएन । पुस्तक आयतकर्ताले पुस्तक आयात गर्न सकेनौँ । त्यसपछि सरकारी पक्षलाई विभिन्न तरिकाबाट भन्सार महशुल नलगाउन आग्रह गर्दा सुनुवाइ भएन । राज्यले जनताको कुरा सुन्न चाहेन । अहिले पाठ्यक्रममा विदेशी लेखकका पुस्तक रहेकाहरुको अध्ययनमा बाधा नपुगोस् भनेर कम मात्रा पुस्तक आयात गरेका छौँ ।पुस्तकका आयातकर्ता प्रयोगकर्ताले अरूले जस्तो आन्दोलन नारा जुलुस गर्दैन । सरकारी कार्यालय आगडि घेर्ने, आगो लगाउने, तोडफोड गर्ने, शिक्षित व्यक्तिहरुले त्यस्तो गर्दैनन् । यसमा आन्दोलनमा स्वरूप बौद्धिक सर्कल हुन्छन्, त्यसैले बौद्धिक तरिकाले प्रतिवाद गर्ने हो ।  सरकारले सुन्यो पनि, नसुनेको भन्न मिल्दैन । सबै मिडियाले सहयोग गरे । लेखकहरुले आफ्ना कुरा विभिन्न लेखमार्फत अभिव्यक्ति दिएका छन् । सरकारले मिडियामार्फत आएका समाचारअनुसार पुुस्तक भन्सार महशुल लगाउन हुँदैन भन्ने कुरा पनि थाहा छ तर थाहा पाएर पनि थाहा नपाए जस्तो गरेको छ । मलाई लाग्छ सरकारले पनि महसुस गरेको छ ।*******अहिलेसम्म राज्यले यस विषयमा सम्बोधन गरेको छैन । अहिले विदेशी पुस्तकहरु न्यून मात्रामा आयात भएको छ । ०७५÷०७६ मा भन्सारको तथ्याङ्कअनुसार करिब अर्ब १८ करोड बराबरको पुस्तक आयात भएको थियो । अहिले ६ महिना बितिसक्दा त्यसको १० प्रतिशत पनि आयात भएको छैन ।*******अहिलेसम्म राज्यले यस विषयमा सम्बोधन गरेको छैन । अहिले विदेशी पुस्तकहरु न्यून मात्रामा आयात भएको छ । ०७५÷०७६ मा भन्सारको तथ्याङ्कअनुसार करिब अर्ब १८ करोड बराबरको पुस्तक आयात भएको थियो । अहिले ६ महिना बितिसक्दा त्यसको १० प्रतिशत पनि आयात भएको छैन । त्यसैले चाहेअनुसारका पुस्तक बजारमा पाउन मुस्किल छ ।पुस्तकमा कर लगाउनु भनेको ज्ञानमाथि नै अङ्कुश लगाएको भन्दै पुस्तकमा कर लगाएर ७, ८ करोडभन्दा बढी राजस्व सङ्कलन गर्दैमा छलाङ मारिन्छ भन्ने होइन, बरु यसले पढ्ने बानी नै कमी ल्याउँछ भन्नेहरु पनि छन् । यसमा तपाईंहरूको सहमति हो ?पाठकको ज्ञानमाथि स्वत अङ्कुश लगाउन खोजेको हो । किनभने विदेशी लेखकद्वारा लेखिएका पुस्तक नेपाली पाठकहरु वञ्चित हुने अवस्थामा पुगेका छन् । जस्तै विदेशमा नयाँ नयाँ पुस्तक प्रकाशन हुनासाथ नेपाली पाठकले पनि पढ्ने चलन छ । ती पाठकहरुले नयाँ पुस्तकहरु पढ्न पाएका छैन ।  १० प्रतिशत विदेशी पुस्तक आयत गर्दा लाग्ने भन्सार महशुलको असर अरूको जस्तो तुरुन्तै देखिँदैन, विस्तारै देखिन्छ । रिजल्ट । यसको दूरगामी असर हुन्छ । जस्तै २, ३ वर्ष पछि मात्रै थाहा हुन्छ ।हाम्रो विश्वविद्यालयको पाठ्यक्रम र सिलेवसअनुसार विदेशी पुस्तक पढ्नैपर्छ । तर अहिलेको भन्सार महसुलका कारण विदेशी लेखक पुस्तकहरु पाउन पहिलेजस्तो सहज छैन । बाहिर निस्केका नयाँ पुस्तक तुरुन्तै नेपालमा पाइन्थ्यो, अब त्यस्तो हुँदैन ।*******किनभने हाम्रो विश्वविद्यालयको पाठ्यक्रम र सिलेवसअनुसार विदेशी पुस्तक पढ्नैपर्छ । तर अहिलेको भन्सार महसुलका कारण विदेशी लेखक पुस्तकहरु पाउन पहिलेजस्तो सहज छैन । बाहिर निस्केका नयाँ पुस्तक तुरुन्तै नेपालमा पाइन्थ्यो, अब त्यस्तो हुँदैन । पाठकले पुस्तक किन्न चाहे पनि तुरुन्तै नपाएर २, ३ माहिना प्रतीक्षा गरेर मात्रै आउने अवस्था आयो ।सरकारले विदेशी लेखकका पुस्तकमा लगाएको १० प्रतिशत भन्सार महशुलबाट ७, ८ करोड बढी राजस्वले केही गर्दैन । त्यसको सट्टामा अर्बौंअर्ब रकम पाठकका लागि लगानी गर्नुपर्छ । जति धेरै अध्ययनमा लगानी गरिन्छ, त्यो राष्ट्रको  विकास र उन्नति चाँडो हुन्छ । विकास पनि विज्ञान, राजनीतिक, आर्थिक, सामाजिक तथा पारिवारिक तथा अन्य क्षेत्रमा हुन्छ ।*******सरकारले विदेशी पुस्तकमा कर लगाउनु भनेको सरकारलाई कहाँबाट धेरै कर असुल्न सकिन्छ भन्ने ध्याउन्न भएर मात्रै यस्तो गरिएको हो । तर नेपालमा उत्पादन नहुने विदेशबाटै आयात गरिनुपर्ने पुस्तकमा कर असुल्दा के प्रभाव पर्छ भन्ने कुरामा सरकारले ध्यान दिएको छैन ।*******वास्तवमा सरकारले विदेशी पुस्तकमा कर लगाउनु भनेको सरकारलाई कहाँबाट धेरै कर असुल्न सकिन्छ भन्ने ध्याउन्न भएर मात्रै यस्तो गरिएको हो । तर नेपालमा उत्पादन नहुने विदेशबाटै आयात गरिनुपर्ने पुस्तकमा कर असुल्दा के प्रभाव पर्छ भन्ने कुरामा सरकारले ध्यान दिएको छैन । ध्यान दिएको भए यस किसिमको भन्सार लगाउने थिएन भन्ने मलाई लाग्छ ।#महंगी#कर#विवाद#भन्सार#पुस्तक