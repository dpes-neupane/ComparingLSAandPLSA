काठमाडौँ — काभ्रेका १३ स्थानीय तहमध्ये १२ स्थानीय तहमा कांग्रेस नेतृत्व चयनको प्रक्रिया टुंगिएको छ । कांग्रेस १४ औं महाधिवेशनअन्तर्गत शनिबार भएका अधिवेशनमध्ये ७ स्थानीय तहमा सर्वसम्मत भयो भने ५ वटामा निर्वाचनबाट नेतृत्व टुंगो लागेको छ ।बनेपा नगरपालिकामा १ मतको अन्तरले निवर्तमान कार्यसमितिका सचिव महेशकुमार कर्माचार्य सभापतिमा विजयी भएका छन् । कर्माचार्यले १ सय ३० मत पाउँदा अर्का प्रत्यासी शान्तिरत्न शाक्यले १ सय २९ मत पाएका थिए ।धुलिखेलमा बिदुरबहादुर बस्नेत निर्वाचित भए । मण्डनदेउपुर नगरपालिकामा कश्यप पौडेल, बेथानचोक गाउँपालिकामा प्रेमबहादुर तिमल्सिना र तेमालमा ज्ञानबहादुर तामाङ निर्वाचित भएका छन् ।यसअघि नमोबुद्ध नगरपालिकामा कुन्साङ लामा, पनौतीमा रामशरण भण्डारी, पाँचखालमा सञ्जय तामाङ, रोशी गाउँपालिकामा दुधराज तामाङ, भुम्लुमा दावा लामा, चौरीदेउरालीमा शेरबहादुर तामाङ, खानीखोलामा दोर्जेमान जिम्बा निर्विरोध भइसकेका छन् । महाभारत गाउँपालिकामा भने नेतृत्व चयनको प्रक्रिया जारी रहेको जिल्ला निर्वाचन अधिकृतको कार्यालयले जनाएको छ ।