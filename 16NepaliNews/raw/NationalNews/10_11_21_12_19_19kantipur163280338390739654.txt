गोरखा — सँगै सुतेका ५६ वर्षीय श्रीमान् आइतबहादुर कामीको घाँटी थिचेर हत्या गरेको आरोपमा गोरखा–७ पौवाखेतबाट ५५ वर्षीया माइलीलाई प्रहरीले पक्रेको छ । मंगलबार बिहान आइतबहादुर ओछ्यानमा शंकास्पद अवस्थामा मृत भेटिएका थिए ।घटनाको प्रारम्भिक अनुसन्धानका क्रममा माइलीले दुवै हातले घाँटी थिचेर श्रीमानको हत्या गरेको हुनसक्ने जिल्ला प्रहरीका डीएसपी प्रकाश दाहालले बताए ।मंगलबार पक्राउ परेकी माइलीलाई बुधबार जिल्ला अदालतमा कर्तव्य ज्यान शीर्षकमा मुद्दा दर्ता अनुसन्धान भइरहेको प्रहरीले जनाएको छ । मृतकका दुई छोरा र दुई छोरी छन् ।