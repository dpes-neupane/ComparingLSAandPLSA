धनगढी — महालेखा परीक्षकको तीन वर्षको वार्षिक प्रतिवेदनमा सुदूरपश्चिमका स्थानीय तहहरूमा आर्थिक अनियमितता र बेरुजु रकम बर्सेनि बढेको देखिएको छ । स्थानीयमा पहिलो पल्ट जननिर्वाचित प्रतिनिधि आएपछिको आर्थिक वर्ष २०७४/०७५ देखि २०७६/०७७को महालेखा परीक्षणमा स्थानीय तहको आर्थिक अनियमितता र बेरुजु रकम पहिलोको भन्दा दोस्रो र तेस्रो वर्षमा बढी देखिएको छ ।प्रमाण पेस गर्न काजजात नमिलेका र पेस्की बेरुजुभन्दा पनि आर्थिक नियमविपरीत रकम बुझेर फिर्ता (असुली) गर्नुपर्ने बेरुजु झन हरेक बर्ष बढेको मात्रै होइन, स्थानिय तहका प्रमुख उपप्रमुख पदाधिकारी र कर्मचारीकै नाममा झन बढी रकम असुली बेरुजु महालेखा परिक्षकको कार्यालयको प्रतिवेदनमा उल्लेख छ । अघिल्लो वर्षमा असुल गर्नु पर्ने कर्मचारीहरूलाई पुनः नियम बिपरित तलव र भत्ताका नाममा रकम बितरण गरेको समेत महालेखा प्रतिवेदनमा उल्लेख छ । सुदूरपश्चिमका ८८ वटै स्थानिय तहमा आर्थिक २०७४/०७५ मा एक अर्वको हाराहारी बेरुजु रकम देखिएको थियो । आर्थिक बर्ष ०७५/०७६ मा तिनै स्थानिय तहले २ अर्व भन्दा बढी बेरुजु रकम निकाले । तेस्रो आर्थिक बर्ष २०७६/०७७मा अगिल्लो बर्षको दुई गुना ४ अर्व बढी रकम बिरुजु निकालेका छन । महालेखाले आर्थिक बर्ष २०७६/०७७ को ७७ वटा स्थानीय तहको आर्थिक प्रतिवेदन हालैं सार्वजनिक गरेको छ । दार्चुलाको ९ र बझाङको काँडा र बाजुराको पाण्डव गुफा गाउॅपालिकोको प्रतिवेदन मात्रैं इन्टरनेट वेभसाईटमा राखेको छैन । महालेखाको आिर्थक प्रतिवेदन अनुसार सुदूरपश्चिमका ७७ स्थानिय तहको २०७६/०७७को कुल बेरुजु रकम ३ अर्व ९२ लाख बढी छ । असुल गर्नु पर्ने रकम मात्रैं ५६ करोड भन्दा बढी छ । नौं जिल्लाका स्थानीय तहमा सवैभन्दा बढी कैलालीका १३ वटा स्थानीय तहको १ अर्व १७ करोड भन्दा बढी छ । जसमध्ये २१ करोड ३८ लाख भन्दा बढी रकम ब्यक्ती, कर्मचारी, संस्था, उपभोक्ता समिति र ठेकेदार हरूबाट असुली गर्नु पर्ने देखिएको छ । धनगढी उपमहानगर पालिका, टिकापुर , भिमदत्त , गोदावरी, अमरगढी जस्ता लेखा प्रणाली राम्रो भएका पुराना र ठुलो नगरपालिकाले समेत महालेखाको अघिल्ला बर्षका प्रतिवेदनमा दिएका राय सुझावलाई मनन नगरैं झन बिथिती मच्चाएको देखिएको छ । महालेखाले स्थानिय तहको बिरुजु तहको बिरुजु र आर्थिक अनियमितालाई रकम चार किसमबाट औल्याएको छ । नियम बिपरितनैं आर्थिक रकम बितरण, भत्ता , तलव लगायतमा भएको रकमलाई असुल गर्नु पर्ने बिरुजुमा राखेको छ । कार्य सम्पन्नको प्रमाण कागजात पेश गर्न नसकेको र भाका नाघि गएको पेश्की रकमको बिरुजु निकालेको छ । महालेखाले स्थानीय तहहरूलाई अघिल्लो आर्थिक बर्षमा दिएको राय, सुझावलाई मनन नगरेर उहि गल्ती दोहृराउदैं आर्थिक अनियमितता बढाउने र बेरुजु रकम निकाल्ने काम भएको समेत भनेको छ । महालेखाको प्रतिवेदनमा स्थानीय तहहरूले कार्यपालिकाका पदाधिकारी सुबिधा, बैठक भत्ता, दोहोरो कर्मचारी प्रोत्साहन भत्ता , आर्थिक सहायतालगायत खाना ,नास्ता तथा बिबिधमा आर्थिक नियमावली बिपरित खर्च भएको बताएको छ । बार्षिक खरिद योजनामा १० लाख र गुरु योजना नबनाई १ करोड सम्मको खरिद गर्न सकिने नियम बिपरित पुॅजीगत तर्फ निर्माण सामग्री खरिद गरेको कार्यलाई नियम बिपरित भनेको छ । महालेखाले स्थानीय तहहरूको सवारी साधन, औषधी खरिद, कोभिड नियन्त्रणका कार्यक्रम, क्वारेन्टाइन, बिभिन्न खाले करदस्तुर असुली, आन्तरिक आय, कर शुल्क असुली, विभाज्य कोष, राजश्व बाँडफाँड र मूल्य अभिबृद्धि रकम लगायतमा बेरुजु र आर्थिक अनयमितताको कैफियत देखाएको छ । महालेखाले कुनैं स्थानिय तहको आर्थिक बिवरण नमिलेको, आन्तरिक आर्थिक नियन्त्रण प्रणाली , योजना छनौट तथा कार्यन्वयन विधि सही नभएको, विनियोजन भन्दा बढी खर्च भएको, लक्ष्य अनुरूप प्रगति हासिल गर्न नसकेको लगायतका कैफियतहरू औंल्याएको छ । विभिन्न योजनाहरूको बजेट रकमान्तर र कर्मचारीको असम्बन्धित शीर्षकमा समेत स्थानीय तहले खर्च गरेको पाइएको महालेखाले आफनो प्रतिवेदनमा बताएको छ ।कोष लेखा नियन्त्रणक कार्यालयका पूर्वकर्मचारी परमान्द भट्टले बेरुजु रकम निस्कनु भनेको योजना तथा कार्यक्रममा आर्थिक अनियमितता र भ्रष्टाचार भएको कुरालाई पुष्टि गरेको बताए । ‘कुनै पनि हिसाबले तथ्यांकलाई लुकाउन नसक्दा महोखा परीक्षण रिपोर्टमा बेरुजु आउँछ,’ उनले भने, ‘ प्रमाण पेश गर्नुपर्ने बेरुजु भएपछि कागजात पेस गरेर फरफारक गर्न सकिन्छ । तर असुली गर्नुपर्ने रकम सम्बन्धितबाट रकम असुली नै गर्नुपर्छ । नगरे नियमअनुसार कारबाही गर्नु पर्छ ।’ उनले स्थानीय तहको बेरुजु रकमले स्थानीय तहका सरकारमा कति धेरै भ्रष्टाचार बढेको छ भन्ने औंल्याएको बताए । 