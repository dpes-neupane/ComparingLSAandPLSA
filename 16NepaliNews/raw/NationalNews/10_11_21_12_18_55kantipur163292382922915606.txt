गोरखा — मनास्लु हिमाल आरोहणको क्रममा एकजना क्यानेडियन नागरिकको मृत्यु भएको छ । मंगलबार आरोहणको क्रममा चौथो क्याम्पभन्दा एक सय मिटर अगाडि ३७ वर्षीय ब्रेन्ट सेलको मृत्यु भएको प्रहरीले जनाएको छ । स्नो होराइजन कम्पनीमार्फत् आरोहणका लागि उनी मनास्लु पुगेका थिए । मृतकको शव बेस क्याम्प झारेर बुधबार कैलाश एयरको हेलिकप्टर मार्फत आर्खेत ल्याइएको जिल्ला प्रहरी कार्यालय गोरखाका डीएसपी प्रकाश दाहालले बताए ।आर्खेतमा शवको जाँच प्रकृति मुचुल्का लगायतको प्रारम्भिक अनुसन्धान गरी बुधबार नै शिक्षण अस्पताल महाराजगन्ज काठमाडौं पठाइएको प्रहरीले जनाएको छ । 