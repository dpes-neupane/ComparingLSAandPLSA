मुगु — खत्याड गाउँपालिका-६ रास्कोटीबाडाका बाँचे शाहीकी छोरी अन्दाजी १८ वर्षीया मण्डला शाही मृत अवस्थामा फेला परेकी छन् ।जिल्ला प्रहरी कार्यालयका अनुसार घरभन्दा करिव ५ सय मिटर पर रुखमा मण्डला झुण्डिएको अवस्था फेला परेकी थिइन् ।  प्रहरी नायव उपरीक्षक चित्र भट्टराईले भने, 'घरबाट हराएको जानकारी परिवारले दिएपछि माँझचौरबाट खटिएको प्रहरी टोलीले खोजखबर गर्दा मंगलबार उनी मृत अवस्था फेला परिन् ।' जिल्ला प्रहरी कार्यालयबाट केही सुरक्षाकर्मी पठाएर विस्तृत घटनाबारे थप अनुसन्धान भइरहेको भट्टराईले बताए ।