तनहुँ — शुक्लागण्डकी नगरपालिका-८ ढोरफिर्दीबाट मंगलबार राति   ९ लाख नगदसहित २९ जुवाडे पक्राउ परेका छन् । ढोरफिर्दीस्थित लालीमका बिलबहादुर गुरुङको घरबाट कौडा खेलिरहेको अवस्थामा २९ जना जुवाडे नगदसहित पक्राउ परेका हुन् ।घरधनी बिलबहादुर गुरुङसहित कौडा खेल्ने २९ जनालाई पक्राउ गरिएको जिल्ला प्रहरी कार्यालय तनहुँका प्रहरी नायब उपरीक्षक युवराज तिमिल्सिनाले जानकारी दिए ।पक्राउ परेकामाथि थप अनुसन्धान भइरहेको प्रहरीले जनाएको छ ।