नुवाकोट — नुवाकोट एमालेले वडा अधिवेशनबाट सर्वसम्मत नयाँ नेतृत्व चयन गरेको छ । जिल्लाका ८८ वटा वडामा नयाँ कमिटी निर्माण भएको वाग्मती प्रदेशका भूमि व्यवस्था कृषि तथ सहकारीमन्त्री एवं एमाले जिल्ला कमिटीका उपाध्यक्ष बद्री मैनालीले जानकारी दिए ।वडा कमिटी निर्माणको लागि पार्टी विभाजनपछि पनि कुनै असर नपरेको नुवाकोट एमालेले जनाएको छ । नुवाकोटमा शनिबारबाट वडाअधिवेसन थालेको हो । एमालेको विधानअनुसार गाउँ तथा नगरमा ३१ सदस्यीय नयाँ कमिटी बनेको छ । काठमाडौस्थित केन्द्रीय कार्यालय थापाथलीबाट शनिबार अध्यक्ष पूर्वप्रधानमन्त्री तथा केपी ओलीले भर्चुअल माध्यमबाट वडा अधिवेशन उद्घाटन गरेका थिए । एमालेले आगामी मंसिर १० देखि १२ गते १० औं महाअधिवेसन गर्ने निर्णयअनुसार वडा अधिवेशन थालेको हो । एमालेले मंगलबार पालिकास्तरीय अधिवेशन गर्दै छ । 