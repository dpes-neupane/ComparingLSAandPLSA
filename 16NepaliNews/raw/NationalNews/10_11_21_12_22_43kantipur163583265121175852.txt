बर्दिया — प्रहरीले गुलरिया नगरपालिका-७ स्थित राज रमेश यादवको घर भित्र तास खेलिरहेको अवस्थामा करिब दुई लाख नगद सहित नौ जनालाई पक्राउ गरेको छ ।घरधनी यादवको घरमा जुवा खेलाइरहेको जानकारी पाएपछि प्रहरी निरीक्षक गोपाल पौडेलको कमाण्डमा खटिएको टोलीले खानतलासी गर्दा जुवातास खेली रहेको अवस्थामा पक्राउ गरेको हो ।खालबाट १ लाख ९८ हजार ५ सय ५ रुपैयाँ, तास र नौ जनालाई पक्राउ गरेको हो । पक्राउ पर्नेमा घरधनी यादव, वडा नम्बर ३ का रतिराम चौधरी, वडा नम्बर ७ का श्याम यादव, वडा नम्बर ४ का गुमान बहादुर मल्ल, वडा नम्बर १० का तेज कुमार चौधरी, मधुवन नपा-८ का सुरेश वली र टेकेन्द्र साउद रहेका छन् । सोही पालिका-९ का नारायण क्षेत्री र वडा नम्बर ७ का पदम बहादुर सुनार रहेको प्रहरी उपरीक्षक ईश्वर कार्कीले जनाए । उनीहरुविरुद्ध जुवा सम्बन्धी कसुर मुद्दा दायर गरिएको छ ।