
७ कात्तिक, काठमाडौं । संरक्षित वन्यजन्तु गैंडाको खागसहित प्रहरीले काठमाडौंबाट दुई जनालाई पक्राउ गरेको छ ।
सोलुखुम्बुको दूधकोशी गाउँपालिका-६ का १९ वर्षीय तिलकबहादुर बस्नेत र बागलुङको तमनखोला गाउँपालिका-१ का २८ वर्षीय दीपक गोतामेलाई महानगरीय अपराध महाशाखाको टोलीले पक्राउ गरेको हो।
काठमाडौं महानगरपालिका-९ गैरीगाउँबाट उनीहरुलाई पक्राउ गरिएको प्रहरीले जनाएको छ ।  उनीहरुको साथबाट प्रहरीले ९७० ग्राम तौल भएको १ थान गैँडाको खाग बरामद गरेको छ ।
पक्राउ परेका उनीहरुलाई थप अनुसन्धानको लागि जिल्ला वन कार्यालय हात्तीसार काठमाडौं पठाइएको अपराध महाशाखाले जनाएको छ ।
