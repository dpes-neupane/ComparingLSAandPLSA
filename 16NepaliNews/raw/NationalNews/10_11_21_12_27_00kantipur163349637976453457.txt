प्यूठान — माडी नदीमा माछा मार्न गएका प्यूठानका एक युवा बेपत्ता भएका छन् ।स्वर्गद्वारी नगरपालिका–४ गोठिवाङका २४ वर्षीय रामु विक बेपत्ता भएको जिल्ला प्रहरी कार्यालय प्यूठानका सूचना अधिकारी तथा प्रहरी निरीक्षक देवी प्रसाद गैह्रेले जानकारी दिए ।मंगलबार अपरान्ह चार बजेतिर विक साथीहरुसँग घरबाट माछा मार्न माडी नदीमा गएका थिए । माछा मार्न गएका विकलाई माडी नदिले बगाएको उनीसँगै गएका साथीहरुले बताएको गैह्रेले जानकारी दिए । बेपत्ता विकको इलाका प्रहरी कार्यालय भिगृ र स्थानीयको सहयोगमा खोजी भइरहेको छ । 