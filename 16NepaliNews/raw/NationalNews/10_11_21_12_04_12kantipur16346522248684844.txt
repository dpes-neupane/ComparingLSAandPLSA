सिन्धुली — मामा घरमा टीका लगाएर फर्किँदा खोलाले बगाएर मंगलबार एक युवतीको मृत्यु भएको छ । मृत्यु हुनेमा सिन्धुलीको फिक्कल गाउँपालिका ५ जाङजाङकी २० वर्षीया सरिता भुजेल रहेकी छन् । वडा नं ४ को खाङसाङबाट जाङजाङ घर फर्किने क्रममा खोलापार गर्न लाग्दा बाढीले भुजेललाई बगाएको फिक्कल गाउँपालिकाकी उपाध्यक्ष पार्वती सुनुवारले जानकारी दिइन् । उनका अनुसार युवतीको शव बगाएको स्थानबाट करिब एक किलोमिटर तल भेटिएको थियो । 