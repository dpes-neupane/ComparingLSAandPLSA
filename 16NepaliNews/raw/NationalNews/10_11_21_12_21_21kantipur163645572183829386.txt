दाङ — कर्तव्य ज्यान मुद्दामा २० वर्ष कैद सजाय तोकिएका फरार व्यक्तिलाई प्रहरीले १२ वर्षपछि पक्राउ गरिएको छ ।जिल्ला अदालतबाट २०६६ वैशाख २७ गते २० वर्ष कैद सजाए फैसलापछि फरार रहेका राप्ती गाउँपालिका ३ बसन्तपुरका ६४ वर्षीय जग्गु चौधरीलाई शनिबार कविलबस्तुबाट पक्राउ गरेको जिल्ला प्रहरीले जनाएको छ । चौधरीलाई सोमबार जिल्ला अदालत बुझाइएको जिल्ला प्रहरी प्रवक्ता डिएसपी मुकुन्दप्रसाद रिजालले बताए ।