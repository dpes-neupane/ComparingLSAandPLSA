पूर्वी नवलपरासी — मोटरसाइकल रुखमा ठोक्किएर एक युवकको मृत्यु भएको छ । जिल्ला प्रहरी कार्यालय कावासोतीकाअनुसार चोरमारा बजारबाट अमृसा गाउँतर्फ जाँदै गरेका चोरमाराका ३० वर्षका नेत्रबहादुर मिदुनले चलाएको मोटरसाइकल रुखमा ठोक्किँदा शनिबार साँझ उनको मृत्यु भएको हो ।दुर्घटनापछि उनलाई स्थानीयले उद्धार गरेर जिल्ला अस्पताल डन्डा लगेका थिए । उनको अस्पताल लैजाँदै गर्दा बाटोमै मृत्यु भएको प्रहरीले जनाएको छ । 