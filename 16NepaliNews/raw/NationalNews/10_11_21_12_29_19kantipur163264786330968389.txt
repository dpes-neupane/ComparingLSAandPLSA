‍अर्घाखाँची — कांग्रेस सभापति शेरबहादुर देउवा पक्षका केन्द्रीय सदस्यद्वय पुष्पा भुसाल र मानबहादुर विश्वकर्माको गृहजिल्ला अर्घाखाँचीका ६ स्थानीय तहमध्ये चार पालिकामा वरिष्ठ नेता रामचन्द्र पौडेल पक्षका विजयी भएका छन् ।वीरेन्द्र केसी अर्घाखाँची– सितगंगा नगरपालिकाको नगरसभापतिमा मोहन पन्थी विजयी भएपछि शेरबहादुर देउवा निकटका कांग्रेस केन्द्रीय सदस्यद्वय पुष्पा भुसाल र मानबहादुर विश्वकर्माको गृह जिल्लामा ६ स्थानीय तहमध्ये एक देउवा, चार रामचन्द्र पौडेल र एक तटस्थ रहेका छन् ।पन्थीका निकटम प्रतिस्पर्धी मोती बेल्वासेलाई ३७ मत अन्तरले पछाडी पार्दै पन्थी सभापतिमा आइतबार भएको निर्वाचनमा विजयी भए । पन्थीले १ सय ४३ मत ल्याए । बेल्वासेले १ सय ६ मत ल्याए । पन्थीलाई देउवा प्यानलकी पुष्पा भुसालले सहयोग गरेकी थिइन । पन्थी प्यानलका पदाधिकारीमा एक सचिवले मात्रै जिते भने अरु सबै बेल्वासे प्यानलबाट विजयी भए । शनिबार सम्पन्न अधिवेशनमा विजयी भएका भूमिकास्थान नगरसभापतिमा खडानन्द बेल्वासे, सन्धिखर्क नगरपालिकाका सभापति बाबुराम भुसाल, मालारानी गाउँपालिकामा शोभाखर खनाल, छत्रदेव गाउँपालिकामा प्रकाशराज पन्थी ग्रेस वरिष्ठ नेता रामचन्द्र पौडेलका जिल्ला सभापति विष्णुप्रसाद खनाल पक्षका हुन् । पाणिनि गाउँपालिकाका सभापति तुल्सी पौडेलले कुनै समूहमा नखुल्ने र आफू तटस्थ बस्ने बताए । उनलाई दुवै समूहले आ-आफ्नो दाबी गरेका छन् । जिल्ला सभापतिमा पौडेल समूहबाट वर्तमान सभापति विष्णुप्रसाद खनाल र देउवा पक्षबाट महासमिति सदस्य यादवप्रसाद घिमिरे सभापतिका उम्मेदवार घोषणा गरेका छन् । सभापतिमा अर्का दुई उम्मेदवार केशव श्रेष्ठ र इन्द्रमणि पौडेल पनि छन् । 