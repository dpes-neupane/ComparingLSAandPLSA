धनुषा — जनकपुरमा अस्पताल परिसरभित्रै स्वास्थ्यकर्मीमाथि निर्घात कुटपिट भएको छ । प्रादेशिक अस्पताल जनकपुरमा कार्यरत स्वास्थ्यकर्मी देवेन्द्र ठाकुरलाई एक समूहले कुटपिट गरेको मेडिकल सुपरीटेन्डेन्ट डा. प्रमोद यादवले बताए ।'बैठकबाट बोलाएर कुटपिट भएको छ,' डा. यादववले भने,‘स्वास्थ्यकर्मीलाई कसले, किन कुटिपिट गरेको हो खुल्न सकेको छैन । कुटपिट गर्नेको पहिचानसमेत भएको छैन ।’ कुटपिट गर्नेलाई कारबाहीको माग गरेको उनले बताए । अस्पतालमा प्रवेश गरी स्वास्थ्यकर्मीमाथि आक्रमण गरेपछि काम गर्न समस्या भएको उनले बताए ।कुटपिटबाट घाइते भएका ठाकुरलाई टाउको, छातीलगायत शरीरका विभिन्न अंगमा चोट लागेको छ ।