 प्रदेश १ का मुख्यमन्त्री भीमप्रसाद आचार्यको पद अन्ततः ८ दिन थप लम्बिएको छ । आइतबार विश्वासको मतसम्बन्धी प्रक्रिया अघि बढाउन बस्नुपर्ने प्रदेशसभा बैठक कार्तिक १५ गतेसम्मका लागि स्थगित भएसँगै मुख्यमन्त्री आचार्य नेतृत्वको सरकारको आयु ८ दिन लम्बिएको हो । पूर्वनिर्धारित कार्यतालिकाअनुसार प्रदेशसभा बैठक आइतबार सञ्चालन हुन्थ्यो भने मुख्यमन्त्री आचार्यले आइतबार नै सत्ता छाड्नु पर्दथ्यो । तर, नाटकीय रुपमा उनको कार्यकाल ८ दिनसम्म लम्बिएको छ ।सत्तारुढ दल नेकपा एमालेले प्रदेश सरकारको आयु केही दिन लम्ब्याउन चाहिरहेकै समयमा विपक्षी गठबन्धनमा आवद्ध नेपाली काँग्रेसले समेत आइतबार प्रदेशसभा बैठक स्थगित गर्न माग गर्दै मुख्यमन्त्री आचार्यलाई आगामी ८ दिनसम्म सत्तामै राख्न भूमिका निर्वाह गरेको छ ।यसरी सारियो प्रदेशसभा बैठकप्रदेशसभाका सभामुख प्रदीपकुमार भण्डारीले आइतबारका लागि प्रदेशसभाको बैठक आह्वान गरेका थिए । उनले प्रदेशसभाको अघिल्लो बैठकमै आइतबार बस्ने बैठकमा विश्वासको मतसम्बन्धी प्रस्तावमाथि छलफल र मत विभाजन हुने जानकारी गराएका थिए ।यो पनिविश्वासको मत सम्बन्धी प्रक्रिया अघि बढ्न सकेन, प्रदेशसभा बैठक १५ गतेसम्मका लागि स्थगितआइतबार बिहान नेपाली काँग्रेसले अचानक सभामुखलाई प्रदेशसभा बैठक स्थगित गर्न आग्रह ग-यो । प्रदेशसभामा काँग्रेस संसदीय दलका नेता राजीव कोइरालाका अनुसार प्रदेश सरकारको नेतृत्वबारे छलफल गर्न प्रदेशसभा बैठक स्थगित गर्न माग गरिएको हो ।उनका अनुसार प्रदेश सरकारको नेतृत्व आलोपालो गर्नुपर्ने काँग्रेसको माग छ । गठबन्धनभित्र अन्य कुनै समस्या नरहेको र एमाले नेतृत्वको सरकार विस्थापित गर्नुपर्ने पक्षमा गठबन्धन एकमत रहेको जानकारी दिँदै उनले प्रदेश सरकारको नेतृत्व भने आलोपालो गर्नुपर्ने आफूहरुको माग रहेको उनले बताए ।काँग्रेसले प्रदेशसभा बैठक स्थगित गर्न माग गरेसँगै एमालेलाई पनि प्रदेशसभा बैठक सार्न सहज भइदियो । एमालेले पनि पार्टीको स्थानीय तहको अधिवेशनलाई देखाएर सभामुख समक्ष प्रदेशसभा बैठक सार्नका लागि आग्रह ग¥यो ।सभामुख भण्डारीले आइतबार नै सर्वदलीय बैठक राखेर यसबारे छलफल गरे । प्रमुख दुई दलको माग अनुसार उनले प्रदेशसभाको बैठक कार्तिक १५ गते बस्ने गरी आइतबारको बैठक स्थगित भएको सूचना जारी गराए ।किन उठ्यो आलोपालोको माग ?नेपाली काँग्रेसले विश्वासको मतमाथिको प्रक्रिया अघि बढ्न लागेको समयमै आलोपालो सरकारको नेतृत्व गर्ने माग गरेर गठबन्धनभित्र हलचल ल्याइदिएको छ ।केन्द्रमा गठबन्धनभित्र भएको सहमतिअनुसार प्रदेश १ र बागमती प्रदेशमा नेकपा एकीकृत समाजवादी पार्टीले सरकारको नेतृत्व गर्नेछ । तर, बागमती प्रदेशमा आलोपालो सरकारको नेतृत्व गर्ने विषयमा काँग्रेस र नेकपा एकीकृत समाजवादीबीच समझदारी भएको भन्दै प्रदेश १ मा पनि काँग्रेसले आलोपालो नेतृत्वको माग गरेको हो ।यता, कर्णाली प्रदेशमा पनि सरकारको नेतृत्व परिवर्तनको विषयमा गठबन्धनका दुई घटक नेपाली काँग्रेस र नेकपा माओवादी केन्द्रबीच विवाद सुरु भएको छ । प्रदेश सरकारको नेतृत्वका बारेमा विभिन्न प्रदेशमा उठेका यस्ता विवादलाई केन्द्रीय नेतृत्वले नै समाधान गर्नुपर्ने प्रदेशस्तरका नेता बताउँछन् ।यो पनिप्रदेश १ मा आलोपालो चाहियो, फ्लोर क्रस गर्दैनौँ : राजीव कोइरालाकाँग्रेसपछि एमालेले पनि गर्‍यो कात्तिक १५ गतेसम्म प्रदेशसभा बैठक स्थगित गर्न मागप्रदेश १ प्रदेशसभा बैठक स्थगित गर्न काँग्रेसको माग​प्रदेश १ सरकार अल्पमतमानेकपा एमाले विभाजन भएसँगै प्रदेश १ सरकार अल्पमतमा परेको छ । ९२ सदस्यीय प्रदेशसभामा विश्वासको मतका लागि कम्तीमा ४७ जना सांसदको समर्थन आवश्यक हुन्छ । तर, सत्तारुढ एमालेसँग ४१ सांसदमात्र छन् ।अर्कोतिर विपक्षी गठबन्धनसँग नेपाली काँग्रेसका २१, नेकपा माओवादी केन्द्रका १५, नेकपा एकीकृत समाजवादीका १० र जसपा नेपालका ३ सांसद छन्, जो प्रदेशसभामा प्रस्ट बहुमत हो ।  