नेपाली काँग्रेसका केन्द्रीय सदस्य जीवनबहादुर शाहीको गृहजिल्ला हुम्लामा पार्टीको जिल्ला नेतृत्व छनोट विवादित भएको छ । संस्थापन पक्षले हुम्ला सभापतिमा मोहनविक्रम सिंह सर्वसम्मत रुपमा चयन भएको बताउँदै आएको छ । तर इतर पक्षले भने सिंहलाई सभापति चयन गरिएको संस्थापन पक्षको दाबीलाई अस्वीकार गर्दै आएको छ ।विवाद बढ्दै जाँदा हुम्लामा काँग्रेसको समानान्तर कार्यसमिति गठन भएका छन् । संस्थापन पक्षले सर्वसम्मत रुपमा गठन भएको भनिएको कार्यसमितिलाई चुनौती दिँदै रामचन्द्र पौडेल पक्षले छुट्टै कार्यसमिति घोषणा गरेको छ । पौडेल पक्षले शाहीमाथि वडा, पालिका, प्रदेश र जिल्लातहको नेतृत्व छनोटमा निर्वाचन अधिकृतलाई हातमा लिएर एकलौटी निर्वाचन गर्न लगाएको आरोप लगाएको छ ।अधिवेशनमा उनले आफ्नै छोरा भरत शाहीलाई ‘ख’ प्रदेशसभा कार्यसमितिका उपसभापति बनाएका छन् । उनले आफ्ना स्वकीय सचिव राजबहादुर रोकाया र चन्द रावललाई महाधिवेशन प्रतिनिधि बनाएका छन् ।के भन्छ पौडेल पक्ष ? पौडेल पक्षधर नेतृ तथा पूर्व सांसद रिता शाहीले हुम्लामा जीवनबहादुर शाहीले सत्ताको दुरुपयोग गरेर एकलौटी गर्न खोजेको आरोप लगाइन् ।‘उहाँ (शाही)ले अहिलेसम्म एकलौटी शासन चलाउनुभयो । लामो समयदेखि उहाँको एकलौटी शासनमा रहेर हामीले आन्तरिक लोकतन्त्रको रक्षाका लागि लडाइँ गरिरहेका छौं,’ उनले भनिन् ।पौडेल पक्षलाई अधिवेशन किन अस्वीकार्य ?पौडेल पक्षकी नेतृ तथा पूर्व सांसद शाहीले वडा तहदेखि नै हुम्लामा धाँधली हुँदै आएको बताइन् । प्रस्तुत छ, विभिन्न तहका अधिवेशनका क्रममा भएका धाँधलीबारे उनको अनुभव उनकै शब्दमा–१६ गते यहाँ निर्वाचन अधिकृत आइपुगे । निर्वाचन अधिकृतसँग हाम्रो (पौडेल पक्षको) भेट नै हुन पाएन । निर्वाचन अधिकृत जीवनबहादुर शाहीको सम्पर्कमा गएर बस्नुभयो । एक प्रकारले निर्वाचन अधिकृत नै ‘क्याप्चर’ गरेर राखेजस्तो भयो ।हुम्लामा ४४ वडा छ । त्यहाँ एक जना पनि मतदान अधिकृत पठाइएन । त्यो पनि ठिक छ भनेर हामीले स्वीकार ग¥यौं । अधिवेशन अघि नै (साउन ७ गतेतिर) मेरोे पालिका (सर्केगाड गाउँपालिका)को एउटा वडामा एकजना अधिकृत पुगेर अधिवेशन भयो भनेर आए । त्यस्ता विवादित अधिकृतलाई नपठाउन भन्दा पनि जीवनबहादुर शाहीको रणनीति अनुसार तिनै मतदान अधिकृतलाई त्यहाँ पठाईयो ।मैले निर्वाचन अधिकृतलाई फोन गरेर तपाई निर्वाचन गराउन यहाँ आउनुभएको छ, निर्वाचन अधिकृतले त दुईवटै पक्षलाई राखेर निर्वाचनमा जाने हो नि ! सहमतिमा गए पनि दुई पक्षलाई नै राख्ने हो  भनेर जानकारी गराएँ । तर, निर्वाचन अधिकृतले एक पक्षीय मात्र कुरा सुनेर अघि बढे ।केन्द्रमा शेरबहादुर देउवा प्रधानमन्त्री हुनुहुन्छ । जिल्ला र प्रदेशमा जीवन शाहीको पावर छ, त्यसैले पनि होला यस्तो भएको ।हुम्ला जिल्लाको ४४ वटै वडामा सहमतिमै नेतृत्व चयन भयो, निर्वाचन भएन । ७ पालिका मध्ये ६ पालिकामा सहमतिमा नेतृत्व चयन भयो । तर, मेरो पालिका सर्केगाड गाउँपालिकामा चुनाव नै गराइयो ।मिलेर नै जाउँ भन्दा उहाँहरुले निर्वाचनमै जाने भनेर रणनीति बनाइ निर्वाचन गराउन लगाउनुभयो । निर्वाचनलाई त स्वीकार गर्नै प¥यो । सहमतिमै बराबर भागवण्डा गरौँ भन्दा पनि उहाँले मान्नुभएन । निर्वाचनमा जाँदा उहाँहरुको कुनै सदस्य पनि आएन । त्यो हुँदै गर्दा उहाँहरुको एजेन्टले नामावली र मतपत्र च्यात्यो । अनि त्यहाँको निर्वाचन अधिकृतले २ घण्टा स्थगित गरेर सहमतिमा पुनः चुनाव गराइयो ।प्रदेशसभामा १२ गते अधिवेशन उद्घाटन भयो । १३ गते बिहान नामावली निकाल्यो र १ बजेसम्म नोमिनेशन गरियो ।त्यसपछि उम्मेदवारलाई बोलाएर निर्वाचन आचारसंहिताबारे छलफल गरिँदै गर्दा हामीले प्रदेशसभा क्षेत्र ‘क’ अन्तर्गतका धेरै मतदाता गाउँबाट आइपुगेका छैनन्, भोलि बिहान ७ बजेबाट चुनाव गराउँ भन्दा मतदान अधिकृतले मान्दै मानेनन् । त्यसपछि हामीले आधिकारिक निवेदन समेत पेस ग¥यौं । तर, उहाँहरुले हामीलाई एक मिनेट पनि नपर्खेर जीवनबहादुर शाहीको प्यानललाई लिएर हाम्रो उपस्थितिबिनै एकलौटी तरिकाले आफ्नो मान्छे जम्मा गरेर निर्वाचन गराइदिए ।जिल्ला अधिवेशनका लागि हामी जिल्लामा गयौं र पहिला प्रदेश ‘क’ को विवाद समाधान गरेर अघि बढौं भन्यौँ । किनकि त्यहाँ एकपक्षीय ढङ्गले गरेको निर्वाचनको विवाद नमिल्दासम्म हामीले स्वीकार गर्ने कुरा हुँदैन ।हाम्रा कुरालाई बेवास्ता गर्दै १५ गते जिल्ला अधिवेशन उद्घाटन गरियो । १६ गते बिहानै नामावली निकालेर सबै दावी–विरोध गरेर ३ बजे नोमिनेशन गर्ने समय राखे । हामीले हाम्रा मतदाता नै आउन यहाँ २ दिन लाग्छ, त्यो समयसम्म रोकौं भन्दा राति ६ बजेबाट मतदान गर्ने भनेर समय तोकियो ।हामीले फरक मत राखेर निर्वाचनमा सहभागी नहुने भन्यौं । निर्वाचन अधिकृतले हाम्रो कुरा सुन्नु भएन । लोकतन्त्रमा हार र जीन सबैको हुन्छ तर, यहाँ (उहाँले) सत्ताको दुरुपयोग गरेर एकलौटी गर्न खोज्नुभयो ।राज्यको सहयोग, सत्ता र शक्तिको दुरुपयोग गरेर एकलौटी अधिवेशन गरियो । त्यसलाई हामीले स्वीकार गर्ने कुरै भएन । त्यसैले हामीले अर्को समिति बनाएका छौं । सबै कमिटी घोषणा गर्दैछौं ।निराधार आरोप : जीवनबहादुर शाहीकाँग्रेस केन्द्रीय सदस्य जीवनबहादुर शाही भने पराजित मानसिकताका कारण यस्तो आरोप लगाइएको बताउँछन् । उनले निर्वाचन व्यवस्थित तथा शान्तिपूर्ण रुपमा भयो कि भएन भनेर निर्वाचन अधिकृत दुर्गा सापकोटाले नै राम्रोसँग भन्न सक्ने बताए ।‘निर्वाचन कस्तो भयो भनेर अरुले होइन निर्वाचन अधिकृतले भन्न सक्छ,’ उनले भने, ‘त्यसैले आरोप त जसले पनि लगाउन सक्छ तर त्यसको वैधता निर्वाचन अधिकृतले मात्र भन्न सक्छ ।’उम्मेदवार घोषणा गर्ने तर उम्मेदवारी दिन नआउने भएपछि स्वाभाविक रुपमा सर्वसम्मत नेतृत्व चयन भएको उनले बताए । ‘उम्मेदवारी दर्ता नै गर्दिनँ भन्नुहुन्छ भने केही लाग्छ ? सर्व सम्मतिकै लागि योगदान गर्नुभएको होला ।’यो पनि...काँग्रेस हुम्लाको सभापतिमा देउवा पक्षका मोहनविक्रम सिंह 