जनकपुर — प्रदेश २ नेकपा एमाले संसदीय दलको नेतामा सत्यनारायण मण्डल चयन भएका छन् । प्रदेश संसदीय दलको बैठकले मण्डललाई सर्वसम्मत चयन गरेको हो । नेकपा गठनअघि पनि मण्डल एमाले संसदीय दलको नेता थिए । एमालेको प्रमुख सचेतकमा किशोरी साहलाई चयन गरिएको छ । प्रदेश २ नेकपा एमालेका ८ सांसद छन् । माओवादी केन्द्र र एमाले पुरानै अवस्थामा फर्केपछि माधव नेपाल समूहका शत्रुधन महतो एमाले संसदीय दलको नेता चयन भएका थिए ।