
१९ असोज, काठमाडौँ । खोज पत्रकारिता केन्द्र (खोपके) को अध्यक्षमा पत्रकार चन्द्रकिशोर झा सर्वसम्मत चयन भएका छन् । खोपकेको मंगलबार सम्पन्न साधारणसभाले चन्द्रकिशोरको अध्यक्षतामा सर्वसम्मत कार्यसमिति चयन गरेको हो ।
संस्थाको उपाध्यक्षमा पत्रकार निर्मला शर्मा, महासचिवमा रामजी दाहाल र कोषाध्यक्षमा रामेश्वर बोहरा चयन भएका छन् । त्यसैगरी पत्रकार हरिबहादुर थापा, लक्ष्मी बस्नेत र राजाराम गौतम सदस्यमा चयन भएका छन् । अन्य दुई सदस्य पछि थप्ने खोपकेले जनाएको छ ।
