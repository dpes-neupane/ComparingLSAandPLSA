तनहुँ — तनहुँको व्यास नगरपालिका–१ गल्बुवेसीमा आइतबार साँझ ६ बजे मोटरसाइकल दुर्घटना हुँदा चालकको मृत्यु भएको छ । गल्बुवेसीबाट भादगाउँतर्फ जाँदै गरेको को १ झ ४० नम्बरको गाडी र विपरीत दिशाबाट आउँदै गरेको ग २१ प ३९३६ नम्बरको मोटरसाइकल आपसमा ठोक्किँदा दुर्घटना भएको प्रहरीले जनाएको छ ।उक्त दुर्घटनामा मोटरसाइकलमा सवार दुईजना घाइते भएको जिल्ला प्रहरी नायव उपरीक्षक युवराज तिमिल्सिनाले बताए । घाइतेमध्ये १८ वर्षीय मोटरसाइकल चालक रोशन गुरुङको दमौली अस्पतलामा उपचारको क्रममा मृत्यु भएको उनले बताए ।उनका अनुसार अर्का घाइतेको अवस्था गम्भीर रहेकोले थप उपचारका लागि पोखरा रिफर गरिएको छ ।