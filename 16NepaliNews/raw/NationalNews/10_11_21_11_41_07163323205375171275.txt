मोरङ — कांग्रेसको १४औं महाधिवेशनअन्तर्गत मोरङका १७ वटै पालिकामा अधिवेशन सम्पन्न भएको छ । विराटनगर महानगरसहित १४ पालिकामा कोइराला र तीनवटामा देउवा–समूह विजयी भएका छन् । विराटनगर महानगरपालिकामा कोइराला समूहका दीपक चापागाईं २१२ मत ल्याएर सभापति चुनिएका छन् । यहाँ सभापतिमा कोइराला समूहकै तीन जना उम्मेदवार थिए । देउवा समूहबाट सन्तोष न्यौपाने एकल उम्मेदवार थिए । न्यौपानेले १६५, कृष्ण कार्कीले १३३ र अरुण न्यौपानेले १२७ मत ल्याएको सहायक निर्वाचन अधिकृत जयबहादुर भुजेलले बताए । उपसभापतिमा इन्दु सुवेदी खतिवडा र नीरज कोइरला, सचिवमा झुमा निरौला गौतम र तेजिन्द्र भट्टराई, सह–सचिवमा सचिन पोखरेल र दिवस नेपाल निर्वाचित भएको उनले जानकारी दिए । यस्तै, लेटाङ नगर सभापतिमा कोइराला समूहका दीपकचन्द्र राई, केराबारी गाउँपालिका सभापतिमा प्रकाश बस्नेत, मिक्लाजुङमा बबीकुमार राई, उर्लाबारीमा सुरेन्द्र लिम्बू, पथरी शनिश्चरेमा रुपनारायण भट्टराई, बेलबारीमा छत्र लिम्बू सभापतिमा विजयी भएका छन् । कोइराला समूहबाटै सुन्दरहरैंचामा भक्तिप्रसाद सिटौला, बूढीगंगामा जितु थापा मगर, कटहरीमा रामकुमार कामत, रंगेलीमा जगरनाथ मण्डल, रतुवामाईमा पोस्टबहादुर बस्नेत, कानेपोखरीमा योगेन्द्र दाहाल, सुनवर्षीमा किशोर सिंह सभापति चुनिएका छन् । यस्तै देउवा समूहबाट जहदा गाउँपालिकामा महेन्द्र मण्डल, धनपालथानमा दीपकवीर पाण्डे र ग्रामथानमा तुलसी विश्वास सभापतिमा विजयी भएको सहायक निर्वाचन अधिकृत भुजेलले बताए ।  