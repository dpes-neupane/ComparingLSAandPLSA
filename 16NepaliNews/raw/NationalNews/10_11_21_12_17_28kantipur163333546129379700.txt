नवलपुर — नेकपा एकीकृत समाजवादी पार्टीका उपाध्यक्ष केशवलाल श्रेष्ठले प्रधानन्यायाधीशलाई मन्त्रीको कोटा दिने भन्ने समाचार निराधार रहेको बताएका छन् । ‘५ दलीय गठबन्धनमा आजसम्म त्यस्तो विषयले प्रवेश पनि पाएको छैन । त्यो कसले मिडियाबाजी गर्‍यो उसैलाई थाहा होला । संविधानमा व्यवस्था भएको बाहेक कसैलाई मन्त्री दिने भन्ने नै हँुदैन,’ उनले भने । यस्तो विषय ५ दलीय गठबन्धनलाई जानकारी समेत नरहेको उनको दाबी थियो । कावासोतीमा सोमबार नेकपा (एस)को पार्टी कार्यालय भवन उद्घाटनका लागि आएका उपाध्यक्ष श्रेष्ठले केही संवैधानिक निर्णयहरु परिपक्व हुन समय लागेकाले मन्त्रिपरिषद् विस्तारमा ढिलाइ भएको बताए ।‘मन्त्रिमण्डल गठनमा केही ढिलाइ भएको ५ दलीय सहमतिमै हो,’ उनले भने ।दल विभाजनसम्बन्धी अध्यादेशका कारण केही ढिलाइ भएको र अब तीन दिनभित्र मन्त्रिमण्डलले पूर्णता पाउने दाबी गरे । ओलीको अहंकार र आफै ‘राज्य हूँ’ भन्ने गलत चिन्तनको सर्मथन गर्न नसेका कारण अध्यादेशबाट नेकपा (एस) जन्मिएको उनको भनाइ थियो । सम्बन्धित समाचारसर्वोच्च बारका पदाधिकारीसँग प्रधानन्यायाधीशले भने- 'मैले मन्त्रीमा भाग मागेँ भन्ने समाचार झूटो हो'गठबन्धनमा प्रधानन्यायाधीश पनि ?