बागलुङ — आसन्‍न १४ औं महाधिवेशनका लागि शनिबार सुरु भएको गाउँ तथा नगर अधिवेशनमा बागलुङका ५ वटा स्थानीय तहमा नेतृत्व चयन भएको छ ।चयन भएकामध्ये ढोरपाटन नगरपालिका र चारवटा गाउँपालिका छन् । तीनवटा नगरपालिका र २ गाउँपालिकामा भने आइतबार निर्वाचन भइरहेको छ । बागलुङ,गलकोट र जैमिनी नगरपालिका तथा बडिगाड र बरेङ गाउँपालिकामा निर्वाचन भइरहेको हो ।नेतृत्व चयन भएकामध्ये ढोरपाटन नगरपालिकामा धनबहादुर कायत ‘कल्याण’ निर्वाचित भएका छन् ।यसैगरी, ताराखोला गाउँपालिकामा कमलापति पाठक, निसीखोला गाउँपालिकामा सूर्यबहादुर घर्ती, तमानखोला गाउँपालिकामा लीलाबहादुर छन्त्याल र काठेखोला गाउँपालिकामा यामदत्त कँडेल निर्वाचित भए ।गत भदौ २१ गते भएको वडा अधिवेशनमा भने ८४ वटा वडा निर्विरोध भएको थियो । ढोरपाटन नगरपालिका ५ मा मात्रै सभापतिका लागि निर्वाचन गर्नु परेको थियो ।