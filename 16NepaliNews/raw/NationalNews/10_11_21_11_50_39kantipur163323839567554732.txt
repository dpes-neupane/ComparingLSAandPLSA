रौतहट — रौतहटको चन्द्रपुर नगरपालिका–३ बरबोटका १४ वर्षीय बालकको चाँदी नदीले बगाउँदा मृत्यु भएको छ ।  सुकराम ठोकरको शनिबार राति चाँदी नदी तर्न खोज्दा बगाएर मृत्यु भएको उनका दाइ विक्रम ठोकरले बताए । नजिकैको गैंडाटारमा लाग्ने हाट बजारमा किनमेल गरी घर फर्किने क्रममा सिँचाइ बाँधबाट नदी तर्न खोज्दा ठोकरलाई बगाएको थियो । राति खोलामा पानीको बहाव ठुलो रहेकाले खोजतलास गर्दा पनि आफन्तले फेला सकेनन् । ठोकरको शव आइतबार बिहान घट्नास्थलबाट ४ किलोमिटर तल हरानी चोकछेउको बगरमा फेला परेको इलाका प्रहरी कार्यालय चन्द्रनिगाहपुरले जनायो । 