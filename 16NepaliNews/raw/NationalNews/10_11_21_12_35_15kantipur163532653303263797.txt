सल्यान — जिल्लाको कुमाख गाउँपालिकाको मर्मपरिकाडाबाट नेपालगन्ज जाँदै गरेको भे १ ज ९३० नम्बरको जीप कुमाख-२ धावनेखालामा बुधबार बिहान दुर्घटना हुँदा १२ जना घाइते भएका छन् । जसमध्ये तीनको अवस्था गम्भीर रहेको छ । गम्भिर घाइते भएकाहरुलाई थप उपचारका लागि नेपालगन्ज लगिएको र अन्य घाइतेको सल्लीबजारस्थित एक अस्पतालमा सामान्य उपचारपछि थप उपचारका लागि नेपालगन्ज लगिएको जिल्ला प्रहरी कार्यालय सल्यानका सूचना अधिकारी तथा प्रहरी प्रवक्ता प्रहरी निरीक्षक अर्जुन पौडेलले बताए । जीप सडकदेखि ६० मिटर तल खसेको प्रहरीले जनाएको छ । दुर्घटनाको कारण खुल्न नसकेको र घटनाको अनुसन्धान भइरहेको उनले बताए ।