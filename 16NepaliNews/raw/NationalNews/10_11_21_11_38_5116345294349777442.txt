काँकडभिट्टा — हात्ती धपाउन राखिएको विद्युतीय तारमा परेर झापामा एक जनाको मृत्यु भएको छ ।भद्रपुर नगरपालिका–१० केन्द्र मोड बस्ने शिव पौरियाकी पत्नी ५४ वर्षकी कल्पना राई पौरियाको सोमबार बिहान मृत्यु भएको जिल्ला प्रहरी कार्यालय झापाले जनाएको छ । हात्ती धपाउन घरबाहिर विद्युतीय तार लगाइएको थियो । झुक्किएर तारमा आचानक छुन गई करेन्ट लाग्दा कल्पनाको घटनास्थलमै मृत्यु भएको हो । 