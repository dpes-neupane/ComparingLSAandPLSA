कञ्चनपुर — कञ्चनपुरको भीमदत्त नगरपालिका–१ का वडाध्यक्षले आफ्नो २ वर्षको तलबभत्ता वृद्धवृद्धा र असहायलाई वितरण गरेका छन् ।वडाध्यक्ष आशिफ कुंवर (भुन्टु)ले यसै साता आफ्नो वडाभित्रका सबै वृद्धवृद्धा र अपांगता भएकाहरुलाई वडा कार्यालयबाटै तलब वापतको ३ लाख ९२ हजार रुपैयाँ वितरण गरेका हुन् ।यस्तै ७० वर्ष पूरा भएर पनि नागरिकताका आधारमा सामाजिक सुरक्षा भत्ता पाउनबाट बञ्चित रहेकाहरुलाई पनि वडाध्यक्ष कुंवरले आर्थिक सहयोग गरेका हुन् ।नागरिकतामा ७० वर्ष नपुगेका तर वास्तविक उमेर ७० पूरा भएका १५ जनालाई १५ सयका दरले र सामाजिक सुरक्षा भत्ता बुझ्ने १ सय २७ जनालाई ३ हजारका दरले दसैंको अवसरमा सोमबार रकम वितरण गरेका हुन् । यस्तै पूर्ण अपांग भएका २४ र दृष्टिविहीन २ गरी २६ जनालाई दुई/दुई हजार रकम वितरण गरेका हुन् ।अध्यक्ष कुंवरले स्थानीय तहको निर्वाचका बेला मत माग्दा गरेको प्रतिवद्धता अनुसार नै तलब भत्ता वितरण गरेको बताएका छन् ।उनले यसअघि पनि वृद्धवृद्धा र अपांगता भएकाहरुलाई आफ्नो तलब वितरण गरेका थिए । तर पछिल्लो पटक कोरोना संक्रमणका कारण दुई वर्षदेखि वितरण हुन नसकेको रकम अहिले एकैपटक वितरण गरिएको उनले बताए ।