विराटनगर — मोरङको धनपालथान गाउँपालिकाको कर्सिया बजारमा रहेको सिटिजन्स बैंकको शाखामा गोली चलेको छ । प्रहरीले बैंक लुट्न आएका लुटेराले गोली चलाइएको आशंका गरेको छ । १ नम्बर प्रदेश प्रहरी कार्यालयका प्रमुख डिआइजी अरुणकुमार बिसीका अनुसार गोली लागेर बैंकका सुरक्षा गार्ड घाइते छन् । घटनाबारे थप विवरण आउन बाँकी रहेको उनले बताए । उनले भने, 'लुटपाटको लागि गोली चलाएको हुनसक्छ । अरु प्रहरीले अनुसन्धान थालिसकेको छ ।'उनले घटनामा संलग्न रहेको आशंकामा तीन जना पक्राउ गरिएको बताए । उनले भने, 'दसैंको अवसर पारेर बैंक लुट्न खोजेको देखिएको छ । प्रहरीले टोली खटाइसकेको छ । खोजतलास र पक्राउ गर्ने काम भइरहेको छ ।'