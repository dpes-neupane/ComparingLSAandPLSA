पूर्वी नवलपरासी — गण्डकी प्रदेशका ११ जिल्लामा पूर्वी नवलपरासी प्रहरी उत्कृष्ट भएको छ । ६६ औं प्रहरी दिवसको अबसरमा आज पोखरामा आयोजित एक कार्यक्रममा गण्डकी प्रदेश सरकारका मुख्यमन्त्री कृष्णचन्द्र नेपाली पोखरेलले यहाका प्रहरी उपरीक्षक प्रकाश मल्ललाई सम्मान गरेका हुन् ।पोखरास्थित क्षेत्रीय प्रहरी कार्यालयमा आयोजित समारोहमा पूर्वी नवलपरासीका प्रहरी उपरिक्षक प्रकाश मल्ललाई सम्मान गरिएको हो । शान्ति सुरक्षा, अपराध नियन्त्रण, राजस्व असुली, दुर्घटना न्यूनीकरण, समाजसँग साझेदारीमा अब्बल र प्रदेशमा उत्कृष्ट कार्यगरेबापत मल्ललाई सम्मान गरिएको हो । गण्डकीका ११ जिल्लामा कार्यसम्पादनका हिसाबले उत्कृष्ट कार्य गरेबापत पूर्वी नवलपरासीका प्रहरी प्रमुख मल्ललाई सम्मान गरिएको हो । डीआईजीको कार्यालय पोखराले सबै जिल्लाका प्रहरी प्रमुखसँग कार्य सम्पन्न सम्झौता गरेअनुसार उत्कृष्ट ठहरिएकाले यहाँको प्रहरी सम्मानित भएको हो ।मुख्यमन्त्रीकै जिल्लाको प्रहरीले प्रदेशभरिमा उत्कृष्ट कार्य गर्न सफल भएको भन्दै सम्मान कार्यक्रमका मुख्य अतिथि कृष्णचन्द्र पोखरेलले खुसी व्यक्त गरेका थिए ।