पोखरा — कास्की जिल्ला अदालत बार एसोसिएसनमा नारायणप्रसाद शर्माको अध्यक्षतामा सर्वसम्मत समिति निर्वाचित हुने भएको छ ।बार इकाइको १३ सदस्यीय नयाँ कार्यसमिति निर्वाचनका लागि आइतबार १३ जनाको मात्रै उम्मेदवारी परेको हो । अध्यक्षमा शर्मा, उपाध्यक्षमा लिलावती न्यौपाने, सचिवमा युवराज पराजुली, सहसचिवमा सीता भट्टराई, कोषाध्यक्षमा भूपराज पोखरेल, सदस्यमा कुन्जनी परियार प्यासी, बिनाका शर्मा, सुष्मा ओझा, दधिराम पौडेल, दीपा कोइराला, विमलप्रसाद लामिछाने, रुद्रलाल कुँवर र कल्याणी अधिकारी सर्वसम्मत निर्वाचित हुने भएका छन् ।इकाइको निर्वाचन र पदस्थापन भने मंगलबार हुने छ ।