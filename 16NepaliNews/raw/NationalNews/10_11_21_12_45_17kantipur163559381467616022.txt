कञ्चनपुर — कञ्चनपुरको दक्षिणी क्षेत्र पुनर्वासबाट प्रहरीले करिब २० हजार रुपैयाँ बराबरको पटका तथा विस्फोटक वस्तु बरामद गरेको छ ।इलाका प्रहरी कार्यालय त्रिभुवनबस्ती र प्रहरी चौकी परासनबाट खटिएको टोलीले पुनर्बास नगरपालिका ६ ‘ङ’ गाउँ र सोही नगरपालिकाको वडा नं. ११ डोके बजारबाट बेवारिसे अवस्थामा उक्त पटका बरामद गरिएको जिल्ला प्रहरी कार्यालय कञ्चनपुरका प्रहरी निरीक्षक लालबहादुर बमले बताए ।तिहारलाई लक्षित गर्दै संकलन गरिएका पटका तथा विस्फोटक वस्तु बरामद गरी नष्ट गर्ने अभियान चलिरहेको बमले बताए । हिन्दु नेपालीहरूको महत्वपूर्ण चाड तिहारको अवसरमा पटका पड्काएर रमाइलो गर्ने प्रचलन छ । तर पछिल्लो समय तिहारको अवसरमा पटका तथा विस्फोटक वस्तुको व्यापक बिक्री वितरण र दुरुपयोग रोक्न भन्दै प्रहरीले देशभर यसको नियन्त्रण गर्दैआएको छ ।