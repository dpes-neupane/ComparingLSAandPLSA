कञ्चनपुर — सुदूरपश्चिम क्षेत्रकै अग्रज पत्रकार रामबहादुर चन्दको निधन भएको छ । बुधबार ९५ वर्षको उमेरमा काठमाडौंमा उनको निधन भएको हो ।चन्दका ज्वाँई सुभास सिंहका अनुसार बुधबार बिहान उनको निधन भएको हो । नेपाल पत्रकार महासंघ कञ्चनपुरका संस्थापक अध्यक्षसमेत रहेका चन्द यस क्षेत्रकै पुराना पत्रकार हुन् । उनले प्रेस काउन्सिल नेपालबाट प्रेस सतन्त्रता सेनानीको सम्मानसमेत पाएका थिए ।उनले कञ्चनपुरमा तीसको दशकको अन्त्यदेखि नै वार्ता साप्ताहिक पत्रिका सञ्चालन गरेका थिए । त्यसपछि पनि उनले विभिन्न पत्रपत्रिकाहरु सञ्चालन गरेका छन् । पछिल्लो समय उनी काठमाण्डौंमा छोरीसँगै बस्दै आएका थिए ।सिंहका अनुसार चन्दको स्वास्थ्यमा दुई दिनदेखि समस्या देखिएको थियो । अस्पतालमा सामान्य उपचारपछि घरमै आराम गरिरहेका थिए । बुधबार अचानक मृत्यु भएको हो । चन्दका दुई छोरी र श्रीमती छन् ।