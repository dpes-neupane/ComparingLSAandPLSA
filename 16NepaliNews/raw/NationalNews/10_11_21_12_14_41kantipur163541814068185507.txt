पूर्वी नवलपरासी — नेकपा (एमाले)को कावासोती र देवचुली नगरपालिकामा सर्वसम्मत नेतृत्व चयन भएको छ । कावासोती नगरपालिकामा रामकृष्ण ढुंगाना र देवचुलीमा कृष्ण केसीको अध्यक्षमा निर्विरोध समिति चयन भएको एमालेले जनाएको छ ।देवचुलीमा केसीको अध्यक्षतामा ७५ सदस्य रहेको नगर कमिटी चयन भएको छ । केसी यसअघि पनि नगर अध्यक्ष थिए । समिति उपाध्यक्षमा भिमलाल तिवारी, सचिवमा डिलाराम पाण्डे, २ जना उपसचिवमा ओमप्रकाश तिवारी र भुपाल अधिकारी सर्वसम्मत चयन भएको निर्वाचन समितिले जनाएको छ ।त्यसैगरी पूर्वी नवलपरासी सदरमुकाम कावासोती नगरपालिकामा रामकृष्ण ढुंगानाको अध्यक्षतामा प्यानल निर्विरोध चयन भएको छ । ढुंगानाको अध्यक्षतामा ७५ सदस्यीय नगर कमिटी सर्वसम्मत भएको घोषणा गरिएको छ । समितिको उपाध्यक्षमा ईश्वरी भुसाल ढकाल, सचिवमा राजेन्द्रप्रसाद पाण्डे, २ जना उपसचिवमा होमबहादुर बिक र धनिराम गुरौ सर्वसम्मत चयन भएको निर्वाचन कमिटीले जनाएको छ । मंगलबार सुरु भएको नगर अधिवेशन बुधबार राति १२ बजे घोषणा भएको हो । 