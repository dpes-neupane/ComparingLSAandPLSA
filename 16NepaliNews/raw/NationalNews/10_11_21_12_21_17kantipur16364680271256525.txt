दाङ — सामूहिक जबर्जस्ती करणी मुद्दामा दोषी ठहर भई कैद सजाय तोकिएका व्यक्ति पाँच वर्षपछि पक्राउ परेका छन् । पक्राउ पर्नेमा राप्ती गाउँपालिका–३ मसुरियाका २८ वर्षीय सुभास चौधरी रहेका छन् ।उनलाई सामूहिक जबर्जस्ती करणी मुद्दामा दोषी ठहर गर्दै दाङ देउखुरी जिल्ला अदालतले २०७३ भदौ २६ गते १० वर्ष ३ महिना १७ दिन कैद सजाय तोकेको थियो । अदालतको फैसलापछि फरार रहेका चौधरीलाई खोजतलासका क्रममा राप्ती गाउँपालिका–३ बाट कात्तिक १७ गते पक्राउ गरी सोमबार जिल्ला अदालतमा बुझाएको जिल्ला प्रहरी प्रवक्ता डीएसपी मुकुन्दप्रसाद रिजालले बताए ।