मकवानपुरमा सवारी दुर्घटना हुँदा एक जनाको मृत्यु भएको छ । पुर्व पश्चिम राजमार्ग अन्तर्गत पर्ने हेटौडा उपमहानगरपालिका वडा नम्बर-१५ स्थित वन कार्यालयको ढाट नजिक सवारी दुर्घटना हुँदा एक जनाको मृत्यु भएको जिल्ला प्रहरी कार्यालय मकवानपुरले जनाएको छ ।बिहीबार साँझ नारायणघाट बाट विरगंज तर्फ जादै गरेको ना ८ ख १२४८ नम्बरको बसमा विपरीत दिशाबाट आउदै गरेको बा ७८ प ९९३३ नम्बरको मोटरसाइकल अनियन्त्रित भई ठोक्किदा मोटरसाइकलमा सवार एक जनाको मृत्यु भएको जिल्ला प्रहरी कार्यालय मकवानपुरका प्रहरी नायव उपरीक्षक जयश्वर रिमालले बताए ।मोटरसाइकलमा सवार २ जना मध्ये एक जनाको मृत्यु भएको हो भने अर्का एक जना घाइते भएका छन् ।  दुर्घटनामा घाइते भएका २ मध्ये एक जनाको उपचारको क्रममा मृत्यु भएको प्रहरीको भनाई छ । मृत्यु हुनेको परिचय भने खुल्न सकेको छैन ।मृत्यु हुनेमा अन्दाजी २०।२१ बर्षीय एक पुरुष रहेको र उनको उपचारको क्रममा हेटौंडा अस्पतालमा मृत्यु भएको जनाइएको छ। अर्का घाइतेको हेटौंडा अस्पतालमा उपचार भइरहेको र बस तथा चालक प्रहरी नियन्त्रणमा रहेको प्रहरीले जनाएको छ । दुर्घटना बारे थप अनुसन्धान कार्य अघि बढाइएको प्रहरीको भनाई छ ।