रोल्पा — रोल्पामा आइतबार जिप दुर्घटना हुँदा चालकको मृत्यु भएको छ । सल्लीबोटबाट मुनि उवा खोलातिर जाने क्रममा लु १ च ९४९३ नम्बरको जिप बिहान साढे ९ बजे सडकबाट करिब ३० मिटर खसेको थियो । प्रहरीका अनुसार जिप खस्दा चालक रोल्पा नगरपालिका–१ खेवासे निवासी २० वर्षीय गोवर्द्धन घर्तीमगरको ज्यान गएको हो । दुर्घटनामा सहचालक रोल्पा नगरपालिका–१ सल्लीबोट निवासी २३ वर्षीय नवीन पुन गम्भीर घाइते भएका छन् । प्रहरीले शव र गम्भीर घाइते सहचालकलाई रोल्पा अस्पतालमा ल्याइएको जनाएको छ । प्रहरी नायब उपरीक्षक नरेशराज सुवेदीले सल्लीबोट मुनिको अफ्ठेरो सडकको घुम्तीबाट जिप खसेको बताए । 