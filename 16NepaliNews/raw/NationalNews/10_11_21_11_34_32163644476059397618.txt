विराटनगर — सूर्य उपासनाको महापर्व छठका लागि थरिथरिका सामग्रीको जोहो गर्नुपर्ने हुन्छ । दसैं लगतै ब्रतालु एवं परिवारजन बन्दोबस्तीमा लाग्छन् । तिहार पछि किनमेलको चटारो सुरु हुन्छ । छठको पूर्वसन्ध्यामा पूजन सामग्रीको ठूलो बजार लाग्छ ।चढाउनका लागि चाहिने मौसमी तरकारी, फलफूल, गेडागुडी र मिठाइ किन्न भक्तजन ओइरिन्छन् ।अहिले वारि विराटनगर र पारि जोगवनीमा किनमेल गर्नेको भीड छ ।घर र जलासय किनारमा पुजाको तयारी हुँदैछ ।भाइटीकाको बिहान घरभित्रै एक विशेष आराधना गरी सुरु भएको छठको बुधबार साँझ अस्ताउँदो र बिहीबार बिहान उदाउँदो सूर्यलाई अर्घ्य दिए पछि समापन हुन्छ ।