पीटीभी पाकिस्तानको सरकारी टेलिभिजन हो । मंगलबार राति पाकिस्तान क्रिकेट टिमका पूर्व बलर शोएब अख्तरले पीटीभीकै शो ‘गेम अन है’ मा प्रत्यक्ष प्रसारणकै दौरान अपमानित हुन पर्‍यो । न्यूजिल्याण्डविरुद्ध पाकिस्तानको जीतपछि उक्त शोमा यो घटना भएको हो । शोएबलाई विदेशी पाहुनाको बीचमा अपमानित गरियो । उनीहरु सबै कार्यक्रममा खेलको विश्लेषण गरिरहेका थिए ।शोएबले पाकिस्तानको सुपर लिगको टोली लाहौर कलन्दर्सको प्रशंसा गर्दै उक्त टोलीबाट शाहीन शाह अफ्रिदी र ह्यारिस राउफजस्ता खेलाडीहरू आएको जिकिर गरे । नोमान नियाज उक्त कार्यक्रमको सञ्चालन गरिरहेका थिए । नोमनले त्यही बेला शोएबमाथि भड्किएका थिए । शोएबलाई हप्काउँदै उनले भने, ‘तिमी असभ्य हौ र यो म भन्न चाहन्न । तर तिमीलाई धेरै स्मार्ट बन्नु छ भने तिमी यहाँबाट जान सक्छौ ।’Dr Nauman Niaz and Shoaib Akhtar had a harsh exchange of words during live PTV transmission. pic.twitter.com/nE0OhhtjIm— Kamran Malik (@Kamran_KIMS) October 26, 2021शोएब यो सुनेर चकित बनेका थिए । केही समय त उनले के भयो भनेर बुझ्न पनि पाएनन् । तर नोमान यति बोलेर अर्का पाहुनासँग कुरा गर्न थाले । अहिलेसम्म नोमानलाई शोएबको के कुरा चित्त बुझेन र उनले कार्यक्रम छाडेर जान भने स्पष्ट हुन सकेको छैन । तनाव बढेपछि नोमानले कार्यक्रममा व्यापारिक विश्राम लिने घोषणा गरे ।After the break, they both try to sort out. Please see my earlier tweet when they exchanged harsh words during the live transmission. pic.twitter.com/kXA06Armxn— Kamran Malik (@Kamran_KIMS) October 26, 2021विश्रामपछि शो फेरि सुरु भयो तर तनाव भने कम भएन । शोएबले कुराहरू सम्हाल्न खोजे पनि वातावरण बदलिएन र उनले त्यहाँबाट हिँड्ने फैसला गरे । अन्ततः शोएबले त्यहाँबाट जाने फैसला गरे र अन्य पाहुनासँग माफी माग्दै उठेर हिँडे । उक्त कार्यक्रममा सना मीर, सर विवियन रिचर्ड्स र डेविड गावर पनि थिए ।शोएबले आफ्नो माइक निकाल्दै भने, ‘मलाई निकै अपसोच छ । म पीटीभीबाट राजीनामा दिँदैछु । राष्ट्रिय टेलिभिजनमा ममाथि यस्तो व्यवहार गरियो जसलाई हेरेर मलाई लाग्छ अब थप नगरौँ । त्यसैले म जाँदैछु । धन्यवाद ।’यसपछि पछि नोमानले शोएबलाई कुनै ध्यान नदिँदै आफ्नो स्क्रिप्ट पढ्न जारी राखे । त्यसपछि शोएबले आफ्नो ट्वीटरबाट बयान जारी गर्दै भनेका छन्, ‘पीटीभीमा एउटा अप्रिय घटना भयो । मलाई थाहा छैन नोमानले यस्तो कि गरे । केही पनि भनेनन् र ब्रेकमा गए । राष्ट्रिय टेलिभिजनमा एक राष्ट्रिय खेलाडीको बिना कारण अपमान गरियो । त्यसपछि मलाई लाग्यो कि सबै सुपरस्टार बसेका छन्, विदेशी बसेका छन्, यस्तोमा कस्तो छवि बन्छ ? मैले नोमानलाई भने कि तिमीले मलाई जे गर्‍यो त्यो क्लिप त भाइरल हुनेछ ।’Multiple clips are circulating on social media so I thought I shud clarify. pic.twitter.com/ob8cnbvf90— Shoaib Akhtar (@shoaib100mph) October 26, 2021शोएबले भने, ‘मैले कार्यक्रमका दौरान नोक्सानको भरपाई गर्ने प्रयास गरे, तर त्यो भएन । मलाई निकै नराम्रो लाग्यो । साथमा विदेशी बसिरहेका थिए । उनीहरूले के सोचे होलान् । त्यसपछि त्यहाँबाट हिँड्ने भन्दा मैले कुनै विकल्प देखिनँ । यस घटनाको पाकिस्तानमा कडा आलोचना भइरहेको छ । नोमानलाई कारबाही गर्न सरकारसँग माग गरिएको छ ।बीबीसी#शोएब अख्तर