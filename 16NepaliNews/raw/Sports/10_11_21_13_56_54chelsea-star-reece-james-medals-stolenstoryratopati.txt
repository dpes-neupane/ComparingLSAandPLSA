आफ्नो घरबाट च्याम्पियन्स लिग र यूरो २०२० को पदक भएको सेफ चोरी भएको भन्दै रिस जेम्सले फुटबल समुदायलाई चोरीमा संलग्नहरूको पहिचान गर्न मद्दत गर्न अपिल गरेका छन् ।चेल्सीका फूलब्याकले आफ्नो इन्सटाग्राममा पोस्ट गर्दै आफ्नो घरमा गत सेप्टेम्बर १४ मा चोरीमा भएको जानकारी दिएका हुन् । त्यतिबेला उनी जेनिट सेन्ट पिटर्सबर्गविरुद्ध खेल्न बाहिर रहेका थिए । उनले सामाजिक सञ्जालमा चोरीको घटनाको सीसीटिभी फुटेज पनि जारी गर्दै चोरहरु पहिचान गर्नका लागि मद्दत मागेका छन् ।मंगलबार राति च्याम्पियन्स लिगमा जेनिटविरुद्ध १–० को जीत हासिल गर्ने क्रममा जेम्स घरबाहिर रहेका थिए । त्यतिबेला केही अज्ञात व्यक्तिहरू घरमा पसेर उनको सेफ चोरी गरेका थिए । उक्त सेफमा च्याम्पियन्स लिग र यूईएफए सुपर कप तथा यूरो २०२० को उपविजेताको मेडल रहेको उनको जानकारी दिएका छन् । चोरहरूको पहिचान गर्नका लागि २१ वर्षीय खेलाडीले उक्त घटनाको चारवटा सीसीटिभी फुटेज जारी गरेका छन् ।    View this post on Instagram           A post shared by Reece James (@reecejames)