काठमाडौँ — ललितपुर प्याट्रियट्सले बजाज पल्सर एभरेष्ट प्रिमियर लिग (ईपीएल) क्रिकेटमा आइतबार चितवन टाइगर्सलाई १ सय ९ रनको लक्ष्य दिएको छ । टस जितेर ब्याटिङ रोजेको ललितपुरले त्रिवि क्रिकेट मैदान कीर्तिपुरमा ९ विकेट गुमाई १ सय ८ रनमात्र बनाउन सक्यो ।ललितपुरलाई सस्तैमा समेट्नेक्रममा कमलसिंह ऐरीले ४ ओभरमा १ मेडन राख्दै ११ रन खर्चेर तीन विकेट लिए । उनले दोस्रो ओभरमै ललितपुरका कप्तान कुशल भुर्तेललाई १ रनमा आउट गरी चितवनलाई उत्कृष्ट सुरुआत दिलाएका थिए । उनले सन्दीप जोरा (४) र योगन्द्रसिंह कार्की (०) को विकेट पनि लिए ।करिम जन्नत र सागर ढकालले २–२ विकेट लिए । जन्नतले ४ ओभरमा २४ र सागरले ४ ओभरमा १४ रनमात्र खर्चेका थिए । साहव आलमले १ विकेट लिए ।जयकिशन कोल्शावालाले ललितपुरबाट सर्वाधिक ४२ रन बनाए । उनले ३३ बल खेली २ चौका र ३ छक्का प्रहार गरे । सूर्य तामाङ ११ र ललितनारायण राजवंशीले ९ रन बनाई अविजित रहे ।सन्दुन विराकोडी १४, अजमतुल्ला ओमारजाई ८, पवन सर्राफ शून्य, रशिद खान ५ र रिजन ढकाल ४ रनमा अविजित रहे । पहिलो तीन खेल जितेर यसअघि नै प्लेअफमा पुगिसकेको चितवनले ललितपुरलाई पराजित गरेमा क्वालिफायर १ मा पुग्ने छ । ललितपुरलाई प्लेअफमा पुग्न यो खेल जित्नै पर्ने दबाब रहेको छ । 