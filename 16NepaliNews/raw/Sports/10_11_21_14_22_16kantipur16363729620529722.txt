पाँचथर — पाँचथरको रानीटारमा आयोजित दीपावली गोल्डकपको उपाधि तमाखे फुटबल क्लव (टिएफसी) ले जितेको छ । प्रतिस्पर्धी राष्ट्रिय युवा संघ पाँचथरलाई १–० गोल अन्तरले हराउँदै तमाखेले उपाधि जितेको हो ।  सोमबार नै सम्पन्न सेमिफाइनलमा न्यू पाथिभरा स्पोर्टिङ क्लबलाई ३–२ गोल अन्तरले पराजित गर्दै फाइनल भिडन्त पक्का गरेको तमाखेलेले खेलको पहिलो मध्यान्तरअघि नै अग्रता लिएको थियो ।तमाखेका लागि फ्रि किक मार्फत् अर्जुन गुरुङले गोल गरेका थिए । उपाधिसँगै तमाखे एफसीले नगद ५० हजारसहित ट्रफी मेडल तथा प्रमाणपत्र प्राप्त गर्दा राष्ट्रिय युवा संघले २५ हजार रुपैयाँसहित ट्रफी, मेडल र प्रमाणपत्र हात पारेको छ । रानीटार ग्रीन भ्याली युनाइटेड क्लब तथा त्रिवेणी युवा क्लवको संयुक्त आयोजनामा कात्तिक १६ गते सुरु भएको प्रतियोगितामा २० टिमको सहभागिता थियो।