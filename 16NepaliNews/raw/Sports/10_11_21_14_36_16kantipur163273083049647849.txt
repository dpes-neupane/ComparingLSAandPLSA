काठमाडौँ — बजाज पल्सर एभरेष्ट प्रिमियर लिग (ईपीएल) अन्तर्गत सोमबार भैरहवा ग्ल्याडियटर्स र चितवन टाइगर्सबीचको खेल हुन सकेको छैन । त्रिवि क्रिकेट मैदानमा दिउँसो साढे १ बजे सुरु हुनुपर्ने खेल पानी परेपछि बिथोलिएको हो ।मैदान भिजेको कारण पछि धकेलिएको खेल २ बजेदेखि फेरि पानी पर्न थालेपछि खेल रद्द हुने सम्भावना बढेको छ ।चितवनले आइतबार चितवनले विराटनगर वारियर्सलाई २ विकेटले हराउँदै २ अंक बटुलेको थियो । यसअघि आज मैदान भिजेको कारण काठमाडौं किंग्स ११ र विराटनगर वारियर्सबीचको खेल पनि रद्द भएको थियो । 