काठमाडौँ — पोखरामा आयोजना हुने ‘ए’ डिभिजन राष्ट्रिय फुटसल लिगमा सहभागी हुन जाने प्रभातफेरी युथ क्लब टोखालाई नेपाल लोकतान्त्रिक खेलकुद संघ वाग्मती प्रदेशले बुधबार बिदाइ गरेको छ ।वाग्मती प्रदेशबाट छनोट भएको चार टोलीमध्येमा परेको प्रभातफेरीका खेलाडी, अफिसियल तथा प्रशिक्षकलाई पूर्वमन्त्री एवं नेपाली कांग्रेसका सहमहामन्त्री प्रकाशशरण महतले बिदाइ गरे ।नेता महतले उच्च मनोबलका साथ प्रतियोगितामा सहभागी हुँदै विजयी हासिल गरेर फर्कन शुभकामना दिए । नेपाल लोकतान्त्रिक खेलकुद संघका सचिव मनिष जोशीले टोखाको नेतृत्व गर्दै प्रतियोगितामा भाग लिने क्लब तथा खेलाडीलाई शुभकामना दिए ।लिगको आफ्नो पहिलो खेलमा प्रभातफेरीले पोखराको स्पोर्ट्स क्यासलसँग खेल्दैछ ।