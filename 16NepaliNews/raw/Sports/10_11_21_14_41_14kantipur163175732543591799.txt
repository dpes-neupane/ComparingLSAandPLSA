पोखरा — सहारा खेलकुद पत्रकारिता पुरस्कारबाट कान्तिपुर दैनिकका पोखरा संवाददाता दीपक परियार सम्मानित भएका छन् ।क्लबको २३ औं वार्षिकोत्सव समारोहमा गण्डकी प्रदेशका युवा तथा खेलकुदमन्त्री राजीव गुरुङले परियारलाई पुरस्कार हस्तान्तरण गरे ।पुरस्कार राशि २० हजार ५ सय ५५ रुपैयाँ छ । क्लबका सल्लाहकार नारायण कार्कीको संयोजकत्वमा गठित प्रतिभा छनोट समितिले परियारलाई उत्कृष्ट खेल पत्रकारको रूपमा छनोट गरेको थियो । खेलकुदलाई प्राथमिकतामा राखेर समाचार प्रकाशन एवं प्रशारणमा योगदान पुर्‍याउने एक खेल पत्रकारलाई क्लबले हरेक वर्ष वाषिकोत्सवमा सम्मान गर्दै आएको छ । यसअघि १५ पत्रकार पुरस्कृत भइसकेका छन् ।