टी–२० विश्वकप क्रिकेट सुरु भइसकेको छ । जारी विश्वकपमा विभिन्न मुलुकका गरी सात क्रिकेटर सातौं पटक विश्वकपमा सहभागी हुँदैछन् । जसमध्ये बंगलादेशका तीन खेलाडी छन् भने वेस्ट इन्डिजका दुई, भारत र पाकिस्तानका एक–एक क्रिकेटर छन् ।बंगलादेशका शाकिब अल हसन, मुशफिकुर रहीम र महमुदुल्लाहले सातौं पटक विश्वकपमा सहभागिता जनाउँदैछन् । यस्तै वेस्ट इन्डिजका क्रिस गेल र ड्वेन ब्राभो पनि आफ्नो करिअरको सातौं विश्वकपमा खेल्दैछन् । पाकिस्तानका शोएब मलिक र भारतका रोहित शर्मा पनि सातौं पटक टी–२० विश्वकपमा खेल्दैछन् ।रोहित शर्माले बनाउन सक्छन् यस्ता कीर्तिमानभारतका ब्याट्सम्यान रोहित शर्माले जारी विश्वकप क्रिकेटमा केही कीर्तिमान बनाउन सक्छन् । विश्वकपमा अहिलेसम्म उनले २८ वटा म्याचमा सहभागिता जनाएका छन् । भारतका लागि टी–२० विश्वकपमा सर्वाधिक म्याच खेलेको रेकर्ड महेन्द्र सिंह धोनीको नाममा छ ।धोनीले ३३ म्याच खेलेका छन् । दोस्रो नम्बरमा रहेका रोहितले २८ म्याच खेलेका छन् । रोहितले जारी विश्वकपमा पाँचवटा म्याच खेलेको खण्डमा उनले धोनीको कीर्तिमानसँग बराबरी गर्नेछन् । जारी विश्वकपमा धोनी खेलाडीका रुपमा सहभागी छैनन् ।रोहित शर्माले टी–२० विश्वकपको २८ म्याचमा २४ छक्का प्रहार गरेका छन् । भारतका लागि टी–२० विश्वकपमा युवराज सिंहले सर्वाधिक ३३ छक्का प्रहार गरेका छन् । रोहितले १० वटा छक्का प्रहार गरेमा युवराज सिंहको कीर्तिमानलाई तोड्नेछन् ।यस्तै, अन्तर्राष्ट्रिय टी–२० मा रोहितले हालसम्म २ हजार ८६४ रन बनाएका छन् । उनलाई तीन हजार रन पूरा गर्न १३६ रन आवश्यक छ । जारी विश्वकपमा उनले १३६ रन बनाएको खण्डमा तीन हजार रन पूरा हुन्छ । यो सफलता प्राप्त गरेमा उनी टी–२० अन्तर्राष्ट्रिय क्रिकेटमा तीन हजार रन पूरा गर्ने दोस्रो भारतीय खेलाडी बन्नेछन् ।भारतका लागि कप्तान विराट कोहलीले मात्र अहिलेसम्म टी–२० अन्तर्राष्ट्रिय क्रिकेटमा तीन हजार रन पूरा गरेका छन् । उनले टी–२० अन्तर्राष्ट्रिय क्रिकेटमा तीन हजार १५९ रन बनाइसकेका छन् ।यस्ता छन् टी–२० विश्वकपका केही अनौठा कीर्तिमानश्रीलंका र नेदरल्यान्डबीच सन् २०१४ मा चटगाउँमा खेलिएको म्याचमा जम्मा ९३ बलमात्र खेल भएको थियो । श्रीलंकाले नेदरल्याण्ड विरुद्धको म्याचमा ३० बलमै जित हासिल गरेको थियो । सो म्याचमा श्रीलंकाले नेदरल्यान्डलाई ३९ रनमै अलआउट गरेको थियो । यो नै टी–२० विश्वकपको सबैभन्दा कम स्कोर पनि हो । श्रीलंकाले पाँच ओभरमै ४० रन बनाएर जित हासिल गरेको थियो ।#rohit sharma