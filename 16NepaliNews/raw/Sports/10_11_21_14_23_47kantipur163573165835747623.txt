काठमाडौँ — दक्षिण एसियाली फुटबल प्रतियोगिता (साफ च्याम्पियनसिप) मा ऐतिहासिक रूपमा उपविजेता बनेको नेपाली टोलीको अहिले सर्वत्र प्रशंसा भइरहेको छ । सिनियर टोलीको मेरुदण्डका रूपमा रहने २३ वर्षमुनिको टिमको प्रदर्शन भने लगातार निराशाजनक छ ।नेपाली टिमले आइतबार लेवनानसँग ४–० गोलको पराजय व्यहोरेसँगै एएफसी यू–२३ एसियन कप २०२२ को छनोटमै असफल रह्यो । त्यसो त कात्तिक ८ गते इरानसँग ४–० र ११ गते घरेलु टोली ताजिकिस्तानसँग ६–० ले पराजित भएपछि नै नेपालको सम्भावना समाप्त भइसकेको थियो । यो उमेर समूहको प्रतियोगितामा नेपाली टिमको प्रदर्शन लगातार खस्किँदै गएको छ ।ताजिकिस्तानको सेन्ट्रल रिपब्लिकन रंगशालामा जेइन फरानले २ गोल गर्दा मोहम्मद नासेर र मोहम्मद हैदरले १–१ गोल गरे । नेपालले लगातार तेस्रो खेलमा पनि हार टार्न सकेन । एसियन कप खेल्ने लक्ष्य अर्को दुई वर्षका लागि सार्न बाध्यमात्रै होइन, प्रदर्शनमा सुधार ल्याउन पनि सकेन ।सन् २०१२ मा काठमाडौंमा भएको छनोटपछिका चार संस्करणमा नेपाली युवा टिमले गोलको खाता नै खोल्न सकेको छैन । यसक्रमले १४ खेल भइसकेको छ ।बल अघि बढाउने प्रयासमा डिफेन्डर राजन गुरुङ । तस्बिर सौजन्य : एन्फाएसियाली फुटबल महासंघ (एएफसी) ले सन् २०१३ देखि सुरु गरेको यू–२२ का रूपमा सुरु गरेको उमेर समूहको सबैभन्दा ठूलो प्रतियोगितामा नेपालले छनोटको समूह ‘डी’ मा रहेर दशरथ रंगशालामै प्रतिस्पर्धा गरेको थियो । त्यतिबेला नेपालले जोर्डन, उज्वेकिस्तान, यमन र बंगलादेशविरुद्ध खेलेको थियो । यसबाट तीन टिम फाइनल चरणमा छनोट भएकामा नेपाल समूहमा चौथोमा रहेको थियो । घरेलु भूमिमा ९ गोल बेहोर्दै ६ गोल गरेको थियो ।बंगलादेशविरुद्ध ४–१ को जितमा सुजल श्रेष्ठले २ गोल गरेका थिए भने जगजित श्रेष्ठ र भरत खवासले १–१ गोल गरेका थिए । उज्वेकिस्तानसँग ४–२ ले पराजित हुँदा सुजल र अनिल ओझाले १–१ गोल गरेका थिए । त्यसयता ९ वर्षमा नेपालले चारवटा प्रतियोगिताको छनोट चरणमा सहभागिता जनायो । सबै प्रतियोगितामा नेपालले कुनै खेलमा जित वा बराबरी त परै जाओस् गोलसम्म गर्न सकेको छैन ।सन् २०१६ को दोस्रो संस्करणका लागि छनोट प्रतियोगितामा नेपालले इरान, साउदी अरेबिया, प्यालेस्टाइन र अफगानिस्तानसँग प्रतिस्पर्धा गरेको थियो । ती सबै खेलमा नेपाली टिम पराजित भएको थियो । ती चार खेलमा १७ गोल बेहोरेको थियो ।सन् २०१८ को संस्करणका लागि उज्वेकिस्तानमा भएको छनोटमा नेपालले उज्वेकिस्तान, यूएई र लेवनानसँग खेलेको थियो । सबै खेलमा पराजित भएको नेपालले ९ गोल बेहोर्दा कुनै गोल गर्न सकेन । सन् २०२० को संस्करणका लागि कतारमा भएको छनोटको कथा पनि उस्तै रह्यो । नेपालले कतार, ओमान र अफगानिस्तनविरुद्ध पराजय बेहोर्ने क्रममा ८ गोल बेहोरेको थियो । जवाफमा कुनै गोल गर्न सकेन ।एएफसी यू–२३ एसियन कप छनोटमा नेपाली टिमपहिलो संस्करण (सन् २०१३)बंगलादेशविरुद्ध जित । जोर्डन, उज्वेकिस्तान र यमनविरुद्ध हार४ खेलमा ९ गोल गरेको ६ गोल बेहोरेको२०१६इरान, साउदी अरेबिया, प्यालेस्टाइन, अफगानिस्तानविरुद्ध हार१७ गोल बेहोर्दा कुनै पनि खेलमा गोल गर्न असफल२०१८उज्वेकिस्तान, यूएई, लेवनानविरुद्ध हार९ गोल बेहोरेको, कुनै गोल नगरेको२०२०कतार, ओमान र अफगानिस्तानविरुद्ध हार८ गोल बेहोरेको, कुनै गोल नगरेको२०२२ताजिकिस्तान, इरान र लेवनानविरुद्ध हारगोल गर्न असफल । १४ गोल बेहोरेको