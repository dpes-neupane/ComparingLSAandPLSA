काठमाडौँ — निमिशा ढकाल र शुभाङ्गीलक्ष्मी शाह दोस्रो जेटीआई जुनियर ओपन टेनिस प्रतियोगिताको यू–१६ गर्ल्सतर्फ क्वाटरफाइनल पुगेका छन् । टिम टेनिस नेपालको आयोजनामा धापाखेलमा भइरहेको प्रतियोगितामा मंगलबार निमिशाले कृषा अधिकारीलाई ६–१, ६–३ र शुभाङ्गीले आध्या पौडेललाई ७–६, ६–२ को सोझो सेटमा हराए ।यू–१० गर्ल्सतर्फ आयुशा जिसीले मालाश्री सिंहलाई ६–०, ६–० को सोझो सेटमा हराएर फाइनल तय गरिन् । फाइनलमा आयुशाको भेट शिभाली गुरुङसँग हुनेछ । शिवाली वाई पाएकी हुन् । यू–९ गर्ल्समा आयुशा जिसी, आयुश्रीहजुर घले, अनुश्री ध्वजु र मेरिसा थापा सेमिफाइनलमा पुगेका छन् । यू–१४ गर्ल्स सिंगल्समा प्राज्ना मानन्धर, समृद्धि महर्जन, जेनी खड्का, कृषा अधिकारी र कर्मिष्ठा श्रेष्ठ क्वाटरफाइन पुगे । सुनिरा थापा, आध्या पौडेल र प्रशंसा मोक्तान पनि वाई पाएर क्वाटरफाइनल पुगेका छन् ।यू–९ ब्वाइज सिंगल्स साम्खाहाङ राईले आर्यनराज पौडेललाई ४–१, ४–० र सन्जोग ब्लोनले विश्वविशेष डल्लाकोटीलाई ४–१, १–४, १०–८ ले हराएर उपाधि भिडन्त पक्का गरे । यू–१० ब्वाइज सिंगल्समा वृजेश अर्यालले सिद्धान्त प्रधानलाई ६–०, ६–०, आद्रित नेपालले आरभसम्राट हाडालाई ६–४, ६–१, शाश्वत वज्राचार्यले स्पर्स तिमल्सिनालाई ६–४, ६–३ र अविर श्रीवास्तवले आभाषनाथ श्रेष्ठलाई ६–०, ६–० को सेटमा हराए । शनिबार सम्पन्न हुने प्रतियोगितामा १४ स्पर्धा १ सय २५ खेलाडी सहभागी छन् ।