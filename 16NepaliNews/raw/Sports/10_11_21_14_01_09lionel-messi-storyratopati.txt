 बार्सिलोनाको खेलाडीको रुपमा आफ्नो अन्तिम पत्रकार सम्मेलनमा लियोनेल मेस्सी निकै भावुक देखिए । उनले क्याम्प नाउमा आफ्नो २१ वर्षे करियर अब समाप्त भएको घोषणा गरे ।गत जुनमा करार सकिएसँगै मेस्सी ‘फ्रि एजेन्ट’ बनेका थिए । शुक्रबार क्लबले ‘आर्थिक र संरचनात्मक बाधा’ का कारण मेस्सीलाई अनुबन्ध गर्न नसकिने जनायो । ला लिगाको तलबको मापदण्डभित्र रहेर बार्सिलोनाले ३४ वर्षीय खेलाडीलाई अनुबन्ध गर्न सकेन । ६ पटकका बालोन डि’ओर विजेताले अब नयाँ क्लब खोज्नुपर्ने भएको छ ।पत्रकार सम्मेलनमा मेस्सीलाई उनको नयाँ क्लबको बारे पनि प्रश्न गरिएको थियो । जवाफमा मेस्सीले शुक्रबार प्रेस वक्तव्य सार्वजनिक भएपछि धेरै क्लबहरुबाट अफर आएको बताए । हाल उनी जाने चर्चामा रहेको पेरिस सेन्ट जर्मेनबाट पनि अफर आएको बताउँदै उनले भने, ‘पीएसजी पनि एउटा गन्तव्य हुनसक्छ ।’ यद्यपि, अहिलेसम्म कुनै क्लबसँग कुरा फाइनल भइनसकेको पनि उनले बताए ।‘म यसका लागि तयार थिइनँ । गत वर्ष म छाडेर जानेमा विश्वस्त थिएँ । तर यो वर्ष म यहीँ रहन चाहन्थे । मेरै घरमा,’ उनले भने, ‘आज मैले गुडबाई भन्नु परिरहेको छ ।’ उनले आफ्नो छोराछोरीहरुलाई पछि फर्केर यहीँ आउने वाचासमेत गरेको बताए ।याे पनिभावुक हुँदै मेस्सीले भने, ‘म बार्सिलोनामै रहन्छु भन्नेमा ढुक्क थिएँ’