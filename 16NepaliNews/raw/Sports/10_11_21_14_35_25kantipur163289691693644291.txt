काठमाडौँ — एभरेस्ट प्रिमियर लिग(ईपीएल) अन्तर्गत बुधबारको पहिलो खेल ७ ओभर मात्रै खेलाइने भएको छ । पोखरा राइनोज र ललितपुर प्याट्रियट्सबीचको खेल ७ ओभरको मात्रै हुने भएको हो । मैदान भिजेका कारण बिहान ९ बजेदेखि सुरु हुनुपर्ने खेल केही बेरअघि मात्रै सुरु भएको हो । त्यस्तै खेलमा २ ओभर मात्र पावरप्ले हुनेछ ।पोखरा राइनोजले टस जितेर पहिले बलिङ रोजेको छ । ताजा अवस्थामा ललितपुरले २ विकेट गुमाउँदै १७ रन बनाएको छ । ललितपुरका कप्तान कुशल भुर्तेल ३ रनमा आउट भएका छन् । उनलाई विक्रम सोबले नन्दन यादवको हातबाट क्याचआउट गराएका हुन् । त्यस्तै पवन शर्राफलाई नन्दन यादवले ५ रनमा आउट गरेका छन् । उनलाई लोकेश बमले क्याचआउट गराएका हुन् ।