लेस्टर सिटीले खेलको अन्त्यतिर दुई गोल गर्दै किंग पावर स्टेडियममा म्यानचेस्टर युनाइटेडविरुद्ध ४–२ को रोमाञ्चक जीत हासिल गरेको छ । योसँगै घरेलु मैदानबाहिर लगातार ३० खेलमा अपराजित रहेको युनाइटेडको कीर्तिमानमा पूर्णविराम लागेको छ ।खेलमा अग्रता भने युनाइटेडले लिएको थियो । मेसन ग्रिनवुडले १९ औँ मिनेटमा युनाइटेडलाई अग्रता दिलाएका थिए । तर, ३१ औँ मिनेटमा युरी टेलिमान्सले खेल बराबरी गरे । दोस्रो हाफमा काग्लार सोयुन्कुले लेस्टरलाई अग्रता दिलाए । चार मिनेटपछि नै सब्सटिच्युट मार्कस रासफोर्डले युनाइटेडका लागि बराबरी गोल फर्काए ।तर ५४ सेकेन्ड पछि नै जेमी भार्डीले पुनः लेस्टरलाई अग्रता दिलाए भे खेलको इन्जुरी समयमा पास्टन डाकाले गोल गर्दै लेस्टरको जीत सुनिश्चित गरे । हारसँगै युनाइटेड पाँचौ स्थानमा खस्किएको छ । लेस्टर लिगको ११ औँ स्थानमा रहेको छ ।उता, म्यानचेस्टर सिटीले बर्नलीलाई २–० गोलले पराजित गरेको छ । सिटीलाई जीत दिलाउन पहिलो हाफमा बर्नान्डो सिल्भा तथा दोस्रो हाफमा केभिन डि ब्रुयनाले एक–एक गोल गरे । जीतसँगै सिटी लिगको दोस्रो स्थानमा कायम रहेको छ । शीर्ष स्थानमा रहेको लिभरपुलभन्दा सिटी मात्र १ अंकले पछि रहेको छ ।शनिबार राति नै भएका अन्य खेलमा ब्राइटनले नर्विचनसँग बराबरी खेल्दै युनाइटेडलाई उछिनेर लिगको चौथो स्थानमा उक्लिएको छ । उता, वुल्भ्सले भने २ गोलले पछि परेको स्थिति उल्टाउँदै एस्टन भिल्लालाई ३–२ गोलले हरायो ।यो पनिफर्मिन्होको ह्याट्रिकमा लिभरपुलको गोलवर्षा