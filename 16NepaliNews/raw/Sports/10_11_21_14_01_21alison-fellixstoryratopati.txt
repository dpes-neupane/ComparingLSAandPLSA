 अमेरिकी एल्लिसन फेलिक्स ट्रयाक एन्ड फिल्डतर्फकी सबैभन्दा सफल महिला खेलाडी बनेकी छिन् । उनले ४ सय मिटरतर्फ कास्य जितिन् । जारी ओलम्पिकमा यो उनको पहिलो र समग्रमा १० औँ ओलम्पिक पदक हो । यस इभेन्ट्समा बघामासकी साउनेइ मिलर उईबोले स्वर्ण र डोमिनिकन मेरीलेइडी पाउलिनोले रजत जिते । एल्लिसनका लागि कास्य नै नयाँ कीर्तिमान बनाउन पर्याप्त थियो । ३५ वर्षीय फेलिक्स यस पदकसँगै जमैकाकी मेर्रेले ओट्टिईलाई पछि पारेर ओलम्पिकमा ट्रयाक एन्ड फिल्डतर्फ सर्वाधिक पदक जित्ने महिला बनिन् । ओट्टि र फेलिक्स दुवैको नाममा यसअघि सर्वाधिक ९ पदक जित्ने कीर्तिमान थियो । फेलिक्सले ओलम्पिकमा अहिलेसम्म ६ स्वर्ण, तीन रजत र एक कास्य जितेकी छिन् । उनले २००८ मा बेइजिङ ओलम्पिकमा १ स्वर्ण, २०१२ मा लन्डन ओलम्पिकमा ४ स्वर्ण र २०१६ मा रियो ओलम्पिकमा १ स्वर्ण जितेकी थिइन् । शनिबार ४ गुणा ४ सय मिटर रिलेको उपाधि रक्षाका लागि अमेरिकी टोली उत्रँदा उनीसामु अर्को पदक जित्ने अवसर हुनेछ । 