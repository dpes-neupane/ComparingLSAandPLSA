 नर्विचविरुद्ध जीत निकाल्ने क्रममा गोल गर्दै लिभरपुलका मोहमद शालाहले नयाँ कीर्तिमान बनाउन सफल भएका छन् । पहिलो दुई गोलका लागि अवसर सिर्जना गरेका शलाहले ७४ औँ मिनेटमा गोल गर्दै लिभरपुललाई ३–० को जीत दिलाएका हुन् ।योसँगै शालाह प्रिमियर लिगको पहिलो खेलमा लगातार पाँच सिजन गोल गर्ने पहिलो खेलाडी बनेका छन् । सिजनको पहिलो खेलमा शालाहले हालसम्म ७ गोल गर्नुका साथै ३ वटा गोलको अवसर सिर्जना गरेका छन् । उनीभन्दा अघि वेयन रुनीको ८ गोल र ५ एसिस्ट रहेको छ ।5 - Mohamed Salah has become the first player to score on the opening weekend in five consecutive Premier League campaigns. Famous. #NORLIV pic.twitter.com/iQdUnKKeZa— OptaJoe (@OptaJoe) August 14, 2021लिभरपुलको जीतमा डिएगो जोटा र रोबर्टो फर्मिन्होले एक–एक गोल गरे । शनिबारको खेलमा चोटका कारण १० महिना मैदानबाहिर रहेका भर्जिल भान डाइक पनि फर्किएका थिए ।शनिबार भएका अन्य खेलमा चेल्सी, म्यान्चेस्टर युनाइटेड, एभर्टन र लेस्टर सिटीले आ–आफ्ना खेलमा जीत हासिल गरेका छन् ।  