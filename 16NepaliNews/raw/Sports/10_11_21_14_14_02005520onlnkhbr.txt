
१३ भदौ काठमाडौं । क्रिस्टियानो रोनाल्डो पूर्व क्लब म्यानचेष्टर युनायटेड फर्कने पक्का भएपछि पहिलो खेलमा युभेन्ट्स पराजित भएको छ ।
रोनाल्डोलाई गुमाएपछि इटालियन सिरी ए को खेलमा युभेन्ट्स घरेलु मैदानमै इम्पाओलिसँग १-० ले पराजित भएको हो ।
यस हारपछि युभेन्ट्स लिगको सुरुआती दुई खेलमै जितविहीन छ र जम्मा १ अंक जोडेको छ ।
एम्पाओलीका लागि लिओनार्दो मानकुसोले २१औं मिनेटमा गरेको गोल नै जितका लागि निर्णायक बनेको थियो ।
रोनाल्डो इंग्लिस क्लब म्यानचेष्टरमा अनुबन्ध हुने पक्का भएको एक दिनपछि नै युभेन्ट्सले हारको सामना गर्नुपरेको हो ।
२ खेलबाट १ अंक रहेको युभेन्ट्स १३औं स्थानमा छ ।
