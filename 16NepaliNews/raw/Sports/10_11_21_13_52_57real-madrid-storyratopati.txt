१० खेलाडीमा सिमित एल्चेमाथि संघर्षपूर्ण जीत निकाल्दै रियल म्याड्रिड स्पेनिस ला लिगाको शीर्ष स्थानमा उक्लिएको छ । शनिबार राति भएको खेलमा रियल २–१ गोलले विजयी बनेको हो ।रियलको जीतमा दुवै गोल  भिनिसियस जुनियरले गरे । पहिलो हाफको २२ औँ मिनेटमा रियललाई अग्रता दिलाएका भिनिसियसले ७३ औँ मिनेटमा अग्रता दोब्बर बनाएका थिए । यसअघि खेलको ६३ औँ मिनेटमा गुटिएरेज परेहोले दुईवटा पहेँलो कार्ड खाएपछि एल्चे १० खेलाडीमा सिमित बनेको थियो ।खेलको अन्त्यतरि पेरे मिलाले गोल गर्दै एल्चेलाई खेलमा फर्काउने प्रयास गरेपछि त्यसपछि कुनै गोल हुन सकेन । ११ खेलपछि रियलको २४ अंक रहेको छ । रियल सोसिडाडसँग अंक बराबरी भएपनि रियल गोलअन्तरको आधारमा अघि रहेको छ ।