
५ असोज, काठमाडौं । एएफसी महिला एसियन कप-२०२२ छनोटअन्तर्गत समूह एफको दोस्रो खेलमा नेपालले मंगलबार हङकङविरुद्ध प्रतिस्पर्धा गर्दैछ । खेलका लागि नेपालको पहिलो रोजाइको टिम सार्वजनिक भएको छ ।
अघिल्लो खेलमा फिलिपिन्सविरुद्ध राष्ट्रिय टिममा डेब्यु गरेकी विमला विकलाई समेट्दै नेपालको टिम सार्वजनिक भएको हो । नेपाली टिममा एक मात्र खेलाडी परिवर्तन गरिएको छ ।
फिलिपिन्सविरुद्धको खेलमा घाइते भएकी विमला चौधरी पहिलो रोजाइमा खेल्दैछिन् भने त्यही खेलमा घाइते भएकी पूजा राना मंगलबार बेञ्चमा छिन् । पूजाको स्थानमा विमला विक पहिलो रोजाइमा खेल्न लागेकी हुन् ।
उज्वेकिस्तानको जेएआर स्टेडियममा नेपाल र हङकङबीचको खेल नेपाली समय अनुसार दिउँसो ३:४५ बजे शुरु हुनेछ ।
नेपालको प्लेइङ–११
गोलकिपर : अन्जिला सुब्बा
डिफेन्डर : हीराकुमारी भुजेल, अमृता जैसी, गीता राना, विमला विक
मिडफिल्डर : रेनुका नगरकोटी, सरु लिम्बु, मञ्जलीकुमारी योञ्जन
फरवार्ड : सविता राना, विमला चौधरी, प्रीति राई

तस्वीर सौजन्य : एनएसजेएफ
