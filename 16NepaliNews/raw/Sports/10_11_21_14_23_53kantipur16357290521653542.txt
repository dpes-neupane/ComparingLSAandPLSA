मिलान — ज्लाटन इब्राहिमोभिचले गरेको आफ्नो खेल जीवनको चार सयौं गोलमा एसी मिलानले इटालीको 'सिरी ए' मा आइतबार रोमामाथि २–१ को जित निकालेको छ । यो जितपछि समान ३१ अंकमा मिलान शीर्ष स्थानमा रह्यो ।नेपोलीको पनि समान ३१ अंक रहेको छ । फ्रिकिकको मद्दतबाट ४० वर्षीय ज्लाटनले पहिलो गोल गरेपछि फ्रान्सिस्को केसीले पेनाल्टीबाट दोस्रो गोल थपे । स्टेफेन एल सरवेले रोमाका तर्फबाट एक गोल फर्काए ।यसअघि नेपोलीले खराब प्रदर्शनबाट गुज्रिरहेको सालेरटिनालाई १–० ले हराएको थियो । नेपोली र मिलान दुवैले लिगका सुरुआती ११ खेलमध्ये १० मा जित निकालेको छ । 