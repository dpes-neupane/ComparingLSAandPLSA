युईएफए नेसन्स लिगको सेमिफाइनलमा स्पेनसँग २–१ ले पराजित भएसँगै इटलीको ३७ खेलको अपराजित यात्रा टुंगिएको छ । सन् २०१८ यता इटली लगातार ३७ खेलसम्म अपराजित थियो । यसक्रममा उसले युरोकप फुटबलको उपाधि पनि जित्यो । विश्व फुटबलमा लामो समय अपराजित रहने टोलीहरूको सूची यस्तो छ । –इटली २०१८ यता अपराजित थियो । स्पेनसँग पराजित भएसँगै उसको ३७ खेलको अपराजित यात्रा टुंगिएको छ । –सर्वाधिक धेरै खेलमा अपराजित रहने टोलीको सूचीमा ब्राजिल दोस्रो स्थानमा छ । १९९३ देखि १९९६ सम्म ३६ खेलमा ब्राजिल अपराजित थियो ।–२००७ देखि २००९ सम्म ३५ खेलमा स्पेन अपराजित थियो । –१९९१ देखि १९९३ सम्म ३१ खेलमा अर्जेन्टिना अपराजित थियो । –१९९४ देखि १९९६ सम्म ३० खेलमा फ्रान्स अपराजित थियो । १९३५ देखि १९३९ सम्म इटली पनि ३० खेलमै अपराजित थियो । –सर्वाधिक लामो समय अपराजित रहने टोलीको सुचीमा अल्जेरिया पनि छ । २०१८ यता २९ खेलमा अल्जेरिया अपराजित छ । उसले अब ८ खेल अपराजित रह्यो भने इटलीको कीर्तिमान बराबरी गर्नेछ । ९ खेलसम्म अपराजित रहनेमा नयाँ कीर्तिमान बनाउनेछ । –पश्चिम जर्मनी १९७८ देखि १९८१ सम्म २३ खेलमा अपराजित थियो । २०१० देखि २०१२ सम्म फ्रान्स पनि २३ खेलमा अपराजित थियो । 