
युएईमा जारी टी-२० विश्वकपमा अहिले केहीबेरमा न्युजिल्यान्ड र अफगानिस्तानबीच प्रतिष्पर्धा हुँदैछ।  न्युजिल्यान्ड, अफगानिस्तान र भारतमध्ये कुन टिम सेमिफाइनल पुग्छ भन्ने टुंगो लगाउन महत्वपूर्ण मानिएको खेलमा अफगानिस्तानले पहिला ब्याटिङ गर्ने भएको छ।
टस जितेर अफगानिस्तानले पहिला ब्याटिङ गर्ने निर्णय गरेको हो। न्युजिल्यान्डले आजको खेल जिते सेमिफाइनलमा स्थान पक्का हुनेछ। भारत र अफगानिस्तान भने समूह चरणबाटै बाहिरिने छन्।
आजको खेल अफगानिस्तानले जिते भने भारत पनि सेमिफाइनलमा पुग्ने सम्भावना जिवित रहनेछ।
 
