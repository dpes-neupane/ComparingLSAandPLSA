
२ कात्तिक, काठमाडौं। अमेरिकाका एकजना फुटबल प्रशिक्षक कोरोना खोप नलगाएका कारण बर्खास्त भएका छन् ।
अमेरिकाको वासिङ्टन स्टेट युनिभर्सिटीले फुटबल प्रशिक्षक निक रोलोभिचलाई कोरोनाको खोप नलगाएका कारण जागिरबाट बर्खास्त गरेको बीबीसीले जनाएको छ ।
उनीसँगै उनका चार सहयोगी पनि कोरोना खोप नलगाएकै कारण बर्खास्त भएका हुन् ।
४२ वर्षीय रोलोभिचले बार्षिक ३.१ मिलियन आम्दानी गर्दै आएका थिए । उनले जनादेशबाट धार्मिक छुटको लागि आवेदन दिएका थिए। तर वासिङ्टन स्टेट युनिभर्सिटीका एथलेटिक्स निर्देशक प्याट चुनले भने उनको छुट अस्वीकार गरिएको बताएका थिए ।
