म्यानचेस्टर सिटीका प्रशिक्षक पेप गार्डीओलाले आफु मेसीको ठूलो फ्यान भएपनि उनलाई क्लबमा भित्र्याउन नसक्ने स्पष्ट पारेका छन् । ‘एउटा क्यानका रुपमा मैले आफ्नो जीवनमा देखेको सबैभन्दा उत्कृष्ट खेलाडी र उनले बार्सिलोनालाई जिताएका उपाधिप्रति म विशेष धन्य छु, मेरो यात्रा म्युनिख र म्यानचेस्टरसम्म आइपुग्न उनको सहयोग रह्यो,’ गार्डीओलाले भने,‘हामीले यस सिजन ज्याक ग्रेयसिलमा लगानी गरिसकेका छौं । उनले १० नम्बरको जर्सी लगाउनेछन् किनकि हामी ग्रेयलिसमाथि धेरै विश्वस्त छौं । र, हामीलाई लागेको थियो कि मेसी बार्सिलोनामै बस्नेछन्, त्यसैले अहिले उनी हाम्रो सोचमा छैनन् ।’शुक्रबार पत्रकार सम्मेलन गर्दै बार्सिलोनाले मेसीसँग नयाँ सम्झौता नहुने स्पष्ट गरेको थियो । त्यसयता पेरिस सेन्ट जर्माइन (पिएसजी) र म्यानचेस्टर सिटीसँग मेस्सीको नाम जोडियो । पिएसजीका मालिकका भाईले सामाजिक सञ्जालमा ट्वीट गर्दै मेसीसँग सहमति बनिसकेको र केही पछि सम्झौता हुने जानकारी गराएका छन् । २००८ देखि २०१२ सम्म पेपको प्रशिक्षणमा मेसीले बार्सिलोनाबाट खेलेका थिए । यसक्रममा बार्सिलोनाले २००८/०९ को सिजनमा कोपा डेल रे, ला–लिगा र च्याम्पियन्स लिग जितेको थियो । पेपको प्रशिक्षणमा बार्साले चार वर्षे अवधिमा कुल १४ उपाधि जितेको थियो । #Guardiola