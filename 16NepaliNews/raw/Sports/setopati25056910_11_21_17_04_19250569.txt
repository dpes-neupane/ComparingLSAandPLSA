
चेल्सी इंग्लिस प्रिमियर लिगको शीर्ष स्थानमा उक्लिएको छ।
शनिबार राति भएको खेलमा चेल्सीले साउथह्याम्टनलाई ३-१ गोलले पराजित गर्‍यो।
खेलको नवौं मिनेटमा ट्राबो सालबाको गोलबाट चेल्सीले अग्रता लियो।
६१ मिनेटमा साउथह्याम्टनका वार्ड प्रोसले बराबरी गोल फर्काए।
प्रोसलाई ७७ मिनेटमा रेफ्रीले सिधा रातो दिँदै मैदान बाहिर पठाएका थिए। उनले चेल्सीका जोर्गिन्होलाई फल गरेका थिए।
चेल्सीका लागि टिमो वेर्नरले ८४ मिनेटमा दोस्रो गोल गर्दा चिलवेलले खेल सकिन एक मिनेट बाँकी छदा तेस्रो गोल गरे।
लिगको अर्को खेलमा आर्नसललाई ब्राइटनले गोलरहित बराबरीमा रोकेको छ।
अंक तालिकामा चेल्सी ७ खेलबाट १६ अंक जोड्दै शीर्ष स्थनमा छ। ६ खेलबाट १४ अंक जोडेको लिभरपुल दोस्रो स्थानमा छ।
 
