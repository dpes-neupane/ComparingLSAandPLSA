काठमाडौँ — एभरेस्ट प्रिमियर लिग(ईपीएल) अन्तर्गत बुधबारको पहिलो खेलमा ललितपुर प्याट्रियट्सले पोखरा राइनोजलाई ५२ रनको विजयी लक्ष्य दिएको छ । टस हारेर पहिले ब्याटिङको निम्तो पाएको प्याट्रियट्सले निर्धारित ७ ओभरमा ६ विकेट गुमाउँदै ५१ रन बनाएको हो ।मैदान भिजेका कारण खेल ७ ओभरमा छोट्याइएको छ । प्याट्रियट्सका लागि सन्दुन वीरककोडीले सर्वाधिक १९ रन बनाए । त्यस्तै ओसादा फर्नान्डोले १० रन बनाउँदा नारायण जोशीले ११ रन बनाए । पोखरा राइनोजका लागि विक्रम सोबले ३, नन्दन यादवले २ र केस्रिक विलियम्सले १ विकेट लिए । 