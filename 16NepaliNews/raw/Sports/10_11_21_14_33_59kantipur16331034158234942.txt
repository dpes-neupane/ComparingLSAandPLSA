म्याग्दी — स्ताङका आदिवासी थकाली जातिको पुर्ख्यौली तारो हान्ने खेल महोत्सवको ११ औं संस्करण केन्द्रीय तोरन्ल गोल्डकप अन्तरक्षेत्रीय तारा (आर्चरी) प्रतियोगिता शुक्रबार बेनीमा सुरु भएको छ ।थकाली सेवा केन्द्रीय समितिद्वारा आयोजित प्रतियोगितामा देशभरका २१ क्षेत्रीय समितिमध्ये १८ टिमको सहभागिता रहेको सहआयोजक थकाली सेवा समाज बेनीले जनाएको छ । प्रतियोगितामा थकाली जातिका पुरुषमात्र सहभागी छन् ।प्रतियोगिता उद्घाटन गर्दै मुस्ताङका प्रतिनिधिसभा सदस्य प्रेमप्रसाद तुलाचनले थकाली समुदायको पौराणिक तारो हान्ने खेलको संरक्षण, खेल प्रवर्द्धन र खेल पर्यटन विकास गर्न तोरन्ल गोल्डकप सहयोगी हुने बताए । बेनीका अध्यक्ष जगतनारायण गौचनका अनुसार विजेताले ५ तोलाको स्वर्ण पदकसहित १ लाख रुपैयाँ र गोल्डकप जित्नेछन् । प्रतियोगिता प्रत्येक ३ वर्षमा एक क्षेत्रीय समितिले आलोपालो आयोजना गर्ने प्रचलन छ ।