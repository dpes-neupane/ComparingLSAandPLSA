
१७ कात्तिक, काठमाडौं। ए डिभिजन लिगअघि प्रि सिजन खेलमा थ्री स्टार क्लबले मनाङ मर्स्याङ्दी क्लबलाई हराएको छ ।
सातदोबाटोस्थित एन्फा कम्प्लेक्समा बुधबार भएको खेलमा थ्री स्टारले मनाङलाई २-१ ले पराजित गरेको हो ।
थ्री स्टारका लागि विजय भुजेल र निशान खड्काले एक एक गोल गरे । मनाङका लागि ओलावले अफिजले एक गोल फर्काए ।
ए डिभिजन लिग यही कात्तिक २९ गतेबाट सुरु हुदैछ। एन्फाको आयोजनामा हुने लिगमा १४ ए डिभिजन क्लबले प्रतिस्पर्धा गर्दैछन् ।
 
