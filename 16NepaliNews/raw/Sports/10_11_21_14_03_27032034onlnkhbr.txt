
१३ असोज, काठमाडौं । भिनिसिय जुनियरको दुई गोल मद्दतमा एल्चेलाई पराजित गर्दै रियल मड्रिड स्पानिस ला लिगाको शीर्ष स्थानमा उक्लिएको छ । शनिबार भएको खेलमा रियलले १० खेलाडीमा सिमित एल्चेलाई उसैको मैदान २-१ ले पराजित गरेको हो ।
खेलको २२औं मिनेटमा भिनिसियसले गोल गर्दै रियललाई अग्रता दिलाएका थिए ।
६४औ मिनेटमा राउल गुटीले रातो कार्ड पाएपछि एल्चे १० खेलाडीम समेटियो । त्यसैको फाइदा उठाउदै भिनिसियसले ७३औं मिनेटमा व्यक्तिगत दोस्रो गोल गर्दै रियलको अग्रता दोब्बर पारे । ८६ औं मिनेटमा वैक्लपिक खेलाडीको रुपमा मैदान प्रवेश गरेका एल्चेका पेरे मिल्लाले एक गोल फर्काए ।
जितपछि ११ खेलबाट २४ अंक जोडेर रियल अंकतालिकाको शीर्ष स्थानमा उक्लिएको छ । समान अंक भएपनि रियलले सोसिडाडलाई गोलअन्तरमा पछि पारेको हो । एल्चे १२ खेलबाट १० अंकसहित १५औं स्थानमा रहेको छ ।
