
२४ साउन, काठमाडौं । एर्लिन हालान्डले ह्याट्रिक गरेपछि बुण्डेसलिगा क्लब बोरुसिया डर्टमण्डले जर्मन कप फुटबलको पहिलो चरणको खेलमा विहेनलाई ३-० ले पराजित गरेको छ ।
हालान्ड ह्याट्रिक प्रेरित डर्टमण्डले शनिबार राति तेस्रो डिभिजनको क्लब विहेन विस्बाडेनमाथि सहज जित हात पारेको हो ।
हाल्याण्डले पहिलो हाफमा दुई र दोस्रो हाफमा एक गोल गरे । खेलको २६औं पहिलो गोल गरेका उनले ३१औं मिनेटमा पेनाल्टीबाट दोस्रो गोल गरेका थिए ।
५१औ मिनेटमा तेस्रो गोल गर्दै हालाण्डले ह्याट्रिक पूरा गर्दै डर्टमण्डको जित पक्का गरे ।
यस्तै बुण्डेसलिगाकै अर्क क्लब आरबी लाइपजिगले सान्धाउसेनलाई ४-० ले पराजित गरेको छ । लाइपजिगका लागि विली ओर्बान, अमाडोउ हाइदरा, क्रिस्टोफर एनकुन्कु र डोमिनिक सोबोज्लाईले गोल गरे ।
