 दुई खेलमा पाउल पोग्बाले ५ एसिस्ट गरिसकेका छन् । के उनले एकै सिजन सबैभन्दा धेरै एसिस्ट गर्ने थिएरी हेनरी र केभिन डि ब्रुयानाको रेकर्ड ब्रेक गर्लान् ?लिड्स युनाइटेडविरुद्ध म्यानचेस्टर युनाइटेडले ५–१ को जीत निकाल्दा पोग्बाले पाँचमध्ये चारवटा गोलका लागि एसिस्ट गरे । आइतबार साउथह्याम्पटनविरुद्ध उनले मेसन ग्रिनउडलाई गोलका लागि अवसर मिलाइदिए, यससँगै म्यानचेस्टरले खेल बराबरी गर्‍यो । पोग्बाले गत सिजन २६ खेलमा तीन एसिस्टमात्रै गरेका थिए । जबकि, यस सिजन पहिलो खेलमै उनले त्यो रेकर्ड बराबरी गरे । प्रिमियर लिगमा पोग्बाले अझै ३६ खेल खेल्न बाँकी छ, यदि उनले थप १५ पटक एसिस्ट गरे भने प्रिमियर लिगको एकै सिजन सर्वाधिक एसिस्ट गर्ने कीर्तिमान उनको नाममा रहनेछ । २००२/०३ को सिजन आर्सनलका थिएरी हेनरीले ३५ खेलमा २० एसिस्ट गरेका थिए । १७ वर्षपछि म्यानचेस्टर सिटीका केभिड डि ब्रुयानाले २०१९–२० मा २० एसिस्ट गरे । ब्रुयानाले २०१९/२० को सिजन पनि १८ एसिस्ट गरेका थिए । जर्मन मिडफिल्डर मेसुट ओजिल थिएरीको कीर्तिमान बराबरी गर्नका लागि २०१५–१६ को सिजन निकै नजिक थिए । उनले यस सिजन ३५ खेलमा १९ वटा एसिस्ट गरेका थिए । त्यसैगरी चेल्सीका लागि खेल्दा सेस फाब्रिगासले २०१४/१५ को सिजन १८ एसिस्ट गरेका थिए । प्रिमियर लिगमा सर्वाधिक एसिस्ट उपलब्ध गराउने कीर्तिमानको सूचीमा उनको नाममा दोस्रोमा छ । उनले कुल ३ सय ५० खेलमा १ सय ११ पटक एसिस्ट गरेका छन् । रायन गिग्स १ सय ६२ एसिस्टसहित यो सूचीमा पहिलो स्थानमा छन् ।प्रिमियर लिगमा एकै सिजन सर्वाधिक एसिस्ट थिएरी हेनरी: २००२/०३ – ३५ खेलमा २० एसिस्ट केभिड डि ब्रुयाना ः २०१९/२० – ३५ खेलमा २० एसिस्ट मेसुट ओजिल: २०१५–१६ – ३५ खेलमा  १९ एसिस्टकेभिड डि ब्रुयाना ः २०१६/१७ – ३६ खेलमा १८ एसिस्टसेस फाब्रिगास: २०१४/१५ – ३४ खेलमा १८ एसिस्ट 