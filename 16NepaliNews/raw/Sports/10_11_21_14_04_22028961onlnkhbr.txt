
६ कात्तिक, काठमाडौं । मासोन माउन्टको ह्याट्रिकको मद्दतले चेल्सीले प्रिमियर लिगमा शनिवार नर्विच सिटीलाई ७-० को फराकिलो अन्तरले पराजित गरेको छ ।
घरेलु मैदान स्टानफोर्ड ब्रिजमा माउन्टले ह्याट्रिक पूरा गरे भने कलुम हडसन ओडोई, रिस जेम्स र बेन चिलवेलले एक-एक गोल गरे । नर्विचका म्याक्स आरोन्सले एक आत्मघाती गोल गरे ।
६५औं मिनेटमा बेन गिब्सन दोहोरो पहेँलो कार्ड पाउँदै मैदान बाहिरिँदा नर्विच १० खेलाडीमा समेटिएको थियो ।
जितपछि शीर्ष स्थानको चेल्सीले ९ खेलबाट २२ अंक जोडेको छ । चेल्सीले एक खेल कम खेलेको दोस्रो स्थानको लिभरपुलसंग ४ अंकको दूरी बनाएको छ ।
सातौं हार बेहोरेको नर्विच भने ९ खेलबाट जम्मा २ अंकसहित पुछारमा छ ।
