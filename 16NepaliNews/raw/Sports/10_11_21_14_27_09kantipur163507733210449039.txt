काठमाडौँ — मेयर कप भेट्रान फुटबल प्रतियोगिता अन्तर्गत आइतबार भएको खेलमा एफई खुमलटार र विजय युथ क्लब हेटौंडा भेट्रानले जित निकालेका छन् । त्रिपुरेश्वरस्थित दशरथ रंगशालामा आइतबार भएको दिनको पहिलो खेलमा खुमलटारले ललितपुर वडा नम्बर १४ लाई पराजित गर्दा अर्को खेलमा विजय युथ हेटौंडाले काभ्रे भेट्रान क्लबलाई हराएको हो । खुमलटारले ललितपुरलाई ४–१ हराउँदा अर्को खेलमा हेटौंडाले काभ्रेमाथि ३–० को सहज जित निकालेका हो । खुमलटारलाई स्पष्ट तीन अंक दिलाउन दुई गोल गरेको खुमलटारका जुमानु राई म्यान अफ दि म्याच घोषित भए । जुमानुले खुमलटारका लागि सुरुआती दुई गोल टोली टोलीलाई जिततर्फ डोर्‍याएका थिए । यस्तै, राजकुमार घिसिङ र रितेश खड्काले एक/एक गोल गर्दा एक गोल उपहार दिादा खेल ४–१ को अवस्थामा टुंगिएको थियो ।प्रतियोगिता अन्तर्गत दिनको दोस्रो खेलमा विजयी युथ हेटौंडालाई जित दिलाउने क्रममा कृष्ण शाक्यले दुई गोल गर्दा उत्तर कुमार दुलालले एक गोल आफ्नो नाममा लेखाए । यस खेलमा विजय युथका कृष्ण शाक्य म्यान अफ दी म्याच घोषित भए । भेट्रान फुटबल अन्तर्गत दिनको तेस्रो खेलमा चितवन भेट्रान क्लबले चितवन भेट्रान पश्चिम क्लबमाथि ९–० को रावाफिलो जित निकाल्यो । चितवनको जितमा रमेश थापाले ह्याट्रिक गर्दा कप्तान रविन्द्र श्रेष्ठ र सुरेश कुमार श्रेष्ठले समान दुई/दुई गोल गरे । यस्तै कमल गुरुङ र धरेन्द्र राज शाहीले एक/एक गोल आफ्नो नाममा लेखाए ।प्रतियोगितामा सोमबार तीन खेल हुनेछन् । पहिलो खेल समूह ए को फुटबल फेलोसिप क्लब र फर्पिङ स्पोर्ट्स डेभलपमेन्ट क्लबबीच प्रतिस्पर्धा हुँदा दिनको दोस्रो खेल भनिमण्डल भेट्रान क्लब र वी वेयर ब्रदर्श तथा तेस्रो खेल एसएनकेसी र बौद्ध भेट्रान क्लबबीच प्रतिस्पर्धा हुनेछ । 