दोस्रो एकदिवसीय खेलमा नेपालले पपुवा न्युगिनीविरुद्ध प्रतिस्पर्धा गरिएको छ ।  नेपालले जितका लागि दिएको २३४ रनको विशाल लक्ष्य पछ्याउने क्रममा पपुवा न्यूगिनीको ५ विकेट पतन भइसकेको छ भने १५ ओभरको खेल सकिँदा ६४ रन बनाएर खेलिरहेको छ ।  पपुवा न्यूगिनीको ब्याटिङ ध्वस्त बनाउने क्रममा सन्दिप लामिछानेले दुई विकेट लिइसकेका छन् ।  ओमानमा जारी एकदिवसीय सिरिजअन्तर्गत आज डे नाइट खेल भएका हो ।   टस जितेर पहिला ब्याटिङ गरेको नेपालले ४९ दशमलव तीन ओभरमा सबै विकेट गुमाएर २३३ रन बनायो । सङ्कटमा परेको नेपालको पारीलाई रोहितकुमार पौडेल र करण केसीले माथि उकासेका थिए। पौडेलले उत्कृष्ट ब्याटिङ गर्दै ८६ रनको योगदान दिए । यस्तै केसीले २६ बलमा ४२ रन बनाए । नेपालका लागि कप्तान ज्ञानेन्द्र मल्लले ७० बलमा दुई छक्का र तीन चौकाको मद्दतमा ४५, विनोद भण्डारीले १७ तथा सोमपाल कामीले ११ रन बनाए ।