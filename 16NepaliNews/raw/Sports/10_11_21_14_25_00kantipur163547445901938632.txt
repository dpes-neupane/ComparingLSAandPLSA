लुम्बिनी — बुटवलमा खुला पुरुष तथा भेट्रान्स ब्याडमिन्टन प्रतियोगिता हुने भएको छ । बुटवल–१५ सेमलारस्थित नव पञ्चरत्न युवा क्लबको आयोजनामा स्व. दिलीप पुन, कृष्ण पौडेल र लक्ष्मण तिवारीको स्मृतिमा बी लेभल खुला पुरुष तथा भेट्रान्स ब्याडमिन्टन हुने भएको हो ।कात्तिक १२ र १३ मा हुने प्रतियोगिता खुला पुरुषतर्फ ६४ र भेट्रान्सतर्फ ३२ टिमको सहभागिता रहने क्लबका अध्यक्ष जयमंगल भुसालले बताए । खुला विजेताले ३५ हजार, भेट्रान्सतर्फ विजेताले २० हजार रुपैयाँ पाउनेछन् । 