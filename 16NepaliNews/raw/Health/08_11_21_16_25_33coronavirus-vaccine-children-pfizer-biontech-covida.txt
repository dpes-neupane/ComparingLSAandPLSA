फाइजरको भ्याक्सिन बच्चाका लागि स्वीकृति पाउने संसारको पहिलो कोरोना भ्याक्सिन बनेको छ । क्यानडाको ड्रग रेगुलेटर हेल्थ क्यान्डाले १२ देखि १५ वर्षका बच्चाका लागि यो भ्याक्सिन लगाउने अनुमति दिएको छ । यसअघि यो भ्याक्सिन १६ वर्ष माथिका उमेर समूहलाई लगाइएको थियो । अमेरिकामा पनि फाइजर बायोएनटेकको कोरोना भ्याक्सिन १२ देखि १५ वर्षका बच्चालाई लगाउनका लागि अनुमति मिल्ने आशा गरिएको छ ।फाइजरको भ्याक्सिनको बच्चामाथि ट्रायल जनवरीदेखि मार्चबीच भएको थियो । त्यतिबेला भ्याक्सिन निर्माताले उसको भ्याक्सिन बच्चामाथि पूर्ण रुपमा सुरक्षित भएको बताएको थियो । यसको प्रभावकारिता शत प्रतिशत प्रमाणित भएको छ । अमेरिकामा नै फाइजरबाहेक मोडर्ना र जोनसन एण्ड जोनसनको भ्याक्सिन पनि  बच्चामा ट्रायल गरिँदैछ । मोडर्ना भ्याक्सिनको ट्रायलको नतिजा जूनमा नै आउने आशा गरिएको छ । यस्तै, जोनसन एण्ड जोनसनको भ्याक्सिनको नतिजा त्यसपछि आउनेछ । अर्थात्, वर्षको अन्त्यसम्म नै कम्पनीको भ्याक्सिन सबै बच्चाका लागि उपलब्ध हुनसक्छ ।क्यानडामा फाइजरको भ्याक्सिनलाई अनुमति  दिएपछि अब के होला ?क्यानडामा हेल्थ रेगुलेटरले स्पष्ट पारेका छन् कि अब यो भ्याक्सिन १२ देखि १५ वर्षका बच्चालाई लगाइनेछ । यसअघि कम्पनीले १३ अप्रिलमा अमेरिकी ड्रग रेगुलेटर (यूएस–एफडीए)सँग १२–१५ वर्षसम्मका बच्चाका लागि भ्याक्सिनको प्रयोगको अनुमति मागेको थियो । अमेरिकी समाचार च्यानल सीएनएनको रिपोर्ट अनुसार अर्को हप्ता अमेरिकामा पनि फाइजरको भ्याक्सिन १२–१५ वर्ष आयु समूहका बच्चामाथि प्रयोग गर्न अनुमति दिइनेछ ।यूएस–एफडीएका अधिकारीले अर्को हप्ता नै मिटिङमा फाइजरको भ्याक्सिनमाथि निर्णय लिनुपर्नेछ । मञ्जुरी पाएको खण्डमा सेन्टर फर डिजीज कन्ट्रोल एण्ड प्रिभेन्सन (सीडीसी) को एडभाइजरी कमिटीको बैठक हुनेछ । यसमा बच्चालाई कसरी र कहिले खोप लगाइने भनेर निश्चित गरिनेछ । यूएस–एफडीएकी एक प्रवक्ताले वासिङ्टन पोस्टसँगको कुराकानीमा भनिन्, ‘हामी छिटोभन्दा छिटो पूरा पारदर्शिताका साथै फाइजरको अनुरोधको समीक्षा गर्नेछौं ।हाल फाइजरको भ्याक्सिन १६ वर्षभन्दा बढी आयू समुह भएकाहरुलाई प्रदान गरिएको छ ।’यस्तै, युरोपेली संघ र बेलायतमा पनि १२–१५ वर्षका बच्चाका लागि यो भ्याक्सिनले मञ्जुर पाउन सक्छ । फाइजरको भ्याक्सिन यी देशमा १६ वर्षभन्दा बढी उमेर समूहकालाई लगाइँदैछ । फाइजरले अब आफ्नो ध्यान ६ महिनादेखि ११ वर्षसम्मका बच्चामाथि भ्याक्सिनको ट्रायल गर्नेमा केन्द्रीत हुने बताएको छ ।बच्चामाथि कति प्रभावकारी छ फाइजरको भ्याक्सिन ?फाइजरको दाबी अनुसार उसले १२–१५ वर्षका २,२६० बच्चामाथि भ्याक्सिनको ट्रायल गरेको छ । ३१ मार्च सन् २०२१ मा घोषणा गरिएको नतिजा अनुसार यो भ्याक्सिन यी आयु समूहमाथि १०० प्रतिशत प्रभावकारी साबित भएको छ । यसका अर्थ यो हो कि जसलाई यो भ्याक्सिन लगाइयो, तीमध्ये कोही पनि भाइरसद्वारा संक्रमित भएनन् ।ट्रायल्समा १८ बच्चा कोरोनाद्वारा संक्रमित भएका थिए तर उनीहरु सबै प्लेसिबो ग्रुपका थिए । त्यसपछि पनि ट्रायलमा संलग्न बच्चालाई दुई वर्षसम्म निगरानी गरिनेछ ता कि उनीहरुको शरीरमा भ्याक्सिनको दुरगामी असर बुझ्न सकियोस् । कम्पनीका अनुसार बच्चालाई चाँडोभन्दा चाँडो पुनः स्कूल पठाउन आवश्यक छ ता कि उनीहरु आफ्ना साथीलाई भेट्न सकून्, साथीभाइ र परिवारसँग निश्चिन्तताका साथ बाहिर खेल्न सकून् ।  