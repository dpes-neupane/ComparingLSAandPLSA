पछिल्लो समय काठमाडौंका अस्पतालहरुमा खोप लगाउनेहरुको भिडभाड अत्यधिक बढेको छ । खोप लगाउनेहरू मात्रै होइन, कोरोनाबाट संक्रमित भएर अस्पताल जाने बिरामीहरुले बेडसमेत पाउन छाडेका छन् ।कोरोनाको लक्षण देखिनासाथ अस्पताल जान आग्रह गरिरहेको सरकारले समयमै उचित व्यवस्थापन गर्न नसकेमा संकट राज्यको नियन्त्रणबाट बाहिर जाने चिकित्सकहरुले चेतावनी दिन थालेका छन् ।यसै सन्दर्भमा हामीले निजी अस्पतालका रुपमा रहेको चाबहिलस्थित ओम अस्पतालका मेडिकल डाइरेक्टर डा. हरिश जोशीसँग अस्पतालमा देखिएको भिडभाड र स्वास्थ्य संस्थाहरुले भोगिरहेका समस्याबारे छोटो कुराकानी गरेका छौं ।प्रस्तुत छ, डा जोशीसँग रातोपाटीले गरेको संक्षिप्त वार्ता–पछिल्लो समय विभिन्न अस्पतालहरुमा कोभिड १८ विरुद्ध खोप लगाउने मानिसहरुको भिडभाड थामिनसक्नु बढेको छ, यस्तो किन भएको होला ?संक्रमण पिकमा पुग्नु अगाडि हामीले पनि यहाँ (ओम अस्पतालमा) १५ दिन भ्याक्सिन लगायौं । दोस्रो चरणको खोप पनि लगायौँ, चाइनिज पनि लगायौँ । तर, चाइनिज खोप लगाउँदा आमसभामा मानिस आएको जस्तो भीड भयो ।याे पनिप्रहरी अस्पतालमा अत्यासलाग्दो भीड, प्रहरी निरिहअस्पतालमा हुने यस्तो भीडभाडलाई व्यवस्थित गर्न सकिँदैन ?राज्यले भनेका मापदण्डहरु त्यो भिडमा गएर मिलाउनलाई सम्भवै भएन । राज्यले दिएको र हामी आफैंले पालना गर्नुपर्ने बेसिक नियममा पनि हामी बसेनौं क्या ।यसमा कमजोरी चाहिँ कसको हो त ? नागरिकहरु त  कोरोनासँग डराएर खोप लगाउन आए । तर, यो भिडको व्यवस्थापन गर्नुपर्ने जिम्मेवारी कसको ?खोप राज्यको अभियान हो । राज्यको अभियानमा हामी प्राइभेट सेक्टरले सपोर्ट गर्‍या हो । हामीले मेनपावर दियौँ, स्थान दियौँ । सबै चिज हामीले दिइसक्दाखेरि मासलाई कन्ट्रोल गर्ने जिम्मा पनि अस्पतालले नै लिनका लागि त अतिरिक्त जनशक्ति पनि चाहियो र त्यो त कुनै अस्पतालसँग हुँदैन । हस्पिटलको कानूनमा पनि त्यो हुँदैन । तर, यो पनि पालना भइदिएन क्या ।उसोभए अस्पतालमा देखिएको भिडको व्यवस्थापन सरकारले, सुरक्षा निकायले गर्नुपर्ने हो ?कसले गर्ने, कसरी गर्ने भन्ने स्पष्टै छ । हामीलाई त भ्यासिन दिनुभो, एक/दुई ठाउँमा जनशक्ति पनि दिनुभयो । प्राइभेट अस्पतालहरुलाई रजिष्ट्रेसनका लागि कोही–कोही स्वयंसेविकाहरु पनि दिनुभो । नदिएको भन्दिनँ म, दिनुभयो उहाँहरुले । उहाँहरु (सरकार) सँग पनि पर्याप्तरुपमा स्वयंसेवकहरू थिएनन् पनि होला । तर, यत्रो अभियानमा एउटा व्यवस्थित अभियान गरिदिएको भए यत्रो संक्रमण पनि हुँदैनथ्यो होला ।किनभने, एक हजार मान्छे एउटा लाइनमा बस्नु भनेको त्यसमा १०÷१५ जना संक्रमित हुने निश्चित हो । मैले बुझेसम्म त त्यहाँ आउट सोर्सिङबाट खटिएका सुरक्षा गार्ड पनि संक्रमित भएको पाइयो । ऊ घरबाट संक्रमित भएर आयो वा हुलले संक्रमित गरायो अथवा अस्पतालबाट संक्रमित भयो, त्यो थाहा भएन । तर, संयोग कस्तो हुन गयो भने त्यही बेलामा संक्रमण भयो ।अस्पतालहरुमा भएको भिडलाई व्यवस्थापन गर्न सरकारले सुरक्षाकर्मी खटाउने वा राजनीतिक दलका कार्यकर्ताहरूले स्वयंसेवा गरेको भए पनि हुन्थ्यो कि ?हुन त त्यो पनि राम्रो हुन्थ्यो । हाम्रो भनाइ भनेकै त्यो भइदिएन भन्ने हो क्या । त्यो भैदिएन । हाम्रो अस्पतालमा त अहिले खोप लगाइएको छैन, यहाँ बन्द भइसक्यो ।याे पनिखोप लगाउने लाइनको भद्रगोल व्यवस्थापनः बल्लबल्ल पालो आयो, कार्ड आएन (तस्बिरहरु)अस्पतालमा भीडभाडका साथ खोप लगाइरहेका आम सर्वसाधारणलाई चाहिँ तपाई एकजना चिकित्सकका नाताले के भन्नुहुन्छ ? उहाँहरु खोप पाइँदैन भनेर आत्तिनुभएको हो कि ?यो हल्लै हल्लामा चलेको देश हो । राज्यले पनि निश्चितरुपमा सुसुचित गरेन । साना–साना सञ्जालहरुमा पत्रहरू पठाएर एउटा ग्रुपलाई मात्र भनियो, कहिले कसलाई भनियो । यो अलिकति राम्रोसँग सञ्चार पनि भएन । यस्तो भएपछि मानिसहरुलाई के भयो भने खोप सकिइहाल्छ कि ? केही दिनमा बन्द पो हुने हो कि ? यसमा अलिकति स्पष्ट नभएका कारणले पनि यस्तो भएको हो ।अहिले जब संक्रमणको दर ह्वात्तै बढ्यो, अनि खोप लगायो भने च्वाट्टै निको भइहाल्छ वा कोरोनाले छुँदै छुँदैन भन्ने लागेर पनि भीड बढेको हो कि ?हो । कतिपय इण्डियाको मिडियामा, विदेशको मिडियामा पनि यति डोज लगाएपछि यति प्रतिशत इफिसियन्सी, दोस्रो लगाएपछि यति इफिसियन्सी भनेर मानिसहरुले गुगलमा, समाचारमा पढे । त्यसपछि हामी पनि छुट्छौं कि, खोप लगायो भने बाँच्छौं कि भन्ने पनि हुन्छ, यो मानवीय कुरा हो ।हामीले ओम अस्पतालमा पहिला चाइनिज भ्याक्सिन शुरु गर्दाखेरि पहिलो दिनमा झण्डै–झण्डै सय जना पनि थिएनन् । तर, पर्सिपल्टदेखि त थाम्नै नसक्ने भिड भयो । मान्छेले रिभ्यु गरे होलान्, सुने होलान् ।अस्पतालमा भइरहेको भिडलाई सम्बिन्धत निकाय, अर्थात सरकारले तत्काल व्यवस्थित गर्नुपर्छ भन्ने निश्कर्ष निकाल्दा हुन्छ ?व्यवस्थित गर्नुपथ्र्यो, गर्नुपर्छ । अब यसबाट पाठ सिकेर जनमानसको सुरक्षा राम्रोसँग मिलाउनुपर्छ ।तपाई कार्यरत ओम अस्पतालको कुरा गर्दा अहिले अस्पतालले व्यहोरिराखेका समस्याहरु के हुन् ? यहाँ कोरोना संक्रमितको चाप कति बढेको छ ?कोरोनाको चाप त पूर्वानुमानित नै थियो । स्वास्थ्य मन्त्रालयले पनि आफ्नो प्रक्षेपण गरेकै थियो कि बैशाख १५ पछि भयावह अवस्था आउँछ । तर, मानिसहरुले यसलाई एकदमै हल्का रुपमा लिइदिए । गत वर्षको पिक टाइम पार भएपछि केही महिना एकदमै ‘रिल्याक्स’ भयो । मान्छेहरुले त्यति गम्भीरतापूर्वक लाइदिएनन् । त्यसले गर्दा अहिले एकैचोटि संक्रमण बढ्यो ।प्राइभेट सेक्टरको हाम्रो अस्पतालको मात्रै कुरा गर्दा पनि हामी एकैचोटि ‘फुल्ली अकुपाइड’ भयौं । अहिले आइसोलेसन वार्ड पनि प्याक छ, आइसीयु पनि प्याक छ । हामीसँग ६/८ वटा भेन्टिलेटरहरु छन् । १० वटा आइसीयु बेड कोभिडलाई छुट्याइएको छ । त्यस्तै १४ बेड आइसोलेसन रन भइराखेको छ । योभन्दा बढी त एउटा प्राइभेट हस्पिटलले गर्न सक्दैन ।  टेकुको सरकारी अस्पतालकै उदाहरण लिनुभयो भने पनि उहाँहरुसँग १०र११ वटाभन्दा बढी भेन्टिलेटर छैन । उहाँहरुले पनि २० वटै बेडको अहिले आइसीयु चलाइरहनुभएको छ ।तर, हाम्रो प्राइभेट अस्पतालमा बहुउपचार हुने भएकाले अरु विषयका डिपार्टमेन्टहरु हामीले चलाउन नसकेको हुनाले रेसियो अनुसार सीमित बेडहरु मिलाएर आइसोलेसन वार्डहरु चलाइरहेका छौं ।बेड भएर मात्रै केही काम लागेन नि । काम गर्ने जनशक्ति चाहियो नि । डाक्टर चाहियो, नर्सहरु चाहियो । यो त हामी पु¥याउनै सक्दैनौं । डाक्टर मात्रै भएर भएन, एकदम दक्ष डाक्टर चाहियो । आइसीयु व्यवस्थापन गर्नुप¥यो ।सबैभन्दा कम उमेरको संक्रमित भनेको २६ महिनाको बच्चामा देखियो । २६ महिनादेखि ४३ वर्षसम्मको बच्चामा रिपोर्टेड केस भइसक्यो । अहिलेको हाम्रो समस्या भनेको सीमित बेड, सीमित सामग्रीहरु अनि सीमित म्यानपावर अर्थात जनशक्ति नै हो ।अस्पतालमा जनशक्तिको अवस्था चाहिँ कस्तो छ ?अहिले आएर एकदमै डरलाग्दो र सबभन्दा भयावह समस्या भनेको नर्सिङ स्टाफ र डाक्टरहरु संक्रमित हुन थाले । हाम्रो अस्पतालमा अहिले नै ४÷५ जना डाक्टर र ८÷९ जना नर्सहरुको पोजेटिभ रिपोर्ट आइसक्यो ।यो भएपछि त हामीले रिप्लेसमेन्ट गर्नलाई पनि गाह्रो हुन्छ । एउटा डाक्टरको रिप्लेसमेन्टमा अर्को डाक्टर त तुरुन्तै ल्याउन सकिँदैन । तर, हामीले जे सक्छौं, त्यो गरिराखेका छौं ।यहाँहरुको अस्पतालमा रहेका कोरोनाका बिरामी कुन उमेर समूहका बढी छन् ?पहिलो त कुनै न कुनै रुपका दीर्घरोगीहरु हुने नै भए । तर, अहिले ४० वर्ष भन्दा मुनिका मानिसहरुमा चाँडो–चाँडो संक्रमण भएको देखेको छु मैले । धेरै संख्या युवाहरुको छ ।खोप लगाउने ठाउँमा भिड बढिराखेको र अस्पतालहरुमा बेडको अभाव हुन थालेको अहिलेको अवस्थामा यहाँले सरकारलाई के सुझाव दिन चाहनुहुन्छ ?सरकारले त जनतालाई सचेत गराउनुप¥यो । लकडाउन कुनै समाधान त हैन, तर मानिसहरुको सोसियल डिस्ट्यान्सिङ र मास्क लगाउने गर्नुप¥यो । कुनै ठाउँमा १५ जना जान पाइने भन्ने जुन कुरा छ, त्यो भिड भनेको व्यक्ति आफैंले भोग्नुपर्ने कुरा हो ।  जमघट, हुल कम गर्न र कोभिडको चेन ब्रेक गर्नलाई पनि यो दुई हप्ता मुभमेन्टलाई रोक्नुप¥यो क्या । होइन भने भोलि राज्यले पनि थेग्न सक्दैन । 