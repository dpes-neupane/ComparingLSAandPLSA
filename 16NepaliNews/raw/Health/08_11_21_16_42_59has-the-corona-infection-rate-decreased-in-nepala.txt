  काठमाडौं—सरकारी तथ्याङ्कलाई केलाउँदा नेपालमा कोरोनाभाइरस कोभिड—१९ का संक्रमितको संख्या दैनिक रुपमा घट्दै गइरहेको छ । तर, पछिल्ला दिनहरुमा कोभिड—१९ कै कारण मृत्यु हुने र आइसियू, भेन्टिलेटरमा भर्ना हुनेको संख्या भने बढ्दै गएको छ  ।स्वास्थ्य तथा जनसंख्या मन्त्रालयका तथ्यांकअनुसार अघिल्लो महिनाको तुलनामा मंसिर महिनामा कोरोना संक्रमणको दर झन्डै १० प्रतिशतले घटेको छ । त्यसअनुसार, कार्तिक १३ गते संक्रमण दर २४.१९ प्रतिशत थियो भने मंसिर १३ संक्रमण दर १३.४ प्रतिशतमा झरेको छ । यता इपिडिमियोलोजी तथा सरुवा रोग नियन्त्रण महाशाखा, राष्ट्रिय जनस्वास्थ्य प्रयोगशाला र विश्व स्वास्थ्य संगठनले गरेको अध्ययनले नेपालमा कोरोनाभाइरस कोभिड—१९ समुदायस्तरमा फैलिएको देखाएको छ ।  प्रदेश २ र बाग्मती प्रदेशमा संक्रमण समुदायमा फैलिएको अध्ययनले देखाएकाले यस बारेमा अध्ययन गरेर रिर्पोट सार्वजनिक गर्ने तयारीमा स्वास्थ्य मन्त्रालय  जुटेको छ । त्यसअनुसार हिजो काठमाडौंमा एकचरणको एन्टिजेन परीक्षण पनि गरिएको छ । काठमाडौं महानगरपालिकाको कोरोनासंक्रमण बढी देखिएका वडाहरु ४, ५, ७ र ९ मा गरिएको सो निःशुल्क एन्टिजेन परीक्षणमा सरकारले प्रति वडा ५०० जनाको परीक्षण गर्ने लक्ष्य राखेको थियो तर अपेक्षा गरेको तुलनामा निक्कै कम मात्रै मानिसहरु सहभागी भएका थिए ।पछिल्लो समय वृद्धवृद्धा, दीर्घरोगी, बालकालिका र युवामा संक्रमण देखिन थालेको छ । तर, अचम्मको कुरा स्वास्थ्य मन्त्रालयले भने संक्रमण दर घट्दै गइरहेको तंथ्याङ सार्वजनिक गर्दै आएको छ । तर वास्तविक अवस्था त्योभन्दा फरक रहेको र अहिले परीक्षण दर घटेको कारण मात्रै संक्रमणको दर पनि घटेको जस्तो देखिएको जनस्वास्थ्यविज्ञहरुले बताउन थालेका छन् ।पछिल्लो समय वृद्धवृद्धा, दीर्घरोगी, बालकालिका र युवामा संक्रमण देखिन थालेको छ । तर, अचम्मको कुरा स्वास्थ्य मन्त्रालयले भने संक्रमण दर घट्दै गइरहेको तंथ्याङ सार्वजनिक गर्दै आएको छ । तर वास्तविक अवस्था त्योभन्दा फरक रहेको र अहिले परीक्षण दर घटेको कारण मात्रै संक्रमणको दर पनि घटेको जस्तो देखिएको जनस्वास्थ्यविज्ञहरुले बताउन थालेका छन् ।संक्रमण दर घटेको तंथ्याङ्क सार्वजनिक हुँदैमा विश्वास गरिहाल्न सकिने अवस्था नरहेको सरुवा रोग विशेषज्ञहरु पनि बताउँछन् । दसैं तिहारसँगै एक महिना यता स्वास्थ्य मन्त्रालयले नेपालमा संक्रमण दर घटेको तंथ्याङ सार्वजनिक गरिरहँदा सरुवारोग विशषज्ञ डा. शेरबहादुर पुन र डा. प्रभात अधिकारी चाहिँ हालको स्थितिमा संक्रमणले ६० वर्ष काटेका जेष्ठ नागरिकहरुको मृत्यु बढी हुने गरेको देखिएको तथा आइसियू, भेन्टिलेटर, अक्सिजनको आवश्यक पर्ने बिरामीको संख्या पनि बढ्दै गइरहेको बताउँछन् ।आउनुहोस्, यसबारे उनीहरुको धारणा बुझौं ।कन्ट्याक ट्रेसिङ सेलाएकोले संक्रमण दर घटेको हुन सक्छसरुवारोग विशेषज्ञ डा.शेरबहादुर पुनसंक्रमणको आंशका गरेका व्यक्तिहरु पहिला जस्तो सक्रिय भएर परीक्षण गर्न आएको जस्तो लाग्दैन । परीक्षणको प्रक्रिया पहिलाको जस्तो भएको भए नेपालमा कोरोना संक्रमणको दर घट्यो वा बढ्यो भन्ने आधारहरु हुन्थ्यो होला । विगतमा दशौं हजारको कोरोना परीक्षण हुँदा मर्नेको संख्या र अहिले दशौं हजारको परीक्षण गर्दा मर्नेको संख्या हेरेर पनि  हामी सचेत हुन जुरुरी छ ।पहिला कोरोना परीक्षण गर्दा पोजेटिभ रिर्पोट आउनेहरुको सम्पर्कमा आएका व्यक्तिलाई कन्ट्याक टे«सिङमार्फत स्वाब संकलन गरिन्थ्यो । तर अहिले त्यो कार्य सेलाउँदै गएकाले पनि संक्रमणको दर घटेको हुन सक्छ ।पछिल्लो समय कोरोना संक्रमण हुँदा देखिने लक्षणसँग मिल्दोजुल्दो लक्षण देखिए पनि घरमै बस्नेको संख्या बढेको छ । लक्षण देखिएर गाह्रो भएछ भने अस्पताल जाउँला, नभए ठिकै छ भन्नेहरुको संख्या बढ्दो छ । लक्षण देखिए पनि परीक्षण शुल्क महंगो छ भनेर परीक्षण गर्न नआउने पनि हुन सक्छन् । कोरोना संक्रमण भइहाले पनि औषधि उपचार छैन भन्ने मानसिकता भएकाले पनि परीक्षण नगरिकन घरमै बस्नेहरु पनि छन् ।  नेपालमा साँच्चै संक्रमित दर घटेको हो भन्नका लागि परीक्षणको दायरालाई बढाउँदा नेगेटिभ रिर्पोट आउन थाल्यो भने बल्ल संक्रमण दर घट्यो भन्न सकिन्छ होला ।संक्रमणको आंशका गरेका व्यक्तिहरु पहिला जस्तो सक्रिय भएर परीक्षण गर्न आएको जस्तो लाग्दैन । परीक्षणको प्रक्रिया पहिलाको जस्तो भएको भए नेपालमा कोरोना संक्रमणको दर घट्यो वा बढ्यो भन्ने आधारहरु हुन्थ्यो होला । विगतमा दशौं हजारको कोरोना परीक्षण हुँदा मर्नेको संख्या र अहिले दशौं हजारको परीक्षण गर्दा मर्नेको संख्या हेरेर पनि  हामी सचेत हुन जुरुरी छ । कन्ट्याक ट्रेसिङ सुस्ताउँदै गएपछि आफैँ परीक्षण गराउनका लागि कमै व्यक्ति मात्र आउँछन् ।   त्यसले गर्दा पनि पो संक्रमण दर घटेको देखिएको हो कि ?वैदेशिक रोजगारीमा जानेहरुले अनिर्वाय पिसिआर गर्नुपर्छ । उनीहरुले बाध्यतावश पिसिआर गर्नुपर्ने भएकाले परीक्षण गर्ने संख्या बढाउन यसले पनि सहयोग गरेको छ । लक्षण देखिएर कतिले परीक्षण गरे, विदेश जानेले कतिले गरे, कोरोना संक्रमण भएपछि आइसोलेशनमा बसेका कतिले कति पटक परीक्षण गरे,  आशंकामा कतिले परीक्षण भन्ने कुरा हालसम्म छुटाइएको छैन् । त्यही भएर पनि संक्रमणको दर घट्यो वा बढ्यो भनेर ठोस रुपमा भन्न गाह्रो छ ।अर्काे कुरा संक्रमणको गति अझै थाहा पाउँन सकिएको छैन । कोरोना संक्रमणको कारण ६० वर्षभन्दा माथिका व्यक्तिहरु मरिरहेकाले संक्रमण समुदायस्तरमा क्रमशः फैलने क्रममा छ भन्ने संकेत विगतबाट देखिँदै आएको छ ।कोरोना परीक्षण जरुरी, रुघाखोकी लागेपनि आइसोलेट गर्नु उत्तमसरुवारोग विशेषज्ञ डा. प्रभाव अधिकारीअहिले जनमानसमा कोरोना परीक्षण नगराइकनै भाइरसलाई परास्त गर्न सकिन्छ भन्ने मनोविज्ञानको विकास भएको छ । यसले गर्दा कोरोना संक्रमितको वास्तविक पहिचान हुन नसक्दा संक्रमणको फैलावट बढ्ने स्थिति पैदा भएको छ ।कोरोना संक्रमित घरघरमा बस्ने, परीक्षण नगर्ने प्रवृत्तिले गर्दा पनि संक्रमण दर कम देखिएको हो । मानौं, एउटा टोलमा १०० जना संक्रमित भएको आशंका गरिएको छ । तीमध्ये ५ जनाको मात्रै पिसिआर परीक्षण गरियो भने ५ जना मात्रै संक्रमित भेटिने भए । त्यसैले परीक्षण गर्नुपर्नेेले परीक्षण नगर्दा संक्रमण घट्ेको वा कोरोना संक्रमणले थलिन सुरु भएपछि अस्पताल पुगेर परीक्षणको गर्ने संख्या हो भनेर सरकारले प्रष्ट पार्नु राम्रो हुन्छ ।साँच्चै कोरोना संक्रमणको दर घटेको भए त भेन्टिलेटर आईसियूमा भर्ना हुने र मृत्यु हुनेको संख्या घट्नु पर्‍यो । अब पनि संक्रमणको आशंका गरिएका स्थानहरुमा समुदायस्तरमा गएर परीक्षण गरेमा संक्रमण दर तिव्र गतिमा बढेको पाइने स्थिति छ ।अर्को कुरा, मिडिया र स्वास्थ्यकर्मीहरुका कारण संक्रमण दर केही घटेको हो । खासगरी, मिडियाहरुमा यी लक्षण देखिएमा रुघाँखोकी, निमोनिया, इफुलुन्जा हो भनेर चिकित्सकहरुले भनिदिँदा धेरै मानिस कोरोनासँग मिल्दाजुल्दा लक्षणहरु देखिए पनि कोरोना परीक्षण गर्न आवश्यक ठान्दैनन् ।विगतमा अमेरिका लगाएतका केही देशले लक्षणका आधारमा कोभिड वा मौसमी प्mलु भनिदिँदा कोरोनाभाइरस संक्रमण नियन्त्रण बाहिर गएको हो । नेपालीहरुको मुख्य पर्व दसैं तिहारमा भएका जमघट र जनस्वास्थयका नियमहरुको राम्ररी पालना हुन नसक्दा कोरोना संक्रमण झन बढेको छ । अहिले चिसोका कारण सामान्य खालको रुघाखोकी लागेको हो भनेर घरमा बस्ने प्रवृत्ति पनि बढ्दो छ । यो स्थितिमा धेरै जेष्ठ नागरिकलाई स्वास्थ्य समस्या गम्भीर भएर अस्पताल आइपुग्दा कोरोनाको कारण आईसियू र भेन्टिलेटरमा भर्ना हुनेको संख्या बढ्दो छ ।हामीले ख्याल गर्नैपर्ने कुरा के हो भने मौसमी फ्लु हुँदा र कोरोना संक्रमण हुँदा उस्तै खालका लक्षण देखिन्छन् । चिसो मौसममा पनि रुघाखोकी, शरीर दुख्ने, ज्वरो आउने, टाउको दुख्ने हुन्छ । कोरोना संक्रमण हुँदा पनि त्यस्तै लक्षण देखिन्छन् । त्यसैले कोरोना संक्रमणको सम्भावना भएका व्यक्तिहरुले त्यस्ता मिल्दाजुल्दा लक्षणहरु देखिएमा वास्तविकता थाहा पाउन पिसिआर गर्न जरुरी छ ।  तर अहिले जनमानसमा कोरोना परीक्षण नगराइकनै भाइरसलाई परास्त गर्न सकिन्छ भन्ने मनोविज्ञानको विकास भएको छ । यसले गर्दा कोरोना संक्रमितको वास्तविक पहिचान हुन नसक्दा संक्रमणको फैलावट बढ्ने स्थिति पैदा भएको छ ।कोरोना संक्रमणको लक्षण देखिए पनि सामान्य मौसमी फ्लूको समस्या हो भन्ठाने घरमा बस्ने र रोगले गालेपछि अस्पताल आउने चलन पनि बढेको छ । बुझ्नुपर्ने कुरा चाहिँ के हो भने लक्षणको आधारमा कोरोना वा रुघाखोकी भनेर छुटायाउँन सकिदैंन । त्यसैले लक्षण देखिएको अवस्थामा परीक्षण गर्न पछि सर्नुु हुँदैन । परीक्षण गर्दा रिर्पोट नेगेटिभ आयो भने मन ढुक्क हुन्छ, आफूबाट अरुलाई संक्रमण सर्ने सम्भावना निर्मुल भएर जान्छ । घरमा दीर्घरोगी, वृद्धवृद्धा, बालबच्चाहरुमा संक्रमण छिटो सर्ने सम्भावना बढी हुन्छ । त्यसैले परिवारका कुनै सदस्यलाई कोरोना संक्रमण हुनु भनेको घरमा भएका दीर्घरोगीको जीवन र मरणको सवालको कुरा पनि हुन्छ । त्यसैले लक्षण देखिएको अवस्थामा परीक्षण गराउनु जरुरी हुन्छ । प्राप्त नतिजाको आधारमा आवश्यक सावधानी अपनाउने तथा रुघाखोकी नै भएको खण्डमा पनि सावधानी अपनाएर जाडोमा मौसममा लाग्ने अन्य रोगबाट जोगिन सकिन्छ ।नेपालमा संक्रमण दर घट्यो भन्दैमा जोखिम घटिसकेको अवस्था होइन । त्यसैले कोरोना संक्रमणको लक्षण देखिएर पिसिआर परीक्षण गराउँदा रिर्पोट नेगेटिभ आयो भने पनि रुघाखोकी लागेको खण्डमा वा कोरोनासँग मिल्दाजुल्दा लक्षण देखिएको अवस्थामा आफूलाई आइसोलेट गरेर बस्नुपर्छ । घरमा ४÷५ जना सदस्यलाई रुघाखोकी लाग्यो वा कोरोनासँग मिल्दाजुल्दा लक्षणहरु देखापरे भने पनि कम्तीमा २ जनाले पिसिआर परीक्षण गर्नुस । दुई जनाले परीक्षण गर्दा घरमा कोरोनाको संक्रमण रहे–नरहेको थाहा हुन्छ ।#कोरोनाभाइरस