 स्वास्थ्य तथा जनसंख्या मन्त्रालयले कोरोना संक्रमण भए–नभएको पत्ता लगाउनका लागि हाल पिसिआर परीक्षण गर्दै आएको छ । नेपालमा सरकारी तथा निजी प्रयोगशालाहरू मार्फत  हालसम्म ३ लाख ८१ हजार ५८ पिसिआर परीक्षण गरिएको छ । कोरोनाभाइरस संक्रमित समुदायस्तरमा प्रतिप्रदिन बढिरहँदा आशंका लागेको व्यक्तिहरूले पिसिआर परीक्षण शुल्क महँगो हुँदा सबैको पहुँच पुग्न सकेको छैन । पिसिआर परीक्षणमा सरकारले तोकेभन्दा बढी रकम निजी अस्पतालहरूले असुलिरहेका छन् भने सरकारी अस्तालहरुमा पिसिआर परीक्षण गर्नेेको थामिनसक्नुको भीड लाग्ने गरेको छ । यो स्थितिबीचमा सरकारले एन्टिजेनमा आधारित कोरोनाभाइरसको परीक्षण शुरु गर्ने भएको छ । वास्वतमा, यो एन्टिजेनमा आधारित परीक्षण भनेको के हो ? यो कत्तिको भरपर्दो हुन्छ त ? यिनै सवालहरुको सेरोफेरोमा केन्द्रीत रहेर जनस्वास्थ्य वैज्ञानिक डाक्टर समीरमणि दिक्षितसँग गरेको कुराकानीकाे सम्पादित उतार :तस्विर : डा. दीक्षितको फेसबुकएन्टिजेनमा आधारित परीक्षण भनेको के हो ? एन्टिजेन बेस टेष्टिङ नेपाल सरकारले सरु गर्न लागेको हो भने स्वागत योग्य कुरा हो । कोभिड– १९ गराउने सार्स–कोभ–२ को सन्दर्भमा सरकारले राम्रो काम गरेको मान्नुुपर्छ । पिसिआर परीक्षणले शरीरमा भाइरसको संक्रमण रहे–नरहेको पहिचान गर्छ भने एन्टिजेन परीक्षणले पनि कोरोनाभाइरस छ कि छैन् भनेर नै पहिचान गर्ने हो । पिसिआर परीक्षण गर्नको लागि हामीलाई प्रयोगशाला, विशिष्टकृत उपकरण, विभिन्न किट, धेरैथरिका जनशक्ति चहिन्छ भने एन्टिजेनमा आधारित परीक्षणमा त्यस्तो विशेष जरुरत पर्दैन । धेरै झमेला नगरिकन नै सामान्य परीक्षणको आधारमा रिर्पोट थाहा पाइने परीक्षण हो ।एन्टिजेन परीक्षण गर्नका लागि प्रयोगशाला, दक्ष जनशक्तिको आवश्यकता पर्दैन भनेर बताउनु भयो । यसको अर्थ सर्वसाधारण स्वयंले पनि घरमै बसेर यस परीक्षणमार्फत् आफूमा कोरोनासंक्रमण भए नभएको पत्ता लगाउन सक्छन् ?सर्वधारणले एन्टिजेन विधिबाट आफै परीक्षण गर्न सक्छन्  तर त्यो नगरेको  राम्रो हुन्छ । फेरि परीक्षण विधि सजिलो भए पनि यसका लागि पनि नाक, घाँटीबाट स्वाब  लिनुपर्छ, जसका लागि दक्ष्य जनशक्तिकै खाँचो पर्छ ।  त्यसैले जोकोहीले यो विधिबाट आफै परीक्षण गर्न अलि सम्भव पनि हुँदैन । स्वाब लिन सक्ने वा यस विषयमा अध्ययन गरेको मानिसले एन्टिजेन परीक्षण गर्नुपर्छ ।एन्टिजेनमा आधारित परीक्षणले पनि  शरीरमा कोरोनाभाइरस रहे–नरहेको पत्ता लगाउने हो । तर भाइरस पत्ता लगाउनका लागि   उपकरण चहिदैन,  स्वाव निकाल्न बाहेक अन्य कार्यका लागि दक्ष जनशक्ति पनि चाहिदैंन । घाँटीको स्वाव निकाल्न सक्ने मानिसले नै पनि परीक्षण गरिएका व्यक्तिमा भाइरस संक्रमण भएको छ वा छैन पत्ता लगाउन सक्छ ।एन्टिजेनमा आधारित परीक्षणले पनि  शरीरमा कोरोनाभाइरस रहे–नरहेको पत्ता लगाउने हो । तर भाइरस पत्ता लगाउनका लागि उपकरण चहिदैन,  स्वाव निकाल्न बाहेक अन्य कार्यका लागि दक्ष जनशक्ति पनि चाहिदैंन । घाँटीको स्वाव निकाल्न सक्ने मानिसले नै पनि परीक्षण गरिएका व्यक्तिमा भाइरस संक्रमण भएको छ वा छैन पत्ता लगाउन सक्छ । त्यसको लागि  घाँटी र नाकको स्वाब लिएर सानो थर्मोमिटर भन्दा अलि मोटो लाम्चो ¥यापिट एन्टीजेन किटमा एक थोपा राख्दा लाइन आयो भने ऊ कोरोनाभाइरस संक्रमित छ वा पोजेटिभ छ भन्ने थाहा हुन्छ । यो परीक्षणले कडा लक्षण देखिएकालाई तत्काल पहिचान गरेर छुट्टयाउन सक्छ । यसरी संक्रमितलाई छिटो छुट्याउन सकिँदा  अन्य जोमिख समूह जोगिन्छन् ।एन्टिजेनमा आधारित परीक्षण गर्दा कति समयमा रिर्पोट आउँछ ?पिसिआर परीक्षणका लागि स्वाब संकलन गरेको दिनदेखि ४८–७२ घण्टामा मात्रै नतिजा थाहा पाउन सकिन्छ ।  पिसिआर परीक्षणको नतिजा ६–८ घण्टामा नै आउने भएपनि विविध कारणले रिपोर्ट ढिला आउने हुन्छन् । तर निजी प्रयोगशालाहरूले विगतको तुलनामा छिटो रिर्पोट दिँदै आएको पाइन्छ । पिसिआर परीक्षणको तुलनामा एन्टिजेनमा आधारित परीक्षण गर्दा धेरै चाँडो (१५ मिनेटमा) रिर्पोट आउँछ ।यस परीक्षणबाट चाँडै नतिजा थाहा पाइने भएकाले   अस्पतालमा आकस्मिक सल्यक्रिया वा अन्य रोगका बिरामीलाई पनि तत्काल उपचार गर्ने अवस्थामा रहेकाहरूलाई संक्रमण रहेनरहेको पहिचान गर्न सकिने भयो । यसले गर्दा विरामीले सहज रुपमा उपचार गराउन पाउने भए । यस्तै अस्पतालका स्वास्थ्यकर्मी, अग्रपत्तिमा काम गर्ने सुरक्षाकर्मी सम्पूर्णले सहजमा रुपमा परीक्षण गरी रोगीको ढुक्क भएर उपचार गर्न पाउने भए । यो विधिबाट एकै पटकमा ३–४ सय जनाको पनि स्वाव परीक्षण गर्न सकिन्छ ।नेपालको सन्दर्भमा पिसिआर र एन्टिजेन परीक्षणमध्ये कुन खर्चिलो हुन्छ ?नेपालमा पिसिआर परीक्षणको शुल्क घट्दै दुई हजारमा आइपुगेको छ । अझै पनि सबै ठाउँमा पिसिआर परीक्षण शुल्क समान छैन । पिसिआरको तुलनामा  एन्टिजेनमा आधारित परीक्षण धेरै सस्तो पर्छ । प्रतिव्यक्ति बढिमा ५ सयदेखि ८ सयको बीचको शुल्क लाग्न सक्छ । यो शुल्क त्यो परीक्षण कीट नेपालमा ल्याउँदा कति र कसरी ल्याइन्छ भन्ने कुरामा पनि भरपर्छ । बिदेशमा ३÷४ डलरमा पनि एन्टिजेन परीक्षण शुल्क लिने गरेको पाइन्छ ।नेपालमा पिसिआरको विकल्पमा  एन्टिजेन परीक्षण ल्याउने भनिएको छ । भारत अमेरिकालगायतका अन्य देशहरूले पनि संक्रमण पत्ता लगाउन एन्टिजेन परीक्षण गराउन थालेका छन् । एन्टिजेन परीक्षणलाई जहाँ संक्रमित धेरै हुने सम्भावना छ अथवा कडा लक्षणसहितका संक्रमितहरू भएका हुन सक्ने ठाउँमा मात्रै परीक्षण गर्न सुझाव दिइएको छ । किन यसो भनिएको हो भने पिसिआरले थोरैभन्दा थोरै भाइरस भएको अवस्थामा पनि संक्रमण रहेनरहेको पत्ता लगाउन सक्छ । तर एन्टिजेन परीक्षणले चाहिँ स्वाबमा  भाइरसको मात्रा धेरै भएमात्रै संक्रमण भएको देखाउन सक्छ । एन्टिजेन परीक्षणको यही एउटा मुख्य कमजोरी छ । कोरोना संक्रमण समुदायस्तरमा फैलिरहेको बेलामा समुदायमा कोको संक्रमित भए भनेर वर्तमान समयमा एन्टिजेन परीक्षणको प्रयोग ढुक्कसँग गर्न सकिन्छ त ?अहिले भारत र अमेरिकाले एन्टिजेन परीक्षणमार्फत संक्रमण भए–नभएको पत्ता लगाइरहेका छन् । यो परीक्षणलाई जहाँ संक्रमित धेरै हुने सम्भावना छ अथवा कडा लक्षणसहितका संक्रमितहरू भएका हुन सक्ने ठाउँमा मात्रै परीक्षण गर्न सुझाव दिइएको छ । किन यसो भनिएको हो भने पिसिआरले थोरैभन्दा थोरै भाइरस भएको अवस्थामा पनि संक्रमण रहेनरहेको पत्ता लगाउन सक्छ । तर एन्टिजेन परीक्षणले चाहिँ स्वाबमा  भाइरसको मात्रा धेरै भएमात्रै संक्रमण भए–नभएको सही रुपमा देखाउन सक्छ । कम भाइरल लाेड भएको नमूनाबाट सही नतिजा देखाउन नसक्नु एन्टिजेन परीक्षणको एउटा मुख्य कमजोरी हो ।त्यो भए पिसिआर भन्दा एन्टिजेन परीक्षणको विश्वसनियता कम हो त ?पिसिआर परीक्षणको भन्दा एन्टिजेन परीक्षणको विश्वसनियता कम भन्दिनँ । एन्टिजेन परीक्षणले दिएको रिर्पोटको नजिता सत प्रतिशत पोजेटिभ भन्ने हुन्छ । तर यसले नेगेटिभ नतिजा देखाएका व्यक्तिलाई अन्य लक्षणहरुको आधारमा चिकित्सकको सल्लाहअनुसार थप पिसिआर गर्नुपर्ने पनि हुन सक्छ । एन्टिजेन परीक्षणका लागि संकलन गरिएको स्वाबमा भाइरसको मात्रा कम छ भने यसले सही नतिजा देखाउने सम्भावना कम हुन्छ । तर यसो भन्दै गर्दा  नमूना स्वाबमा कम भाइरस भएको अवस्थामा पनि संक्रमण भए–नभएको पत्ता लगाउन सक्ने नयाँ किटहरू बजारमा आउन थालेका छन् ।  अहिलेलाई एन्टिजेन परीक्षणलाई अस्पताल, क्वारेन्टिन बसेका, कोभिड– १९ भएका मानिसको वरिपरि बसेकाको स्वाब परीक्षणमा उपयोग गर्न सकिन्छ । साथसाथै,  समुदायस्तरमा पुगेर पनि कोरोनाभाइरसको संक्रमण रहेनरहेको पत्ता लगाउने यो परीक्षण गर्न सकिन्छ । हाम्रो प्राथमिकता भनेको संक्रमितहरू पत्ता लगाउने हो । कडा भाइरस भएका संक्रमितले धेरैलाई सार्न सक्छन् त्यसैले परीक्षणको दायरा बढाउँनपर्छ । यो परीक्षणमार्फत समाजमा कडा लक्षण भएका कोभिड– १९ भएकालाई पत्ता लगाउन सकिन्छ । नेपालमा अन्य देशको तुलनामा जटिल अवस्था सृजना भइसकेको छैन । यो स्थितिमा पिसिआर गर्न नपाएर कुरेर बसेका  ठाउँमा एन्टिजेन परीक्षण गराउन सकियो र कोरोना संक्रमितको पहिचान गर्न सकियो भने संक्रमणलाई रोक्न वा न्यूनीकरण गर्न ठूलो उपलब्धि हुनेछ । हाम्रो प्राथमिकता भनेको संक्रमितहरू पत्ता लगाउने हो । कडाभाइरस भएका संक्रमितले धेरैलाई सार्न सक्छन् त्यसैले परीक्षणको दायरा बढाउँनपर्छ । यो परीक्षणमार्फत समाजमा कडा लक्षण भएका कोभिड– १९ भएकालाई पत्ता लगाउन सकिन्छ ।कमिसनको चक्करमा पहिला आरडिटि परीक्षणलाई सरकारले प्राथमिकता दियो । अहिले तुलनात्मक रुपमा भरपर्दो परीक्षणका रुपमा चिनिएको  पिसिआर परीक्षणलाई निरन्तरता दिइरहेको छ । यसभन्दा पहिला नै एन्टिजेन परीक्षणलाई किन नभित्र्याइएको होला त ?पहिला स्वास्थ्य मन्त्रालयले आरडिटि टेष्टलाई प्राथमिकता दियो । सरकारले गलत गर्यो भनेर सबैले विरोध गरेकै हो । एन्टिजेन परीक्षणको बारेमा साढे ३ महिना अगाडिसम्म पनि यसको विश्वसनीयतामाथि प्रश्न उठाइएका रिर्पाटहरू सार्वजनिक भएका थिए । विगत दुई महिनायता मात्रै विश्व स्वास्थ्य संगठन र अमेरिकाको सिडिसिले कोरोनाभाइरसको परीक्षणमा यी दुईवटै दुई किटलाई चलाए हुन्छ भनेर भनेको छ । त्यसैले यसको उपयोगिता बढ्दो क्रममा छ । दुई महिनामै एन्टिजेन किटबाट परीक्षण गर्ने क्रम बढेका छन् भने अर्को महिनाबाट झन बढ्छ । त्यसैले नेपालले पनि यस किटमार्फत कोरोनाभाइरस संक्रमण भएनभएको पत्ता लगाउन पहल भएको छ । यो नेपालको लागि महत्त्वपूर्ण कुरा नै हो ।सरकारले सुरुवाती समयमा कोरोना संक्रमण भएनभएको पत्ता लगाउनुको साटो कतिलाई पहिला कोरोना संक्रमण भएर पनि निको भएका छन् भनेर आरडिटि परीक्षण गरेको थियो । संक्रमण समुदायस्तरमा फैलियो भनिरहँदा सर्वे पनि हुँदैछ । धेरै विज्ञहरूले त्यसबेला नेपालमा  ल्याइएको आरडिटिको गुणस्तरमा प्रश्न गरिरहँदा गरेका थिए । यसमा तपाईं के भन्नुहुन्छ ?नेपालमा भएको आरडिटि परीक्षणको विश्वसनियता छैन । नेपालले अहिले सर्वे पनि गर्दै छ । यस सर्वेमा आरडिटिमार्फत परीक्षण हुँदैन । इलाइसा नेटवर्क एन्टिवडीमार्फत हेर्ने हो । त्यसैमार्फतले देशमा कति संक्रमित छन् भनेर हेर्न सकिन्छ । यसले देशका समग्र संक्रमणको अवस्था, कहाँ बढि संक्रमित छन्, कहाँ कम रहेछ भनेर राम्रो अनुमान लगाउछ । अरु देशको तुलनामा नेपालको अवस्था कस्तो छ ? अब कसरी अगाडि बढ्ने, कति लक्षणसहित र लक्षणविहीन रहेछन् भन्ने सबै कुराको उत्तर दिन्छ । #कोरोनाभाइरस#डा. समीरमणि दीक्षित