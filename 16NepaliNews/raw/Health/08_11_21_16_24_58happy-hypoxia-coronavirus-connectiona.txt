कोरोनाभाइसरको दोस्रो लहरमा युवाको गम्भीर लक्षण र मृत्युका थुप्रै घटना सार्वजनिक भइरहेका छन् । थुप्रै घटना त यस्ता छन् जहाँ बिरामीमा कुनै लक्षण थिएनन् तर अक्सिजनको स्तर घट्दै गयो । उनीहरुले केही पनि संकेत पाएनन् र स्याचुरेटेड अक्सिजनको स्तर ५० प्रतिशतसम्म पुग्यो । यस्तो हुनुको एउटा प्रमुख कारण हो – ह्याप्पी हाइपोक्सिया ।यसमा के हुन्छ भने शरीरमा भाइरल लोड त हुन्छ र यसका कारण फोक्सो क्षती पनि हुन्छ । अक्सिजनको स्तर खस्कन्छ र याद नगर्ने हो भने यो ५० प्रतिशतसम्म पुग्न सक्छ । त्यसपछि एकाएक सास फेर्न समस्या, कमजोरी, डर लाग्नु, पसिना आउनु, रिँगटा लाग्नु र आँखाको अगाडि अँध्यारो छाउनुजस्ता लक्षण देखिन थाल्छ । दुई दिन अघिसम्म सामान्य देखिएका बिरामी एकाएक भेन्टिलेटरमा पुग्छन् । यो ह्याप्पी हाइपोक्सिया के हो र यसले बिरामीको स्थितिलाई कसरी बिगारिरहेको छ भन्नेबारे भारतको भोपालका डाक्टर विके भारद्वाज, एमडी, हेमेटोलोजिस्टसँग एक भारतीय सञ्चार माध्यमले कुराकानी गरेको छ ।के हो ह्याप्पी होइपोक्सिया ?यो कोरोनाको एउटा नयाँ लक्षण हो । महामारी एक वर्षभन्दा पुरानो भइसकेको छ । तर पनि नयाँ नयाँ लक्षण अझै पनि देखिइरहेका छन् । रुघा–खोकी, ज्वरोबाट सुरु भएर यो संक्रमण गम्भीर निमोनिया र सास फेर्न समस्यासम्म पुग्ने गर्छ ।अनुसन्धानकर्ताले केही समयमा झाडा, गन्ध–स्वाद नहुनु, रगत जम्नुजस्ता थुप्रै नयाँ लक्षण देखेका छन् । कोभिड–१९ प्रोटोकलको पालना गरेपछि संक्रमणबाट छुटकारा पाइएको छैन । नयाँ लक्षण ह्यापी हाइपोक्सियाले विशेषज्ञलाई चकित पारिदिएको छ किनभने भारतमा दोस्रो लहरमा संक्रमित धेरैजसो युवाले यसको सामना गर्नुपरेको छ ।हाइपोक्सियाको अर्थ – रगतमा अक्सिजनको स्तर अत्यधिक कम हुनु । स्वस्थ व्यक्तिको रगतमा अक्सिजन सेचुरेशन ९५ प्रतिशत वा त्योभन्दा बढी हुन्छ । तर कोरोना बिरामीमा अक्सिजन सेचुरेशन घटेर ५० प्रतिशतसम्म पुगिरहेको छ । हाइपोक्सियाका कारण मृगौला, दिमाग, मुटु र अन्य प्रमुख अंगले काम गर्न बन्द गर्न सक्छन् । कोरोना बिरामीमा सुरुवाती स्तरमा कुनै लक्षण देखिँदैन । उनीहरु ठिक र ‘ह्याप्पी’ देखिन्छन् ।कोरोनाका बिरामीमा अचानक अक्सिजन स्तर किन कम हुन्छ ?धेरैजसो अनुसन्धाता र स्वास्थ्य विज्ञका अनुसार फोक्सोमा रगतको नसामा ढिक्का जम्ने गर्छ । यसलाई नै ह्याप्पी हाइपोक्सियाको प्रमुख कारण मानिन्छ । संक्रमण हुँदा शरीर सुन्निन्छ । यसले सेलुलर प्रोटिन रियाक्सन तीब्र हुने गर्छ । त्यतिबेला रगत जम्न थाल्छन् । यसका कारण फोक्सोमा पर्याप्त मात्रामा अक्सिजन सप्लाई हुँदैन र रगतमा अक्सिजन सेचुरेशन कम हुन थाल्छ । जसमा कुनै लक्षण छैन वा साधारण लक्षण छ, उनीहरुले ह्याप्पी हाइपोक्सियालाई कसरी चिन्ने ?कोरोना बिरामीको पल्स अक्सिमिटरमा आफ्नो अक्सिजन जाँच्ने सल्लाह दिइन्छ । ह्याप्पी हाइपोक्सियामा ओठको रङ परिवर्तन हुन थाल्छ । ओठ हल्का निलो हुन थाल्छ । छाला पनि रातो÷बैजनी हुन थाल्छ । घाममा नहुँदा वा व्यायाम नगर्दा पनि लगातार पसिना आउँछ । यो रगतमा अक्सिजन कम भएको लक्षण हो । लक्षणमा निगरानी गर्दा आवश्यकता पर्दा तत्काल अस्पताल भर्ना गर्नुपर्ने हुन्छ ।यो समस्या युवामा मात्रै किन धेरै देखिएको छ ?यसका दुई कारण छन्  । युवाको प्रतिरोधी क्षमता बलियो हुन्छ । अर्को, उनीहरुको ऊर्जा पनि अन्य मानिसहरुको तुलनामा धेरै हुन्छ । उनीहरुको सहने शक्ति अन्य मानिसहरुको भन्दा धेरै हुन्छ । यदि उमेर धेरै छ भने अक्सिजन सेचेरेशन ९४ प्रतिशत देखि ९० प्रतिशत हुँदा पनि थाहा हुन्छ । यसको ठिक विपरित युवालाई ८० प्रतिशत अक्सिजन सेचेरेशनमा पनि लक्षण महसुस हुँदैन ।  उनीहरुले केही हदसम्म हाइपोक्सियालाई सहन सक्छन् ।आर्थिक रुपमा सक्रिय हुने भएकोले यतिबेला युवालाई भाइरसले बढी नै आक्रमण गरिरहेको छ । यसका कारण युवामा संक्रमण गम्भीर लक्षणमा बदलिरहेको छ । यद्यपि, अहिले पनि सबैभन्दा धेरै खतरा वृद्ध–वृद्धा र कम प्रतिरोधी क्षमता भएकाहरुलाई छ ।कोरोनाले ८५ प्रतिशतलाई सामान्य, १५ प्रतिशतमा मध्यम र २ प्रतिशतमा घातक भइरहेको छ । धेरैजसो युवामा सामान्य लक्षण देखिने भएकोले अस्पतालमा उनीहरुलाई भर्ना गर्न ढिलाई भइरहेको छ, यसका कारण उनीहरुमा मृत्युदर पनि बढिरहेको छ । संक्रमणको भिन्न भिन्न स्तरको लक्षणबारे सचेत हुन अत्यावश्यक छ ।यस्ता नयाँ लक्षणबारे जागरुकता फैलाउनका लागि के गर्न सकिन्छ ?कोरोनाका जसरी नयाँ लक्षण देखिएका छन्, साधारणदेखि मध्यम र गम्भीर भइरहेका बिरामीलाई अलर्ट सिग्नलबारे जानकारी हुन अत्यावश्यक भएको छ । सरकारी र प्राइभेट अस्पतालका डाक्टरको एक साइन्टिफिक कमिटी बनाउनुपर्छ ताकि लक्षणमाथि दैनिक अलर्ट जारी गर्न सकियोस् ।बिमिरा, झाडा, आँखा दुख्ने, जोर्नी दुखाई पनि कोरोनाका लक्षण हुन् जसलाई राज्य वा केन्द्र सरकारले आरटी–पीसीआर परीक्षण प्रोटोकलमा समावेश गरिएको छैन । धेरैजसो केस म्युटेन्ट भेरियन्टका कारण आरटी–पीसीआरले पनि परीक्षण गर्न सकिरहेको छैन । दैनिक रुपमा मेडिकल बुलेटिन जारी गर्दा माइल्ड केसेजलाई क्रिटिकल हुनबाट रोक्न मद्दत मिल्नेछ । धेरैभन्दा धेरै युवाको ज्यान बचाउन सकिनेछ ।#COVID-19#corona virus