पोखरा । संक्रमितको संख्या बढ्दै जाँदा पोखरामा आइसोलेसन बेडको अभाव देखिन थालेको छ । गण्डकी प्रदेश सरकारको कोरोना विशेष अस्पताल पोखरा स्वास्थ्य विज्ञान प्रष्तिठान अन्तर्गतको पश्चिमाञ्चल क्षेत्रीय अस्पतालमा हाल ४० बेड क्षमताको आइसोलेसन कक्ष रहेकोमा संक्रमति बढेपछि बेड संख्याको अभाव देखिएको छ ।अस्पताल निर्देशक डाक्टर अर्जुन आचार्यले पोखरा स्वास्थ्य विज्ञान प्रतिष्ठान अन्तर्गतको कोरोना अस्पतालको आइसोलेसनमा १० वटा आइसीयूको व्यवस्था पनि रहेको बताए ।  शिशुवामा पनि संक्रामक तथा सरुवा रोग अस्पताल निर्माण भएको र मालेपाटनमा पनि क्वारेन्टाइन रहेकोमा सँगसँगै अरु पनि बेड सङ्ख्या बढाउने तयारी भइरहेको उनले जानकारी दिए । संक्रमणपछि जटिल समस्या देखिएका बिरामीको भने पश्चिमाञ्चल क्षेत्रीय अस्पतालले नै उपचार गरिरहेको उनले बताए ।पछिल्लो समयमा स्वास्थ्यकर्मीमा पनि संक्रमण पुष्टि भइरहेकाले नियमित सेवा दिन गाह्रो भइरहेको उनले बताए । ‘इमर्जेन्सी वार्ड र ओपिडीमा कार्यरत स्वास्थ्यकर्मी संक्रमित हुँदा नियमित सेवा प्रदान गर्न एकदमै गाह्रो भई रहेको छ । तर, अस्पतालका अन्य सेवा पनि बन्द गरेका छैनौँ । कर्मचारीहरु कम भएको हुनाले वार्ड पनि मर्ज गरेका छौँ,’ उनले भने, ‘उहाँहरुलाई क्वारेन्टाइनमा लैजानु प¥यो । पीसीआर गर्नुप¥यो । त्यो गर्दा हामीलाई स्टाफ सर्टेज छ ।’केही समय अघि मात्रै इमर्जेन्सी वार्डमा उपचारका लागि भर्ना भएका बिरामीमा संक्रमण पुष्टि हुँदा ३३ जना स्वास्थ्यकर्मी कन्ट्याक्ट ट्रेसिङमा परेका थिए ।  उपचारका लागि आएका बिरामीमध्ये शंका लागेका बिरामीलाई प्रिआइसोलेसनमा राखेर उपचार गर्नु पर्नेमा कर्मचारीको अभाव हुँदा अस्पतालले प्रिआइसोलेसन तयार पारे पनि सञ्चालनमा आउन सकेको छैन । डाक्टर आचार्यले चाँडोभन्दा चाँडो प्रिआइसोलेनसनलाई सञ्चालनमा ल्याउने बताए ।कास्की जिल्लाको हकमा सामाजिक विकास मन्त्रालय, महानगर प्रमुखको समन्वयमा आइसोलेसन कक्ष विस्तार गर्ने भनेर छलफल भइरहेको उनले जानकारी दिए । ‘त्यसको लागि हामीले प्रतिवेदन पनि बुझाइसकेका छौँ । त्यो कार्यान्वयन भयो भने मात्रै पनि यहाँ धेरै सहज हुन्छ,’ उनले भने ।आइसोलेसन कक्ष विस्तारको लागि आइसियू र भेन्टिलेटरसहित पश्चिमाञ्चल क्षेत्रीय अस्पतालमा १५ बेड र मितेरी अस्पतालमा १० बेड थप्न सकिने प्रस्ताव आफूहरुले गरेको उनले बताए । यसका लागि चाहिने खर्च र जनशक्तिको विवरण पनि पेश गरेको उनले जानकारी दिए ।महामारी आउँदा जनशक्ति पनि थिएन, मेसिन पनि थिएनअहिले गण्डकीमा दैनिक १ हजार बढी स्वाब जाँच गर्ने मेसिन क्षमता छ । त्यही अनुसारको जनशक्ति पनि छन् । यद्यपि, महामारि आउनु अघि प्रदेश सरकारले शुन्यबाट महामारिसँग युद्ध सुरु गरेको प्रदेश सरकारकी सामाजिक विकास मन्त्री नरदेवी पुनले बताइन् । अहिले परीक्षणको क्षमता बढाउने काम भइरहेको उनले बताइन् ।हिजो गण्डकी प्रदेशमा स्वाब कलेक्सन गरेर काठमाडौं पठाउनु पर्ने अवस्था रहे पनि आज दैनिक एक हजार बढी स्वाब जाँच्न सक्ने क्षमता रहेको उनले बताइन् । जनशक्ति र प्रयोगशाला बिना नै कोरोना महामारिसँग भिड्न अघि सरको गण्डकी सरकारसँग अहिले २ वटा प्रयोगशाला  र २८ जना प्रयोगशालामा काम गर्ने दक्ष जनशक्ति रहेको उनले सुनाइन् ।‘बाहिरबाट आउनु भएको २ जना जनशक्तिले ४ जनालाई सिकाउनु भयो र ४ जनाले २८ जनालाई सिकाउनु भयो । अहिले हामीसँग २८ जना जनशक्ति छन्,’ उनले भनिन् ।अहिले कम्युनिटी लेभलमा स्याम्पलिङको काम चलिरहेको उनले बताइन् । भीडभाड बढी हुने ठाउँहरुमा स्याम्पलिङको काम भइरहेको उनले जानकारी दिएन् । तर, मानिसहरुको जमघट हुने क्रम बाक्लिएका कारण प्रयास गरे जति प्रतिफल पाउन नसकेको उनले जिकिर गरिन् । ‘आम नागरिक सचेत भए मात्रै यो रोग नियन्त्रणमा ल्याउन सकिन्छ भन्ने हामीलाई लागेको छ,’ उनले भनिन्, ‘धेरै नै परीक्षण गर्न सक्छौँ । तर, यसको आफ्नै प्रोटोकल पनि छ । सकिन्छ भन्दैमा सबैलाई परीक्षण गर्दा राज्यको ढुकुटी रित्तिन पनि सक्छ । अस्पतालमा अपरेशन गरि हाल्नुपर्ने बिरामी, सिकिस्त बिरामी, फ्रन्टलाइनमा रहेर काम गर्ने सुरक्षाकर्मी, स्वास्थ्यकर्मीहरुको स्याम्पलिङ गरि रहेका छौँ ।’आइसोलेसन कक्षको विस्तारमा प्रदेश सरकार लागिपरेको उनको भनाइ छ । ‘सात प्रदेशमध्ये गण्डकी प्रदेशले सरुवा रोग अस्पताल बनाउनुपर्छ भनेर आवाज उठायो । त्यही आवाजलाई नेपाल सरकारले स्वीकृत गरेर आफ्नो नीति तथा कार्यक्रममा हरेक अस्पतालमा संक्रामक रोग तथा सरुवा रोग अस्पताल बनाउनुपर्छ भनेर निर्णय ग¥यो,’ उनले भनिन्, ‘त्यो भन्दा पहिले लेखनाथ सामुदायिक लायन्स अस्पतालसँग छलफल गरेर यो अस्पताललाई हाम्रो प्रदेश सरकारको स्वामित्वमा ल्याइसकेका छौं । त्यहाँ कोरोना संक्रमितलाई राख्ने काम गरिरहेका छौँ ।’अहिले प्रदेश सरकारको ३८ वटा आइसोलेसन कक्ष रहेको उनले बताइन् । जिल्ला जिल्लामा पनि आइसोलेसन विस्तार भइरहेका छन् । यद्यपि, गण्डकी सरकारले ९ जिल्लाका अस्पताललाई ३ वटा भेन्टिलेटर र ५ वटा आइसीयू शैय्या मनाङ र मुस्ताङ ३ वटा आइसीयू शैय्या र २ वटा भेन्टिलेटर व्यवस्थापन गर्ने बजेट व्यवस्थापन गरेको छ । तर, बजारमा अभावका कारण विभिन्न कारणले ४ वटा अस्पतालले सो कुरा प्राप्त गर्न नसकेको उनले बताइन् । अरु सबै अस्पतालमा यसको व्यवस्थापन भइसकेको उनले सुनाइन् ।#आइसोलेसन वार्ड