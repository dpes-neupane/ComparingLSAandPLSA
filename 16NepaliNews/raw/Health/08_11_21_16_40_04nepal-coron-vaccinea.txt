 सरकारले कोरोना सङ्क्रमणविरुद्ध प्रयोग हुने भ्याक्सिन किनेर ल्याउने तयारी थालेको छ । यसअघि विश्वका विभिन्न देशका कम्पनीले तयार पारेका भ्याक्सिन परीक्षणका लागि दिनेबारे छलफल भए पनि अब परीक्षणका लागि अनुमति दिनेभन्दा पनि भ्याक्सिन किनेरै ल्याउनेमा लागेको हो । यसका लागि सरकारले दु्रत गतिमा तयारी गरिरहेको स्वास्थ्य तथा जनसङ्ख्या मन्त्रालयका प्रवक्ता डा. जागेश्वर गौतमले रातोपाटीलाई जानकारी दिए । तर भ्याक्सिन बजारमा नआएकाले कहाँ किन्ने, कुन कम्पनीको किन्ने भन्नेमा भने निश्चित नभएको उनले बताए । तर आवश्यक प्रक्रियाको थालनी भएको र त्यसका लागि सरकारले ५ मापदण्ड तयार पारेको उनले बताए ।यता स्वास्थ्य अनुसन्धान परिषदले पनि विश्व बजारमा जहिले राम्रो प्रभावकारी भ्याक्सिन आउँछ त्यसपछि लिने बताएको छ । अमेरिकामा तयार भएको फाइजर कम्पनीले बनाएको भ्याक्सिन राम्रो भए पनि ढुवानी खर्च नै धेरै लाग्ने भनेर भारतले ल्याउन सक्दिनँ भनेको परिषदका प्रमुख डा. प्रदीप ज्ञवालीले रातोपाटीलाई बताए । सो भ्याक्सिन परीक्षण गर्न सकिने भने पनि अमेरिकाले नै त्यसलाई स्वीकृति नदिएको उनले बताए ।यस्तै चिनियाँ कम्पनीले साङ्ग्रिलाले बनाएको भ्याक्सिन पनि तेस्रो चरणमा परीक्षण भइरहेको छ । यस्तै बेलायतको सहयोगमा भारतले बनाएको भ्याक्सिन पनि पहिलो चरणमा रहेको र त्यसबारेमा सम्पूर्ण जानकारी सार्वजनिक नभएको डा. ज्ञवालीले बताए । यस्तै रुस, अस्ट्रेलिया लगायतका देशका १३ वटा कम्पनीले तयार पारेको भ्याक्सिन तेस्रो चरणमा रहेको छ । तर अहिलेसम्म यी कम्पनीले उत्पादन गरेको भ्याक्सिनका लागि विश्व स्वास्थ्य सङ्गठनले प्रमाणित गरेर प्रयोगका लागि स्वीकृति दिएको छैन ।हालसम्म बेलायती कम्पनीले निकालेको भ्याक्सिनको मात्रा तथ्याङ्क सार्वजनिक भएको छ । यस्तै अमेरिकाको फाइजर र मोर्डना कम्पनीले निकालेको भ्याक्सिनको प्रभावकारिताबारे तथ्याङ्क प्रकाशन भएको उनले बताए ।यस्तै रसियाको कम्पनीले भ्याक्सिन निकालिसकेको र अब प्रयोगमा जाने भने पनि त्यसको नतिजा सार्वजनिक नभएको डा. ज्ञवालीले बताए । नेपालमा पनि भ्याक्सिन खरिदका लागि प्रस्तावना पत्र भने तयार पारेर राखिएको उनले बताए । स्वास्थ्य अनुसन्धान परिषदको सिफारिसका आधारमा सरकारले काम गर्ने भएकाले अहिलेसम्म कुन भ्याक्सिन ठीक हुनेबारे परिषदले सिफारिस नगरेको मन्त्रालयका प्रवक्ता डा. गौतमले बताए । यता परिषद्का प्रमुख डा. ज्ञवालीले स्वास्थ्य अनुसन्धान परिषद पनि मन्त्रालयको भ्याक्सिन ल्याउनका लागि सुझाव दिने विज्ञ कमिटीमा रहेको उल्लेख गर्दै भ्याक्सिन लगाएपछि कस्तो प्रभावकारिता छ भन्ने बारेमा हेरेर सरकारलाई सुझाव दिने बताए ।सबैभन्दा पहिला चिनियाँ कम्पनीले बनाएको भ्याक्सिन प्रयोग गर्ने र त्यसका लागि सरकारले स्वास्थ्य अनुसन्धान परिषदको प्रस्ताव मागेको उनले बताए ।उनले भने– ‘भ्याक्सिन परीक्षणका लागि सरकारले हामीसँग प्रस्ताव मागेको छ । कुन भ्याक्सिन कहिलेसम्म चल्छ, थाहा छैन, वैज्ञानिक क्षमता विस्तार गर्नका लागि पनि हामीले परीक्षणको रूपमा भ्याक्सिन प्रयोग गर्नुपर्छ भनेका छौँ । हामीले एउटा प्रस्ताव लगेर स्वास्थ्य मन्त्रालय मार्फत मन्त्रिपरिषद्मा लगेर पास गर्नुपर्ने हुन्छ ।’विश्व बजारमा भ्याक्सिन सहज रूपमा पाइने भएपछि र नेपाल सरकारले तयार पारेको ५ वटा मापदण्ड पूरा भएपछि भ्याक्सिन खरिद गर्ने मन्त्रालयका प्रवक्ता डा. गौतम बताउँछन् । नेपालमा कोरोना विरुद्धको भ्याक्सिन ल्याउनेबारे सरकारले गरेको तयारीबारेमा प्रवक्ता डा. जागेश्वर गौतमसँग गरिएको कुराकानी यस्तो छ :सरकारले कोरोना भ्याक्सिन ट्रायल गर्ने सन्दर्भमा के गरिरहेको छ ?भ्याक्सिन नै तयार भइसक्यो अब के ट्रायल गरिरहने र ?विश्वमा १३ वटा कम्पनीको भ्याक्सिन तेस्रो चरणमा प्रयोग भइरहेको छ ? कुन कम्पनीको खरिद गर्ने, केही कुरा भएको छ ?कुन कम्पनीको प्रयोग गर्ने भन्ने छैन । ५ वटा मापदण्ड बनाएका छौँ । जुन देशमा भ्याक्सिन उत्पादन भएको छ त्यो देशमा लगाएको हुुुनुप¥यो । त्यहाँको नियमनकारी संस्थाले स्वीकृति दिएको हुनुप¥यो । सस्तो हुनुप¥यो । हामीलाई चाहिनेजति डोज दिनुप¥यो । हाम्रो यहाँ भएको चिस्यानको जुन प्रविधि छ त्यो प्रविधिसँग मिल्ने हुनुप¥यो । यति मापदण्ड पूरा भएको भ्याक्सिन ल्याउने हो ।यसबारेमा भ्याक्सिन उत्पादक कम्पनीहरुसँग कुराकानी भएको छ कि छैन ?कुराकानी धेरै भएको छ । फाइनल हुन लागेको छ ।स्वास्थ्य अनुसन्धान परिषदले सुरुमा चीनमा बनेको भ्याक्सिन प्रयोग गर्ने भन्ने कुरा गरेको छ ? यसबारेमा सरकारले तयारी गरेको हो ?यसबारेमा स्वास्थ्य अनुसन्धान परिषदलाई प्रस्ताव लिएर आउनुस् भनेका छौँ । उहाँहरुले ल्याउनु भएको छैन । सायद अब ढिला हुन लागेको भएर नल्याउनु भएको हो कि । किनभने अब त भ्याक्सिन नै आइसक्यो परीक्षणको चरणबाट अघि बढिसक्यो नि । जसले दोस्रो तह पार ग¥यो, तेस्रो चरणमा उसले परीक्षण गर्ने हो । अहिले तेस्रो चरण पूरा गरेर कति भ्याक्सिन बजारमै आइसकेको छ । कतिपय देशमा लगाउन थालिसके । बेलायत, रसियामा लगाइरहेका छन् । परीक्षण नै गर्न नमिल्ने त हैन मिल्छ । तर अब परीक्षण गर्नेभन्दा पनि तयार भएको भ्याक्सिन ल्याउने कुरा नै प्राथमिकतामा पर्छ ।खरिद गरेर ल्याउनका लागि कुनै पनि भ्याक्सिनलाई विश्व स्वास्थ्य सङ्गठनले मान्यता त दिएको छैन नि ?मान्यता दिइहाल्छ नि, त्यो त प्रक्रियाको कुरा हो । साधारणतया भ्याक्सिनलाई मान्यता दिन आठ दस वर्ष लाग्छ । कोभिड आएकै एक वर्ष हुँदैछ । आवश्यक पर्दाखेरी कतिपय कुरा छिटोछरितो रूपमा पनि गर्नुपर्ने हुन्छ । विश्व स्वास्थ्य सङ्गठनले पनि मान्यता दिन्छ । उनीहरुले पनि हेरिरहेका होलान् । भ्याक्सिन लगाएपछि त्यसको प्रभावकारिता कस्तो छ । त्यसको साइड इफेक्ट कस्तो छ, सुरक्षाको विषय कस्तो छ, उत्पादन अभ्यासको कुरा हुन्छ । ती कुरा हेरेर मान्यता दिन्छ । अब कसलाई मान्यता दिन्छ भन्ने त उनीहरुको कुरा भयो । प्रमाणका आधारमा विश्व स्वास्थ्य सङ्गठनले मान्यता दिने हो त्यसै दिँदैन ।त्यसो हो भने नेपाल सरकारले परीक्षणका लागि मात्र किन्छ कि वा यही नै लगाउने हो भन्ने निर्णय गरेर किन्छ ?परीक्षणका लागि भनेर मात्र किन्दैन । संसारमा कुनै पनि देशमा किनेर परीक्षण गर्दैनन् । किनेर लगाउने हो । परीक्षण गर्ने त कम्पनीले हेर्नका लागि हो । सरकारले कुन भ्याक्सिन किन्ने कसरी किन्ने भन्ने तयारी गरिरहेको छ । दु्रत गतिमा काम भइरहेको छ ।नेपालमा भ्याक्सिन आउनका लागि कति समय लाग्न सक्छ ?ठ्याक्कै त भन्न सकिँदैन, विश्व बजारमा सर्वसुलभ छैन । बेलायतमा आपतकालीन अवस्था लगाएर भ्याक्सिन प्रयोग गरेको हो । पहिला त बजारमा भ्याक्सिन निस्कनुप¥यो । बिक्रीका लागि भ्याक्सिन निस्कनुप¥यो । त्यसपछि आउने कुरा भन्न सकिन्छ ।१३ कम्पनीको भ्याक्सिन तेस्रो चरणमा, विश्व स्वास्थ्य सङ्गठनले अनुमति दिएको छैनयतिबेला विश्वका विभिन्न देशहरुले परीक्षणका लागि कोरोनाको भ्याक्सिन तयार पारिरहेका छन् । विभिन्न देशका १३ वटा कम्पनीले तयार पारेको भ्याक्सिन तेस्रो चरणमा रहेको छ । यी भ्याक्सिन हजारौँ सङ्ख्याका व्यक्तिमा परीक्षण गर्नुपर्ने हुन्छ । भ्याक्सिन कति प्रभावकारी छ, कति सुरक्षित छ त्यसको आधारमा तथ्याङ्क निकालिन्छ । भ्याक्सिन लगाउँदा प्रभावकारी देखियो भने ठूलो सङ्ख्याका व्यक्तिमा परीक्षण गरिन्छ । अहिले यसबारे अनुसन्धान  चलिरहेको स्वाथ्य अनुसन्धान परिषदका प्रमुख डा. प्रदीप ज्ञवालीले बताउँछन् ।उनले भने– ‘पहिले भ्याक्सिन उत्पादनको परीक्षण चलिरहेको थियो भने अहिले उत्पादन भएको भ्याक्सिनको प्रभावकारिताबारे अनुसन्धान चलिरहेको छ । पहिले इच्छुकहरुको सहभागीमा परीक्षण गरिए पनि अहिले भने विभिन्न देशले खरिद गरेर परीक्षण गर्ने प्रक्रियामा छ । अहिले भ्याक्सिन प्रयोगको चौथो चरण सुरु भएको छ ।’अहिलेसम्म विश्व स्वास्थ्य सङ्गठनले कोरोना विरुद्धको कुनै पनि भ्याक्सिन प्रयोगका लागि स्वीकृति दिएको छैन । अहिलेसम्म कुनै पनि भ्याक्सिन ठीक छ भनेर वैज्ञानिक रूपमा प्रमाणित भने नभएको डा. ज्ञवालीले बताए । नेपाल सरकारले पनि कुनै पनि भ्याक्सिन ठीक छ भन्ने तथ्याङ्क प्रकाशन भएपछि मात्र खरिद गर्ने सोचमा रहेको उनले बताए ।स्वास्थ्य तथा जनसङ्ख्या मन्त्रालय र स्वास्थ्य अनुसन्धान परिषदको कुरा सुन्दा नेपालमा कोरोना भ्याक्सिन ल्याउनका लागि तयारी गरिरहेको बताए पनि तत्काल भ्याक्सिन आउने सम्भावना भने न्यून देखिन्छ ।