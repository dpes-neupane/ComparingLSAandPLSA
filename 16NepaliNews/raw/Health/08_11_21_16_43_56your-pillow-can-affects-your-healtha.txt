कोही मानिसहरु आफ्नो बेड र तरिकासँग कुनै पनि प्रकारको सम्झौता गर्न सक्दैनन् । तपाईंलाई कुनै विशेष तकिया नभई निद्रा नै लाग्दैन । हार्वर्डका निद्रा विशेषज्ञ डाक्टर लरेन्स एपस्टीनले हामीलाई जुन कुराले आराम दिलाउँछ, त्यसमा राम्रोसँग निद्रा लाग्ने बताएपनि कहिलेकाँही तकियाको गलत पोजिशनले शरीरमा क्षती पुग्ने जानकारी दिएका छन् ।स्वास्थ्य विशेषज्ञका अनुसार यदि तपाईंको गर्धन एकातिर धेरैबेरसम्म मोडिएको खण्डमा तपाईंलाई पीडा हुनसक्छ । असाध्यै नरम वा कडा तकिया प्रयोग गर्दा पनि गर्धनमा ऐठन हुनसक्छ । यदि तपाईं नरम तकियामा एकातिर फर्किएर सुत्नुहुन्छ भने तपाईंको गर्धनले राम्रोसँग सहारा पाउँदैन र समस्या सुरु हुन्छ ।यस्तै यदि तपाईं घोप्टो परेर सुत्नुहुन्छ भने तपाईंको गर्धन पछाडि तिर हुन्छ । यस्तो स्थितीमा कडा खालको तकिया प्रयोग गर्दा तपाईंको गर्धन पछाडितिर धकेलिन्छ । यसैगरी उत्तानो परेर सुत्दा अगाडि तिर दबाब पर्छ । यसैकारण थुप्रै समस्या निम्तिन सक्छ । राम्रोसँग नसुत्दाःराती राम्रोसँग सुत्न नसक्दा मांसपेशीको शक्ति, तन्तु र थुप्रै अंगले राम्रोसँग काम गर्न सक्दैन । यसका कारण मूड खराब हुने, सोच्ने क्षमता प्रभावित हुने र भोक नलाग्ने समस्या हुनथाल्छ । लगातार निद्रा नलाग्दा तपाईंमा मोटोपना, मधुमेह र उच्च रक्तचाप र हृदय रोगको खतरा बढ्ने गर्छ । केही विशेष प्रकारको तकियाले यस प्रकारको समस्यालाई टाढा राख्न सक्छ । स्वास्थ्य विशेषज्ञका अनुसार जीवनशैलीमा परिवर्तन गरेर टाउकोलाई ३० डिग्रीसम्म अग्लो राखेर सुत्नु स्वास्थ्यका लागि फाइदाजनक हुनसक्छ । शरीरको माथिल्लो भागलाई अग्लो बनाएर सुत्दा पिनासको समस्यामा पनि कमी आउन सक्छ । यसबाहेक यदि तपाईंलाई रिँगटा लाग्छ वा कानसम्बन्धि कुनै समस्या छ भने यस्तो अवस्थामा पनि यसरी सुत्दा आराम पाइन्छ । विशेष रुपमा डिजाइन गरिएको तकियाले पनि स्लिप एपनियाको समस्याबा आराम पाउन सकिन्छ । यसमा बिरामीको सास रोक्ने समस्या हुन्छ । यी बिरामीका लागि विशेष तरिकाले डिजाइन गरिएको तकियामा बिरामी आफ्नो सिपीएपी मास्क लगाउन सुत्न सक्छन् । आरामदायी निद्राले यस्तो प्रकारको समस्याबाट केही हदसम्म आराम दिनसक्छ । बेचैनी, खुट्टाको समस्या वा स्लिप एपनियाजस्ता समस्याका लागि बजारमा विशेष प्रकारको तकिया पाइन्छ तर यसका लागि डाक्टरसँग सम्पर्क गरेर उचित सल्लाह लिनु नै बुद्धिमानी हो ।    