



 
काठमाडौं, ३० साउन । नेपालमा आज कोरोना संक्रमणबाट २० जनाको मृत्यु भएको छ । योसँगै कोरोना संक्रमणबाट नेपालमा मृत्यु हुनेको संख्या १० हजार २ सय ५९ पुगेको स्वास्थ्य मन्त्रालयले जनाएको छ । 
आज नेपालमा कोरोना भाइरसका २ हजार ६ सय २४ जना संक्रमित थपिएका छन् । योसंगै कुल संक्रमितको संख्या ७ लाख ३० हजार ४ सय ७९ पुगेको स्वास्थ्य तथा जनसंख्या मन्त्रालयले जनाएको छ । आज १ हजार ३ सय २० जना संक्रमणमुक्त भएका छन् ।
हालसम्म नेपालमा ६ लाख ८० हजार ८ सय १५ जना संक्रमणमुक्त भएका छन् । मन्त्रालयको अनुसार आज १३ हजार ५ सय ७३ जनाको परीक्षणमा उक्त संक्रमण पुष्टि भएको हो ।-File Photo
