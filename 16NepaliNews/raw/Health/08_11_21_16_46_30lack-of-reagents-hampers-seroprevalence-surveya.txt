  काठमाडौं । नेपालमा गत माघ १० मा पहिलो कोरोना संक्रमित पत्ता लाग्यो भने कोरोना संक्रमितको संख्या दुई पुग्दा संक्रमण रोकथाम तथा नियन्त्रणका लागि भन्दै सरकारले चार महिना लकडाउन ग¥यो भने त्यसपछिको केही साता निषेधाज्ञा जारी ग¥यो ।कोरोनाभाइरस संक्रमण फैलन सुरु भएको ८ महिना पुरा हुँदा स्वास्थ्य तथा जनसंख्या मन्त्रालयले समुदायस्तरमा संक्रमणको अवस्था कुन चरणमा पुगेको छ भनेर पत्ता लगाउनसमेत सकेको छैन ।हाल कोरोना संक्रमण अर्थात्, ‘कोभिड—१९’ का कारण मृत्यु हुनेको संख्या हजारभन्दा बढी पुगेको छ । संक्रमण समुदायस्तरमा फैलिएर दीर्घरोगी, वृद्धवृद्धा बिरामीलाई समस्या पर्न थालेको छ भने अस्पतालमा बेडको अभाव भइरहेको छ । नेपालमा कोरोना संक्रमण समुदायमा फैलिसकेको दावी केही अघिदेखि नै विज्ञहरुले गर्दै आए पनि स्वास्थ्य तथा जनसंख्या मन्त्रालयले स्वीकारेको थिएन ।दशै अगाडि नै सरकारले ‘सेरोप्रिभलेन्स’ सर्वेक्षणबाट नेपालमा कोभिड—१९ को संक्रमणको अवस्था पत्ता लगाउने भन्दै आए पनि व्यवहारमा उतार्न सकेको छैन । दुई साता अघिदेखि समुदायमा कोभिड—१९ को संक्रमणको अवस्था थाहा पाउन सेरोप्रिभलेन्स सर्वेक्षणको लागि संकलन गरिएको रगतको नमुना रिएजेन्टको अभावमा सर्वेक्षण भएको छैन ।लामो समय थन्क्याएर राखिएको नमुना अब परीक्षण गर्नुको औचित्य नहँने जनस्वास्थ्यविद् डा. बाबुराम मरासिनी बताउँछन् ।  बडादसैँ अगाडि संकलन गरिएका नमुना १५÷१६ दिन थन्क्याइएका कारण अब तिनको परीक्षण गर्दा सही नतिजा दिन नसक्ने उनको भनाइ छ ।यसरी लामो समय थन्क्याएर राखिएको नमुना अब परीक्षण गर्नुको औचित्य नहँने जनस्वास्थ्यविद् डा. बाबुराम मरासिनी बताउँछन् ।  बडादसैँ अगाडि संकलन गरिएका नमुना १५÷१६ दिन थन्क्याइएका कारण अब तिनको परीक्षण गर्दा सही नतिजा दिन नसक्ने उनको भनाइ छ ।‘बडादसैँ अगाडि रगतको नमुना लिइएको हो, अहिले त बडादसैँ पनि सकियो,’ उनले भने, ‘संक्रमित ३५÷४० हजार बढीसके, संकलन गरेको नमुनाको गुणस्तर पनि घट्छ ।’सेरोप्रिभलेन्स सर्वेक्षण गर्दा योजना बनाएर नमुना संकलन गर्ने, समयमै परीक्षण गर्नुपर्ने भए पनि झारा टार्ने काममात्र भएको उनी बताउँछन् । नमुना संकलन गरेको लामो समयमा परीक्षण गर्दा असान्दर्भिक जस्तै हुने उनको भनाइ छ ।बेलायतमा संक्रमण भएको तीन महिनापछि सेरोप्रिभलेन्स सर्वेक्षण गर्दा एन्टीबडी विकास नभएको रिपोर्ट समेत सार्वजनिक भएको उनले बताए । नेपालमा घरघरमा संक्रमण पुगेको अवस्थामा लामो समय थन्क्याएर राखेको नमुना ढिला गरेर परीक्षण गर्दा सर्वेक्षणले कस्तो निष्कर्ष दिन्छ होला भन्ने प्रश्न उब्जिनु स्वाभाविक नै हो ।सेरोप्रिभलेन्स सर्वेक्षणले नेपालमा कोभिड—१९ सुरु भएसँगै हालसम्म कति संक्रमित भएर निको भए, संक्रमण कति भए, कति संक्रमित छन् भन्ने थाहा पाउन सकिने राष्ट्रिय जनस्वास्थ्य प्रयोगशालाका प्रमुख रुना झाले बताइन् । यस सर्वेक्षणबाट कोरोना भाइरससँग लड्ने क्षमता कति प्रतिशत जनसंख्यामा विकास भएको छ भनेर आँकलन गर्न सकिने उनको भनाइ छ ।सेरोप्रिभलेन्स सर्वेक्षणले नेपालमा कोभिड—१९ सुरु भएसँगै हालसम्म कति संक्रमित भएर निको भए, संक्रमण कति भए, कति संक्रमित छन् भन्ने थाहा पाउन सकिने राष्ट्रिय जनस्वास्थ्य प्रयोगशालाका प्रमुख रुना झाले बताइन् । यस सर्वेक्षणबाट कोरोना भाइरससँग लड्ने क्षमता कति प्रतिशत जनसंख्यामा विकास भएको छ भनेर आँकलन गर्न सकिने उनको भनाइ छ ।वडादशैं अगाडि नै घरभित्र सीमित व्यक्तिहरुमा तीव्र गतिमा संक्रमण दर देखिन थलेपछि सेरोप्रिभलेन्स सर्वेक्षण गर्र्ने भनेर बेलाबखत सरकारले भन्दै आएको हो । यसका बाबजुद अहिलेसम्म त्यस्तो सर्वेक्षण गर्न नसकेको अर्का जनस्वास्थ्यविद् डा. रविन्द्र पाण्डे बताउँछन् ।उनका अनुसार पहिल्यै सर्वेक्षण गरेर आएको नतिजालाई आँकलन गरेर रणनीतिका साथ अगाडि बढ्नुपर्ने थियो । कोरोनाभाइरस फैलिएका राष्ट्रहरुले सेरोप्रिभलेन्स सर्वेक्षण गरेर त्यसको आधारमा जनतालाई जानकारी दिनुका साथै रणनीति बनाएर अगाडि बढेकोसमेत उनले सुनाए ।सरकारले पहिला भारतबाट स्वदेश फर्कने र सरसफाई कर्मचारी, फुटपाथमा व्यापार गर्नेलाई धमाधम आरडिटी परीक्षण गरेको थियो । पिसिआर परीक्षण गर्नुपर्ने ठाउँमा आरडिटी परीक्षण गर्दा यात्रा इतिहास नभएका व्यक्तिमा अर्थात् समुदायमा कोारोनाभाइरस संक्रमण फैलन सुरु भयो । सुरुमा समुदायमा कति संक्रमित भएर निको भए भनेर थाहा पाउन परीक्षण गरिने आरडिटीले कोरोना परीक्षण गरियो । समुदायमा कति संक्रमित भएर आफै निको भए भन्ने पत्ता लगाउन गुणस्तरीय आरडिटीबाट निश्चित क्षेत्रमा सर्वेक्षण गर्न सकिने डा.पाण्डे बताउँछन् ।पिसिआर परीक्षण गर्नुपर्ने ठाउँमा आरडिटी परीक्षण गर्दा यात्रा इतिहास नभएका व्यक्तिमा अर्थात् समुदायमा कोारोनाभाइरस संक्रमण फैलन सुरु भयो । सुरुमा समुदायमा कति संक्रमित भएर निको भए भनेर थाहा पाउन परीक्षण गरिने आरडिटीले कोरोना परीक्षण गरियो । समुदायमा कति संक्रमित भएर आफै निको भए भन्ने पत्ता लगाउन गुणस्तरीय आरडिटीबाट निश्चित क्षेत्रमा सर्वेक्षण गर्न सकिने डा.पाण्डे बताउँछन् ।सेरोप्रिभलेन्स सर्वेक्षणका लागि बडादसैँ अगाडि सबै प्रदेशबाट संकलन गरिएको करिब ३ हजार १ सय ५५ नमुना राष्ट्रिय जनस्वास्थ्य प्रयोगशाला टेकुमा राखिएको डा. झाको भनाइ छ । सर्वेक्षणका लागि संकलन गरिएको रगतको परीक्षण रिएजेन्टको अभाव हुँदा अगाडि बढ्न सकेको छैन । रिएजेन्ट विश्व स्वास्थ्य संगठनबाट आएपछि नमुना परीक्षण आरम्भ गरेको १० दिनसम्म सकिने उनको भनाइ छ ।संकलित रगतको नमुनाबाट कोभिड–१९ को एन्टिबडी परीक्षण गरिन्छ । यसबाट कोभिड–१९ संक्रमण भइ निको भइसकेकाको अवस्था थाहा हुन्छ ।  त्यसपछि पीसीआर परीक्षण गराउँदा कोभिड–१९ को नयाँ संक्रमितलाई मात्रै पोजेटिभ रिपोर्ट देखिने डा. झा बताउँछिन् ।#कोरोनाभाइरस