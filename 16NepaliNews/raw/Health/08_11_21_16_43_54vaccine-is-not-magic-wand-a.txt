 अपेक्षा अहिलेबाटै बढ्न थालेको छ, शेयर बजार आकाशिएको छ । यो कुरा अलग हो कि कोभिड–१९ को भ्याक्सिन आउन अझै कम से कम दुुई महिना लाग्नसक्छ । भ्याक्सिन निर्माता कम्पनीहरुले अहिले आफ्नो भ्याक्सिनको प्रभावबारे लम्बा–चौडा दाबी गर्न थालिसकेका छन् ।  नयाँ वर्षको स्वागत गर्ने बित्तिकै भ्याक्सिनको स्वागत गर्ने घडी पनि आउने अपेक्षा छ । यद्यपी, धेरै अपेक्षा नगर्न विज्ञहरुले चेतावनी दिइरहेका छन् ।भ्याक्सिन कुनै जादूको छडी होइन कि यो आउनसाथ कोरोना भाइरस आफ्नो बोरिया–बिस्तार बाँधेर हिँड्नेछ । भ्याक्सिन जतिसुकै प्रभावकारी किन नहोस्, यो भाइरस चाँडै जानेवाला छैन र हामीले यससँगै जिउन सिक्नुपर्छ भन्ने धेरैको सुुझाव छ ।कुनै पनि भ्याक्सिनले रातारात महामारी समाप्त गरेको कुनै उदाहरण छैन । यसका बाबजुद यो साँचो हो कि भ्याक्सिन आधुुनिक चिकित्सा पद्धतिको सबैभन्दा ठूलो खोज हो । भ्याक्सिनको खोज सुरु भएबाटै आधुनिक चिकित्साको इतिहास सुरु भएको पनि मानिन्छ ।त्यसो त कुनै भ्याक्सिन कहिल्यै जादुको छडी बन्न सकेको छैन । यदी हामीले ठेउलाको भ्याक्सिनको कुरा ग-यौँ भने सन् १७९६ मै एडर्व जेनरले यसको खोजी गरेका थिए, यो विश्वको पहिलो भ्याक्सिन थियो । तर, संसार ठेउलाबाट मुक्त हुन झन्डै दुुई शताब्दी समय लाग्यो । र, यस दौरान ठेउला लगातार सबैभन्दा धेरै दुःख दिने महामारी बनिरह्यो । सन् १९६७ सम्म पुरै विश्वले यो भ्याक्सिनलाई स्वीकार्ने मात्र होइन, ठूलो मात्रामा यसको प्रयोग गर्न पनि थालिसकेको थियो । तर, पनि यो वर्ष डेढ करोड मानिस ठेउलाबाट संक्रमित भएका थिए र यही वर्ष यस महामारीले २० लाख मानिसको ज्यान लिएको थियो ।यसपछि बनेका धेरै रोगका भ्याक्सिन तुलनात्मक रुपमा धेरै प्रभावकारी साबित भए । तर, कुनै पनि भ्याक्सिनले रातारात महामारी समाप्त गरेको कुनै उदाहरण छैन । यसका बाबजुद यो साँचो हो कि भ्याक्सिन आधुुनिक चिकित्सा पद्धतिको सबैभन्दा ठूलो खोज हो । भ्याक्सिनको खोज सुरु भएबाटै आधुनिक चिकित्साको इतिहास सुरु भएको पनि मानिन्छ । भ्याक्सिनले विश्वका करोडौँ मानिसहरुको ज्यान जोगाउनमात्रै होइन, धेरै महामारी र रोगहरुविरुद्ध मानव जातिलाई सुरक्षाको स्पष्ट आश्वासन दिने काम पनि गरेको छ ।  एन्टीबायोटिकलाई पनि आधुनिक चिकित्सा प्रणालीको एउटा महत्त्वपूर्ण मोड मानिएको छ, तर यसको खोज भ्याक्सिनभन्दा धेरै पछिमात्रै भयो । धेरै विशेषज्ञहरुको बुुझाइमा एन्टीबायोटिक प्रभावकारी हुने समय अब समाप्त हुँदै गइरहेको छ र यसको विकल्प खोज्नुपर्ने समय आएको छ । तर भ्याक्सिनँसग यस्तो भएको छैन । बरु, अहिले जो भ्याक्सिन आउँदैछ, त्यो पहिलेभन्दा धेरै प्रभावकारी छ । अहिले चर्चा बटुलिरहेको कोभिड–१९ भ्याक्सिन ९० देखि ९५ प्रतिशतसम्म प्रभावकारी हुने दाबी गरिएको छ । बजारीकरणको प्रयाससहित गरिएका यस्ता दाबी अतिरञ्जित हुनसक्छन्, तर यो पनि साँचो हो कि यसअघि फ्लूका कुनै पनि भ्याक्सिन ५० प्रतिशतभन्दा धेरै प्रभावकारी थिएनन् । त्यसैले यदी यी दाबीमा १०–२० प्रतिशत कटौती गरेर पत्याउने हो भने पनि अहिलेको भ्याक्सिन निकै सफल हुनेवाला छन् । तरपनि जादुको छडी भने हुनेछैनन् ।ठेउला, हैजा र प्लेगजस्ता महामारीले शताब्दी र सायद स्रहशताब्दीसम्म मानव सभ्यतालाई दुःख दिए, अनिमात्रै यसको भ्याक्सिन खोज्न सकियो । स्पेनिस फ्लूूले २० औँ शताब्दीको सुरुवाती वर्षमा करोडौँ मानिसहरुको ज्यान लियो, तर यस दौरान भ्याक्सिन पत्ता लागेन । यो महामारी संसारलाई हर्ड–इम्युनिटी दिएर बिदा भयो ।संसारभर कोभिड–१९ का डेढ वा दुुई दर्जन भ्याक्सिन निर्माणको काम चलिरहेको छ, यी भ्याक्सिनहरुको प्रभावकारीताको महत्त्व जति छ, त्यसभन्दा धेरै महत्त्व विकास प्रक्रियाको छ । नोबेल कोरोना भाइरसको पहिचान केवल एक वर्षअघिमात्रै भएको थियो, यसको संक्रमणबाट फैलने रोग अर्थात् कोभिड–१९ विश्वव्यापी महामारीमा बदलिनेछ भन्ने केहीपछि मात्रै सोचिएको हो । एक वर्षभित्रै यसका धेरै भ्याक्सिनमात्रै तयार भएनन्, बरु ती भ्याक्सिन मेडिकल परीक्षणका विभिन्न चरणसम्म पनि पुुगे, यो मानव सभ्यताको एउटा ठूलो उपलब्धि हो । इतिहासमा यस्तो पहिले कहिल्यै भएको थिएन ।ठेउला, हैजा र प्लेगजस्ता महामारीले शताब्दी र सायद स्रहशताब्दीसम्म मानव सभ्यतालाई दुःख दिए, अनिमात्रै यसको भ्याक्सिन खोज्न सकियो । स्पेनिस फ्लूूले २० औँ शताब्दीको सुरुवाती वर्षमा करोडौँ मानिसहरुको ज्यान लियो, तर यस दौरान भ्याक्सिन पत्ता लागेन । यो महामारी संसारलाई हर्ड–इम्युनिटी दिएर बिदा भयो ।एड्ससँग लड्ने तरिकाको धेरै खोज भयो, तर यसको भ्याक्सिन अझैसम्म खोज्न सकिएको छैन । यस्तोमा यदी कोरोना संक्रमणको भ्याक्सिन एक वर्षमै तयार भयो र १५ महिनामा व्यापक स्तरमा यसको प्रयोग शुरु हुन्छ भने र्यो चिकित्सा विज्ञानको एउटा ठूलो सफलता हो । यहाँ अर्को एक भ्याक्सिनबारे उल्लेख गर्न जरुरी छ – इबोलाको भ्याक्सिन । इबोला संक्रमण पहिलोपटक सन् १९७६ मै नाइजेरिया र सुुडानमा पत्ता लागेको थियो । र, विश्व स्वास्थ संगठनको अध्ययनअनुसार १९७६ देखि २०१२ सम्म २४ पटक यो संक्रमण धेरै अफ्रिकी देशहरुमा फैलियो । यद्यपी, यस संक्रमणको दायरा सिमित थियो, त्यसैले यसबारे एक हदसम्म मात्रै ध्यान दिइयो । तर, जब २०१८ मा यो रोग कङ्गोमा ठूलो रुपमा फैलियो, तब पहिलोपटक यसले वैश्विक महामारीको रुप लिनसक्ने भय बढ्यो, अनि भ्याक्सिनको खोजी सुरु गरियो ।यो कुरा अलग हो कि इबोलाले वैश्विक महामारीको रुप लिएन, तर एक वर्षभित्रै यसको भ्याक्सिन  तयार गरिएको थियो । कोभिड–१९ का भ्याक्सिन विकासमा पनि यस्तै भइरहेको छ । इबोलाभन्दा विपरीत यो एउटा यस्तो रोग हो, जसबारे पहिलेदेखि नै कसैलाई केही थाहा थिएन । पछिल्लो एक वर्षदेखि पुरै विश्व जुन तरिकाले आर्थिक, सामाजिक र मानसिक दुुःखबाट गुज्रिएको छ, त्यसलाई हेर्दा हामीलाई एक वर्षको यो अवधि पनि लामो लाग्नसक्छ, तर साँचो यही हो कि हामी महामारीको भ्याक्सिन खोज्ने अन्तराललाई धेरै कम गर्न सफल भएका छौँ । तमाम दुःखबीच यो सबैभन्दा खुसीको खबर हो ।(हरजिन्दर भारतका वरिष्ठ पत्रकार हुन् । यो लेख लाईभहिन्दूस्तान डटकमबाट साभार गरिएको हो । )#भ्याक्सिन