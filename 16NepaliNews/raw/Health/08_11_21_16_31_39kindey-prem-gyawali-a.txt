 काठमाडौ । फागुन २७ गते अर्थात् आज विश्व मिर्गौला दिवस नेपालमा सरकारी तथा निजी क्षेत्रहरूले विभिन्न कार्यक्रमको आयोजना गरि मनाउँदैछन् । विश्व मिर्गौला दिवस ‘मिर्गौला रोग लागे पनि राम्ररी जिऔं’ भन्ने नाराका मनाइँदैछ । धेरैजसो मिर्गौला रोगी चौथो–पाँचौं अवस्थामा पुगेपछि मात्रै उपचारका लागि अस्पताल पुग्ने गरेको मिर्गौला रोग विशेषज्ञहरू बताउँछन् । कसरी मिर्गौला रोग लागेको थाहा पाउँने, रोग लाग्दा कस्ता समस्या देखिन सक्छ, यो लाग्दा आयुर्वेद औषधि सेवन गर्ने कि नगर्ने र डायलसिस गर्ने कि मिर्गौला प्रत्यारोपण गर्ने भन्नेबारे धेरैमा अन्योल देखिन्छ । मिर्गौला रोगबारे यस्तै अन्योलमा रहेकालाई सही मार्गनिर्देश हुनेगरी रातोपाटीले मिर्गौला रोग विशेषज्ञ डा. प्रेमराज ज्ञवालीसँग यो रोगका बारेमा विस्तृत कुराकानी गरेको छ । प्रस्तुत छ, डा. ज्ञवालीका भनाइ–मिर्गौलाले कसरी काम गर्छ ?नेपालमा करिब ८० प्रतिशत मिर्गौला रोगी अन्तिम अर्थात चौथो र पाँचौ अवस्थामा उपचारका लागि अस्पताल पुग्ने गर्छन् । मिर्गौला रोगलाई दीर्घरोगको रुपमा चिनिन्छ । शरीरमा दुईवटा मिर्गौला हुन्छन् । मिर्गौलाले शरीरबाट निस्किने विकारहरूलाई रगतबाट छानेर बाहिर फाल्ने काम गर्छ । मिर्गौलाले शरीरमा तरल पदार्थ र लवणको मात्राको सन्तुलन कायम गराउँछ । शरीरलाई चाहिने विभिन्न तत्त्वको मात्रा मिर्गौलाले व्यवस्थापन गर्छ । मिर्गौलाको मुख्य काममध्ये पिसाब बनाउने पनि एक हो ।मिर्गौलामा कसरी समस्या देखिन थाल्छ ?मिर्गौला रोग लाग्ने धेरै कारण हुन्छन् । विशेष गरेर मधुमेह र उच्च रक्तचाप हुनेहरूलाई मिर्गौला रोग लाग्न सक्छ । उमेर बढ्दै गएपछि अर्थात् चालीस वर्ष कटेपछि मधुमेह र उच्च रक्तचाप बढी मात्रामा देखिन्छ । रगतमा दूषित पदार्थको प्रवाह भएपछि समस्या देखिन्छ । दुखाइ कम गर्ने नाममा जथाभावी विभिन्न प्रकारका पेनकिलर सेवन गर्न हुँदैन । जस्तै निम्स, फ्लेक्सन, भोभेरान जस्ता औषधिको धेरै सेवन गर्नाले मिर्गौलालाई हानी गर्छ । नेपालमा चिकित्सकको सल्लाहविना पेनकिलर सेवन गर्ने चलन छ । सन्तुलित आहार नहुने, नियमित शारीरिक अभ्यास नगर्दा क्रमशः मिर्गौला सम्बन्धी समस्या देखिन्छ ।वंशाणुगत कारणले मधुमेह भएका बिरामीले विषेश ख्याल गर्नुपर्छ । त्यसैले शारीरिक, मानसिक रुपमा स्वस्थ रहनका लागि खानपान र नियमित शारीरिक अभ्यास गरेर मन र शरीरलाई स्वस्थ राख्न सकेको खण्डमा मिर्गौला पनि जोगिन सक्छ ।यस्तो लक्षण देखिएमा मिर्गौला रोग हुन सक्छनेपालमा मिर्गौला रोग लागेको कुरा निकै कम मानिसले मात्रै पूर्ववत् अवस्थामा थाहा पाउँछन् । धेरैलाई थाहा नपाइकन मिर्गौला रोग लाग्छ । तर, केही लक्षणले संकेत पनि दिन सक्छ । जस्तै, बिहान उठ्दा आँखाको डिल सुन्निने, धेरै कोखा दुख्ने, छिनछिनमा पिसाब फेर्न आउने, पिसाबमा फिँज आउने, पिसाब धमिलो हुने आदि मिर्गौला रोगका  प्रारम्भिक लक्षण हुन सक्छ । थोरै हिँड्दा थकाइ लागेको महसुस हुने, छाला सुक्खा हुने, चिलाउने, उच्च रक्तचाप हुने, शरीरका विभिन्न अङ्ग सुन्निने, शरीर दुब्लाउँदै जाने आदि लक्षण देखिएमा तत्काल जाँच गर्न अस्पताल जानुपर्छ ।आयुर्वेदको भर पर्नु हुँदैनआयुर्वेदिक औषधिबाट बिरामीको उपचार हुन सक्छ । तर, मिर्गौला रोग लागेर डायलाइसिस र प्रत्यारोपण गर्नुपर्ने बिरामीले आयुर्वेद औषधि सेवनमा लाग्दा झन् स्वास्थ्यमा जटिल समस्या सिर्जना हुन सक्छ । विभिन्न ठाउँमा विभिन्न दीर्घरोगलाई आयुर्वेदिक औषधिले निको पार्ने भ्रामक सूचनाका कारण मिर्गौला रोगी पनि पीडित भएको पाइन्छ । कुनकुन आयुर्वेदिक औषधिले कुनकुन अवस्थामा रोग निको पार्छ भनेर सम्बन्धित निकायले प्रष्ट पार्नुपर्छ ।वैकल्पिक चिकित्साका नाममा मिर्गौला सम्बन्धी समस्या भएका व्यक्तिहरूले पनि उपचार गराउँदै आएका छन् ।बर्सेनि ‘होलबडी’ परीक्षण गरौंशरीरमा मिर्गौलासम्बन्धी रोग लागेको तत्काल थाहा हुँदैन । त्यसैले अनिवार्य रुपमा कम्तीमा वर्षको एक पटक ‘होलबडी’ परीक्षण गर्नुपर्छ । यदि होलबडी चेक गर्न नसक्ने अवस्था सिर्जना भएमा कम्तीमा एक पटक रगत र पिसाब जाँच गराउँदा मिर्गौला रोग भए÷नभएको थाहा पाउन सकिन्छ ।यस्तै ४० वर्ष नाघेका व्यक्तिले वर्षमा एक पटक रगत र पिसाब परीक्षण गर्नुपर्छ भने मधुमेह र उच्च रक्तचापका बिरामीले बर्सेनि परीक्षण गर्नैपर्छ । यसरी परीक्षण गरेपछि मिर्गौलाको अवस्था कस्तो छ भन्ने थाहा हुन्छ । त्यसैले मिर्गौला रोग लागेर डायलासिस तथा प्रत्यारोपण गर्ने अवस्थामा पुग्नबाट जोगिन सकिन्छ । अस्पताल आइपुग्न ढिलोमिर्गौलामा रोग लागेको समयमै थाहा पाउन नसक्दा बिरामीहरु अस्पताल आइपुग्न ढिलो गर्दछन् । अन्य रोगमा जस्तो शरीरमा प्रत्यक्ष असर नदेखिने कारण पनि मानिसले मिर्गौला रोग लागेको पत्तो पाउँदैनन् । त्यसैले नेपालमा मिर्गौला रोगी उपचार गर्न अस्पताल आइपुग्दा धेरै ढिला हुने गर्छ, जसले गर्दा उपचारमा जटिलता बढ्छ ।अन्य दीर्घरोग जस्तैः क्यान्सर, मुटुमा समस्या हुँदा दुख्छ । तर, मिर्गौलामा समस्या हुँदा कतै दुख्दैन । त्यसपछि एकै पटक मिर्गौला बिरामी डायलासिस गर्ने वा प्रत्यारोपण गर्ने अवस्थामा मात्र अस्पताल आइपुग्छन् ।डायलाइसिस गर्ने कि प्रत्यारोपण ?मिर्गौला रोगको पाँचौं अवस्थामा रगत छान्ने क्षमता कम हुन्छ । मिर्गौला ‘फेल’ भएमा डायलासिस गराउनुभन्दा प्रत्यारोपण गराउनु अति उपयुक्त हुन्छ । मिर्गौलाले रगत छान्ने क्षमता १५ प्रतिशतभन्दा बढी गरेकै बेलामा मिर्गौला प्रत्यारोपण गर्दा धेरै राम्रो हुन्छ । त्यसैले सरकारले मिर्गौला रोगको बारेमा जनचेतना फैलाउने, दुरदराजसम्म जनचेतना फैलाएर प्रारम्भिक अवस्थामै रोग पहिचान गर्ने वातावरण सिर्जना गरेमा धेरैले समयमै रोगको उपचार गर्न सक्छन् ।