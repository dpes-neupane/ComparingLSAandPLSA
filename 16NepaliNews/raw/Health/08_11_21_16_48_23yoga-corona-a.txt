डा. आर कुमारकोरोनाको फैलावट रोक्नका लागि लकडाउन (घरमै बस्ने तथा पार्क, जिम र फिटनेश सेन्टर बन्द गर्ने निर्देशन) अन्तर्गत सार्वजनिक स्वास्थ सिफारिसहरु जारी गरियो । यसले दैनिक शारीरिक गतिविधि कम गरिदियो । शारीरिक गतिविधिमाथिको रोक दुुर्भाग्यपूर्ण छ किनकी व्यायामबाट शरीरको प्रतिरक्षा प्रणाली बढाउन र मोटोपन, मधुुमेह, उच्च रक्ताचाप र मुटुरोगजस्ता रोगसँग लड्न सहयोग मिल्छ ।लकडाउनले आम मानिसहरुको शारीरिक गतिविधि कम गरिदिएको छ । भारतमा गृहमन्त्रालयको निर्देशनअनुसार विशेषगरी जेष्ठ नागरिक र बालबालिकालाई घरभित्रै बस्न भनियो, जबकी उनीहरुलाई निरोगी रहनका लागि नियमित व्यायाम आवश्यक पर्छ ।जो व्यक्ति शारीरिक रुपमा निष्क्रिय रहन्छ, उसमा रोगबाट प्रभावित हुने सम्भावना बढ्छ, खासगरी त्यस्ता व्यक्ति जो साँच्चिकै संक्रमित छन् ।संक्रमणका कारण अस्पतालमा भर्ना हुँदा क्वारेन्टाइन र सामाजिक दूरीको स्थितिमा ओछ्यानमै आराम गर्नुपर्ने अवस्था छ । शारीरिक गतिविधिमा कमी आउँदा अंगहरुको प्रतिरोधक क्षमता घट्छ र प्रतिरक्षा, स्वासप्रश्वास, मुटुु, मांशपेसी र मस्तिष्क प्रणाली कमजोर हुने खतरा बढ्छ ।दिल्लीका अस्पतालहरुमा रहेका कोरोनाभाइरसका बिरामीहरुमा तनाव, मनोदशा, निन्द्राको गुणस्तर, लक्षणको तिव्रता, जीवनशैलीको गुणस्तर आदी परिणामबारे योगको प्रभावहरुको मूल्याङ्नका लागि अध्ययन भइरहेछ । किनकी यो भाइरस मानव प्रतिरक्षा प्रणालीका लागि नयाँ छ, त्यसैले हामी प्रारम्भिक संक्रमणसँग लड्नका लागि आफ्नो जन्मजात प्रतिरक्षा प्रणालीमा निर्भर छौं । यद्यपी, हाम्रो जन्मजात प्रतिरक्षा पर्याप्त मजबुत छ र कोरोना भाइरसबाट बचाउनका लागि लामो समयसम्म यो पर्याप्त हुन्छ भन्नेबारे हामीले अझै जानिसकेका छैनौँ ।त्यसैले विभिन्न प्रयोगशालाहरुमा बनिरहका खोपहरुबारे बहस भइरहेको छ । नियमित रुपमा हल्का व्यायाम सुरक्षित तरिकाले गर्दा संक्रमण कमजोर हुनेछ र मृत्युदरमा सुधार हुनसक्छ । यदी जन्मजात प्रतिरक्षा तन्त्रलाई मजबुत बनाइयो भने कोरोनाविरुद्धको लडाइँमा ठूलो सफलता मिल्नसक्छ किनकी कोरोना संक्रमितले पाउने चिकित्सा सेवा अनिश्चित छ । यस्तोमा मानिसहरु आफ्ना कार्यालय साइकल चलाएर जानसक्छन्, धुला बढार्ने, भाडा र कपडा धुने, खाना बनाउने, घाँस काट्ने, घरपालुवा जनावरसँग खेल्ने वा बच्चालाई खेलाउनेजस्तो शारीरिक काम गर्नसक्छन् । यसोगर्दा शारीरिक निष्क्रियताबाट बच्न सकिन्छ र प्रतिरक्षा स्तरलाई सहज कायम राख्न सकिन्छ ।एनल्स अफ इन्टरनल मेडिसिनमा प्रकाशित एक अध्ययनअनुसार धेरै देशमा लकडाउनका सुरुवाती ३० दिनमा मानिसहरु पैदल हिँड्ने काम धेरै कम भएको थियो । इटलीमा मानिसहरु दैनिक पैदल हिँड्ने काम ४८ दशमलव ७ प्रतिशतले कमी भयो । किनकी त्यहाँ निकै कडा लकडाउन गरिएको थियो । यता लकडाउन लागु नगरिएको स्विडेनमा पैदल हिँड्ने क्रम ६ दशमलव ९ प्रतिशतले मात्रै काम भयो । शारीरिक र मानसिक स्वास्थ्यका धेरै क्षेत्रमा शारीरिक गतिविधिको प्रभाव धेरै देख्न किन्छ । नियमित व्यायाम गर्नेहरुमा कोभिडको जोखिम कम हुनसक्छ किनकी हृदयरोग, मधुुमेह, उच्च रक्तचाप, मोटोपनलगायत पुराना समस्या भएका व्यक्तिमा कोभिडको जोखिम धेरै हुन्छ र नियमित व्यायाम गर्नेहरुमा यस्ता समस्या कमै देखिन्छ ।पैदल हिँड्दा, जिममा कसरत गर्दा, घरेलु काम गर्दा प्रतिरक्षा प्रणाली मजबुत हुन्छ, वजन घट्छ, हड्डी र मांशपेशीहरुको ताकतमा सुधार हुन्छ, तनाव र निराशालाई पनि कम गर्छ ।(यो लेख अमर उजालाडटकमबाट साभार गरिएको हो ।)