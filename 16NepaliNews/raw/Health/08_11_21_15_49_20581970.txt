



 
काठमाडौं, ९ भदौ । आज देशभर थपिएका २४ सय ८२ नयाँ संक्रमित मध्ये काठमाडौं उपत्यकाका मात्रै ७४५ जना संक्रमित रहेका छन् । संक्रमित भएका मध्ये काठमाडौंमा ५१५, भक्तपुरमा १४२ र ललितपुरमा ८८ जना रहेको स्वास्थ्य मन्त्रालयले जनाएको छ । 
९ हजार ७ सय ११ जनाको पिसिआर र ५ हजार ५७९ जनाको एन्टिजेन परीक्षणबाट संक्रमण पुष्टि भएको हो । पछिल्लो २४ घन्टामा आज कोरोना भाइरसको संक्रमणबाट ४४ जनाको निधन भएको छ ।
योसँगै मृत्यु हुनेको संख्या १० हजार ६१२ पुगेको मन्त्रालयले जनाएको छ।
