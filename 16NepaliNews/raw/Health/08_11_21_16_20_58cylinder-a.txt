सरकारले कोरोनाभाइरस (कोभिड—१९)को संक्रमण दर केही कम भएको जस्तो देखिएपनि जोखिम कायम रहेको जनाएको छ ।  स्वास्थ्य तथा जनसंख्या मन्त्रालयले सबै अस्पताललाई अक्सिजन प्लान्ट जडान गर्न तथा अक्सिजन सिलिण्डरहरु भर्न ट्यांकरलाई पूर्ण क्षमतामा सञ्चालन गर्न निर्देशन दिएको छ ।  मन्त्रालयले मंगलबार सूचना जारी गर्दै अक्सिजन भर्नुपर्ने सिलिण्डरहरु विभिन्न कारणले नागरिकका घर, टोलट र विभिन्न किसिमका आइसोलेसन सेन्टर तथा अस्पतालहरुमा पुगेको र ती सिलिण्डरहरु समयमै नसकिए भावी दिनमा समस्या उत्पन्न हुनसक्ने भएकाले तत्काल अक्सिजन उद्योगमा पु¥याउन आग्रह गरेको छ । तत्काल खाली सिलिण्डर उपलब्ध नगराएमा समग्र आपूर्ति प्रणालीमा समस्या पर्ने भन्दै  यथासक्य चाँडो अक्सिजन भर्न मन्त्रालयका सहप्रवक्ता डा. समिरकुमार अधिकारीद्वारा जारी गरिएको सूचनामा उल्लेख गरिएको छ । 