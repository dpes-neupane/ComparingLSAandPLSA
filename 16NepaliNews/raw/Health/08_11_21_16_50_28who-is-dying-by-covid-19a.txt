   कोभिड– १९ महामारीबाट मृत्यु हुनेको संख्या १० लाख नाघिसकेको छ । अमेरिकामा २ लाखभन्दा धेरैको यही रोगबाट मृत्यु भइसकेको छ । कोरोनाभाइरसले कसको ज्यान लिन्छ र किन ? अमेरिकामा गत फेब्रअरीको सुरुवातमा कोभिडबाट पहिलो मृतकको पहिचान भएयता नै वैज्ञानिक र स्वास्थकर्मीहरुको यस कुराको अनुसन्धानमा जुटेका छन् ।को मर्दैछन्?अमेरिकाको रोग रोकथाम तथा नियन्त्रण केन्द्र (सिडिसी) ले संकलन गरेको तथ्याङकअनुसार झन्डै ५४ प्रतिशत पुरुष र ४६ प्रतिशत महिलाले ज्यान गुमाएका छन् । धेरैजसो जेष्ठ नागरिकहरु यसको शिकार भएका छन् । अनुसन्धानअनुसार मधुमेह र मुटुको समस्याबाट ग्रस्त व्यक्तिहरु पनि उच्च जोखिममा छन् । उमेर समुहअनुसार तथ्याङक यस्तो छ – कुल मृतकमध्ये झन्डै ७९ प्रतिशत ६५ वर्ष वा त्यसभन्दा माथिको उमेरका व्यक्तिहरु छन्, १ प्रतिशत हाराहारीमा ३५ वर्षमुनिका व्यक्तिहरु छन् ।अमेरिकाको रोग रोकथाम तथा नियन्त्रण केन्द्र (सिडिसी) ले संकलन गरेको तथ्याङकअनुसार झन्डै ५४ प्रतिशत पुरुष र ४६ प्रतिशत महिलाले ज्यान गुमाएका छन् । धेरैजसो जेष्ठ नागरिकहरु यसको शिकार भएका छन् । अनुसन्धानअनुसार मधुमेह र मुटुको समस्याबाट ग्रस्त व्यक्तिहरु पनि उच्च जोखिममा छन् ।झन्डै एक तिहाई मृत्यु कम्तिमा ८५ वर्ष पुगेकाहरुको भएको छ । अमेरिकामा मृत्यु भएका १ लाख ८८ हजार जनाको बारेमा अनुसन्धान गरेर यो तथ्याङ्क बाहिर ल्याइएको हो । अहिले अमेरिकामा मृतकको संख्या बढेर २ लाख १३ हजार पुगिसकेको छ ।जेष्ठ नागरिकहरु प्रायजसो वसन्त ऋतुमा प्रभावित बने, जतिबेला अमेरिकाका न्युर्योक, न्यु जर्सी, मासाचुसेट्सलगायत उत्तरपूर्वी राज्यमा महामारी फैलियो । यो महामारी वृद्धवृद्धा बस्ने नर्सिङ होमहरुमा पनि फैलिएको थियो । वाल स्ट्रिट जर्नलले राज्य र संघीय तथ्याङ्कको अध्ययन गर्दा नर्सिङ होम र दीर्घकालीन स्याहारका लागि स्थापित संस्थाहरुमा बस्ने ८१ हजारभन्दा धेरै व्यक्तिहरुको मृत्यु भएको देखियो ।कोभिड– १९ कति घातक ? वैज्ञानिकहरुले कसरी यसको मापन गर्छन् ?कोभिड– १९ कति घातक छ भनेर बुझ्नका लागि वैज्ञानिकहरुले पहिले यसबाट कतिजना संक्रमित भए भन्ने बुझ्नुपर्छ । त्यसपछि भाइरसले कति व्यक्तिहरुको ज्यान लियो भनेर स्पष्ट गणना गर्नुपर्छ । यी दुबै संख्या कठिन रुपमा थाहा पाउनु अझै जटिल छ ।कतै परीक्षणको पहुँच, अनि कतै परीक्षण अभावले संक्रमितको संख्या गणनामा समस्या परेको जनस्वास्थविद्हरु बताउँछन् । अनि, धेरै संक्रमित व्यक्तिहरुले कहिल्यै लक्षण नै अनुभव गरेनन्, जसकारण उनीहरुले परीक्षणको खोजी गर्ने संभावना कम भइरहेको छ । ‘हामीलाई थाहा छ, हामीले धेरै संक्रमणहरु दर्ता गर्न पाएका छैनौं,’ मिन्नेसोटा विश्वविद्यालयस्थित संक्रामक रोग अनुसन्धान तथा नीति केन्द्रका निर्देशक माइकल ओस्टरहोल्मले भने ।कतै परीक्षणको पहुँच, अनि कतै परीक्षण अभावले संक्रमितको संख्या गणनामा समस्या परेको जनस्वास्थविद्हरु बताउँछन् । अनि, धेरै संक्रमित व्यक्तिहरुले कहिल्यै लक्षण नै अनुभव गरेनन्, जसकारण उनीहरुले परीक्षणको खोजी गर्ने संभावना कम भइरहेको छ ।कोभिड– १९ मृत्युदरको आँकलन गर्ने दुई चल्तीका उपाय छन् – एक, पहिचान भएका घटनामा आधारित रहेर आँकलन गर्ने, जसलाई सामान्यत केस–फेटालिटी रेट भनिन्छ । अर्को, कति धेरै मानिसहरुमा संक्रमण छ भनेर अनुमान गर्ने अनि मृत्युदरको आँकलन गर्ने, जसलाई इन्फेक्सन–फेटालिटी रेट भनिन्छ ।पछिल्लो पद्धती प्रयोग गरिएको अनुसन्धानले कुल संक्रमितमध्ये ० दशमलव ६ प्रतिशतको मृत्यु भएको आँकलन गर्छ, यद्यपि यो अनुमान धेरै ठाउँमा मिल्दैन, अनि उमेरअनुसार मृत्यदुर पनि फरक पर्छ । कोरोना भाइरस प्रजातीकै अन्य गम्भीर रोग सार्स र मर्सको दाँजोमा यो मृत्युदर निकै कम हो, तर सिजनल फ्लुको तुलनामा यो झन्डै ६ गुणाले प्राणघातक हो ।एन्टीबडी परीक्षणले पुराना संक्रमणको समेत खोजी गरेर  यो अनुसन्धानमा सहयोग गरेको छ, यद्यपि यस परीक्षणमा पनि ‘फल्स पोजेटिभ’ (गलत रुपमा पोजेटिभ देखाउने) जस्ता समस्या देखिएका छन् ।‘यसले केवल के भयो भन्ने वृहत्तर चित्रमात्रै दिने हो,’ नेब्रास्का विश्वविद्यालय जनस्वास्थ कलेजका इपिडेमियोलोजी प्रोफेसर डेभिड ब्रेट मेजरले भने । २ लाख ५ हजार संक्रमितको मृत्यु र ७१ लाख ५७ हजारमा कोरोना भाइरस पहिचान भइसक्दाको अवस्थामा आधारित रहेर विश्लेषण गर्दा अमेरिकामा मृत्युदर २ दशमलव ९ प्रतिशत रहेको जोन हप्किन्स विश्वविद्यालयका अनुसन्धानकर्ताहरुको आँकलन छ,  यस विश्वविद्यालयले संक्रमण र मृत्युको तथ्याङ्कलाई झन्डै वास्तविक समयचक्रमा पहिचान गर्छ । तर, परीक्षणको दायरामा नपरेका संक्रमितको संख्यालाई यसले प्रतिनिधित्व गर्दैन । तर, यो संख्याले परीक्षणको दायरामा रहेकाहरुको मात्रै प्रतिनिधित्व गर्छ ।कोभिड– १९ को उपचारमा सुधार हुनुको अर्थ कम व्यक्ति मर्दैछन् भन्ने हो ?कोभिड– १९ को स्पष्ट मृत्युदर थाहा पाउन चुनौती भएकाले यो विषयमा ढु्क्क हुन कठिन छ । संक्रामक रोगका विज्ञहरुका अनुसार युवा समुदायमा बढ्दो संक्रमण, उपचारमा देखिएको केही सुधारजस्ता पक्षले सायद कोभिडको मृत्युदरलाई केही कम गरेका छन् । अस्पतालहरुले कोभिड– १९ का बिरामीको व्यवस्थापनमा सुधार भइरहेको जनाएका छन् । मार्चमा जतिबेला अमेरिकमा महामारी नियन्त्रणबाहिर पुग्यो, त्यस समय ६५ वटा अमेरिकी अस्पतालहरुमा गरिएको अनुसन्धानको रिपोर्ट भर्खरै जामा इन्टरनल मेडिसिनमा प्रकाशित छ – रिपोर्टअनुसार उक्त समयमा आईसियुमा भर्ना भएको २८ दिनभित्र अति गम्भिर तीन बिरामीमध्ये झन्डै एकजनाको मृत्यु भएको थियो, अस्पतालहरुले गर्ने उपचार पनि फरक–फरक थियो ।यस अध्ययनमा संलग्न हावर्ड मेडिकल स्कुलका एसिस्टेन्ट मेडिसिन प्रोफेसर डेभिड ई लिफका अनुसार मार्चमा कोभिड– १९ बारे उपचार गर्दा आफ्नो निर्णय लिन डाक्टरहरुसँग सीमित अनुसन्धानमात्रै उपलब्ध थिए ।  आज डाक्टर र अस्पतालहरु भाइरसबारे नयाँ–नयाँ अनुसन्धान अनुसरण गर्न सक्षम छन् र महामारीको अनुभव विश्वभर आदन–प्रदान भइसकेको छ ।एन्टीभाइरल रेम्डेसिभिरले अस्पतालमा भर्ना भएका बिरामीलाई निको हुन सहयोग गर्ने देखिएको छ, तथापि यसले मृत्यु रोक्छ वा रोक्दैन भन्ने विषय खुलेको छैन । मृत्यु वा संक्रमण नै रोक्नसक्ने अन्य व्यवहारिक औषधीको परीक्षणबारे पनि निरन्तर अध्ययन भइरहेका छन् ।तर, कुन उपचार विधिले उत्कृष्ट काम गर्छ न्ने विषयमा अझै सीमितमात्रै प्रमाण उपलब्ध छन् भन्नेतर्फ धेरैको सरोकार छ । अस्पतालको उपचार पद्धति कोभिड– १९ बिरामीलाई संक्रमणसँग लड्नका लागि प्रतिरोधी क्षमता विकास गर्न समय उपलब्ध गराउने विषयमै मुख्यत केन्द्रीत छ । तथापि, चिकित्सकहरुले पछिल्ला महिनामा गम्भिर बिरामीलाई सहयोग गर्ने केही औषधीहरु पाएका छन् । स्टेरोइड औषधीले भाइरसबाट हुने मृत्यु घटना सहयोग गर्छ भनेर अध्ययनहरुले देखाउनु उत्साहप्रद सुधारमध्ये एक हो । अर्को, औषधी एन्टीभाइरल रेम्डेसिभिरले अस्पतालमा भर्ना भएका बिरामीलाई निको हुन सहयोग गर्ने देखिएको छ, तथापि यसले मृत्यु रोक्छ वा रोक्दैन भन्ने विषय खुलेको छैन । मृत्यु वा संक्रमण नै रोक्नसक्ने अन्य व्यवहारिक औषधीको परीक्षणबारे पनि निरन्तर अध्ययन भइरहेका छन् । कान्भेलिस्सेन्ट प्लाज्माले केही बिरामीलाई बचाउन सक्ने अनुसन्धानहरुले देखाएका छन् । औषधी कम्पनीहरुले अस्थायी रुपमा संक्रमण रोक्नसक्ने मोनोक्लोनल एन्डिबडिज नामक इन्जिनियर्ड प्रोटिनहरुको पनि परीक्षण गरिरहेका छन् ।के युवा र स्वस्थ मानिसहरु सुरक्षित छन् ?सार्स–कोभ–२ को सम्पर्कमा आएका मानिसहरु गम्भिर बिरामी हुने जोखिम मोटोपना, उच्च रक्तचाप र मधुमेहजस्ता समस्या तथा उमेर हदमा पनि निर्भर गर्छ । ‘तपाईं कोभिड– १९ बिरामी हुनुहुन्छ भने त्यसअघिको तपाईंको स्वास्थ्य अवस्थाले ठूलो अर्थ राख्छ,’ डाक्टर ब्रेट मेजरले भने । तथापि, युवा मानिसहरु पूर्ण रुपमा जोखिममुक्त भने छैनन् । २५ वर्षमुनिका ४ सय १९ व्यक्तिहरुको मृत्यु कोभिड– १९ का कारण भएको सिडिसीको तथ्याङ्कमा उल्लेख छ । र, बिरामी भएका युवाहरुले कमजोरलाई थप जोखिममा पार्न सक्छन् ।टेक्सस र फ्लोरिडाजस्ता राज्यमा गत ग्रिष्ममा यस्तै भयो – अति कमजोरहरुलाई टाढै राख्ने प्रयास गर्दागर्दै ठूलो समुदायमा संक्रमण फैलिएपछि  नर्सिङ होममा संक्रमण र मृत्युका घटना बढे । ‘युवा जनसंख्यामा संक्रमण बढ्दैछ । तर हामी जेष्ठ नागरिकलाई सधैं आइशोलेटेड राख्न सक्दैंनौं,’ हावर्ड विश्वविद्यालयका टिएच चान स्कुल अफ पब्लिक हेल्थकी इपिडेमियोलोजी प्रशिक्षक क्यारोलिन बुकीले भनिन् ।बाँचेका मानिसहरुमा पनि धेरै गम्भिर समस्याहरु देखिएका उदाहरण बढ्दैछन् । हल्का बिरामी भएका वा कोरोनाअघि स्वस्थ रहेका व्यक्तिहरुमा पनि संक्रमणपछि मुटुमा दीर्घकालीन खराबी, थकान र लामो दूरी कुद्न समस्या हुने लक्षण देखिएका छन् । मृत्यु दर्ताको प्रमाणपत्रमा दीर्घरोगीहरुको संख्या धेरै देखिएपनि, चिकित्सीय इतिहास हेर्ने हो भने यो अधुरो कथामात्रै हो । ‘यस्ता प्रमाणपत्रहरु ती चिकित्सकले भर्छन्, जो मृत्युको कारण र पूर्व अवस्था खोज्ने मृत्यु अनुसन्धानकर्ता (डेथ इन्भेस्टिगेटर) जत्ति अनुभवी र तालिमप्राप्त छैनन्,’ नेशनल एशोसियसन अफ मेडिकल एक्जामिनर्सका अध्यक्ष डाक्टर सेल्ली अईकेनले भने ।बाँचेका मानिसहरुमा पनि धेरै गम्भिर समस्याहरु देखिएका उदाहरण बढ्दैछन् । हल्का बिरामी भएका वा कोरोनाअघि स्वस्थ रहेका व्यक्तिहरुमा पनि संक्रमणपछि मुटुमा दीर्घकालीन खराबी, थकान र लामो दूरी कुद्न समस्या हुने लक्षण देखिएका छन् ।सिडिसीका अनुसार मृत्यु प्रमाणपत्रको तथ्याङ्कले ९४ प्रतिशत (संक्रमित वा सम्भावित संक्रमित) मृतकको ज्यान जानुमा अन्य कारण र अवस्थाहरु पनि जोडिएको सुचिकृत गरेको छ, केवल ६ प्रतिशतका हकमा कोभिड– १९ मात्रै कारण देखिएको छ । तर, सुचिकृत अन्य अवस्थामा कोभिड– १९ बाट सिर्जित रोगहरु जस्तै निमोनिया, स्वासप्रश्वासमा विफलता आदि छन् ।महामारीले धेरै कलेजमा धावा बोलेको छ, के यसले कोभिड– १९ बाट मर्नेको अनुपात परिवर्तन गर्नसक्छ ?ग्रिष्ममा केही युवाहरु जोखिमको चपेटामा परेपनि कोभिड– १९ ले ज्यान लिने संभावना उमेरसँग निकै जोडिएको छ ।  ‘युवाहरुमा धेरै संक्रमणका घटना देखिएपनि मृत्युको भारी अझै पनि जेष्ठ नागरिकमै छ,’ इमोरी विश्वविद्यालयको रोलिन्स स्कुल अफ पब्लिक हेल्थका संक्रामक रोग विज्ञ बेन्जामिन लोपम्यानले भने ।संघीय मृत्यु प्रमाणपत्रको तथ्याङ्कले भेट्न निकै हप्ता लागेपनि पारिला क्षेत्रहरुमा गत ग्रिष्ममा युवाहरु पनि मृतयुको शिकार भएका थिए । २० को दशकमा कुदिरहेका युवादेखि ५० को मध्यमा हिँडिरहेका पाका व्यक्तिहरुसम्मको मृत्युदर वसन्तको दाँजोमा ग्रिष्मको सुरुवातमा हल्का बढी देखियो । तर, यसका बाबजुद गैर–जेष्ठहरुमा मृत्युदर निकै कम रहेको अनुसन्धानकर्ताहरु बताए ।वालस्ट्रिट जनर्लमा प्रकाशित सामग्रीको अन्वेषण अधिकारीद्वारा नेपालीमा अनुवादTitle Photo :  https://www.wsj.com/ ANGELA WEISS/AGENCE FRANCE-PRESSE/GETTY IMAGES#कोरोनाभाइरस