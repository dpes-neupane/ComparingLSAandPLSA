कोभिड युनिफाइड केन्द्रीय अस्पताल (वीर अस्पताल) को प्रमुखमा स्वास्थ्य तथा जनसंख्या मन्त्रालयका प्रवक्ता प्रा. डा. जागेश्वर गौतम नियुक्त भएका छन् । स्वास्थ्य मन्त्रालयका प्रवक्ता प्रा. डा. गौतमलाई मन्त्रीस्तरीय निर्णयबाट अस्पतालको प्रमुख प्रशासकीय अधिकारीमा नियुक्त गरिएको हो । नवनियुक्त प्रशासकीय अधिकारी डा. गौतमले भोलिदेखि नै कार्यभार सम्हाल्ने भएका छन् । प्रा.डा गौतम स्वास्थ्य मन्त्रालयको ११ औँ तहका वरिष्ठ अधिकारी हुनुका साथै वरिष्ठ चिकित्सक समेत पनि हुन । मन्त्रालयको प्रवक्ता हुनुअघि प्रा.डा. गौतम परोपकार प्रसूति गृह थापाथलीका निर्देशक थिए । 