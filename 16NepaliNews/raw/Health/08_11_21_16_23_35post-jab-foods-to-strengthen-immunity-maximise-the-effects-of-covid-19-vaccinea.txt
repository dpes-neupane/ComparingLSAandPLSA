कोरोनाभाइरसको दोस्रो लहरबाट बच्नका लागि भ्याक्सिन नै एकमात्र तरिका हो । नेपालमा पनि खोप अभियान त चलिरहेकै छ तर यहाँका सिमितमा मात्रै यसको पहुँच छ । यहाँ भारत र चीनको गरी दुई थरीको भ्याक्सिन लगाइँदै छ । चिनियाँ भ्याक्सिनका खासै केही साइड इफेक्ट देखिएका छैनन् तर भारतीय भ्याक्सिन लगाएपछि केही साइड इफेक्ट देखिएको धेरैले बताएका छन् । भारतीय भ्याक्सिन लगाएपछि टाउको दुख्ने, ज्वरो आउने, जिउ दुख्ने वा थकान महसुस भइरहेको छ । डाक्टरले डाइट र रुटीनमा ध्यान दिएर यी साइड इफेक्टलाई कम गर्न सक्ने बताएका छन् । आउनुहोस्, खानपिनका कुन कुराले साइड इफेक्ट कम हुन्छ, प्रतिरोधी क्षमता बलियो हुन्छ र भ्याक्सिनको असर बढी हुनसक्छ भन्नेबारे जानकारी लिऔं ।प्याज र लसुनःप्याज र लसुन दुबैलाई इम्युनिटी बुस्टर मानिन्छ । भ्याक्सिन लगाएपछि खानामा यसलाई समावेश गर्नुहोस् । काँचो लसुनमा म्यागनिज, भिटामिन बीसिक्स, फाइबर, सेलेनियम, भिटामिन सी र केही मात्रामा क्याल्सियम, कपर, पोटासियम, आइरन र फोस्फोरस हुन्छ । यसमा एन्टीअक्सिडेन्टको मात्रा अत्यधिक हुन्छ । यस्तै, प्याजमा पनि भिटामिन सी भरपुर मात्रामा पाइन्छ ।फलफूलःजुन फलफूलमा पानीको मात्रा धेरै हुन्छ, त्यसले भ्याक्सिनको साइड इफेक्ट काम गर्ने गर्छ । यी फल ताजा र पर्याप्त मात्रामा खानुपर्छ । खरबुजा, अंगुर, भुइँकटहर, आँप र केरा यस्ता फल हुन् जसले शरीरलाई हाइड्रेट राख्न मद्दत गर्छ ।स्वास्थ्य विज्ञका अनुसार भ्याक्सिन लगाउनु अघि र पछि शरीरलाई हाइड्रेट राख्न अत्यावश्यक छ । यसो हुँदा भ्याक्सिनको साइड इफेक्ट कम महसुस हुन्छ । यस्ता फलफूलले प्रतिरोधी क्षमता बढाउँछ । यसले भ्याक्सिनको असरलाई थप बढाउन सक्छ । यस्ता फलफूललाई नास्ताको रुपमा खानुहोस् ।हरियो सागसब्जीःकुनै पनि साइड इफेक्टबाट बच्नका लागि सन्तुलित आहार लिन आवश्यक छ । हरियो सागसब्जीले प्रतिरोधी क्षमता बढाउँछ र यी पोषक तत्वले भरपुर हुन्छन् । यो आन्द्राका लागि पनि निकै राम्रा हुन्छन् । यदि तपाईंले भ्याक्सिन लगाएर आउनुभएको छ भने खानामा हरियो सागसब्जी समावेश गर्ने कोसिस गर्नुहोस् ।हरियो सागसब्जीलाई पकाएर वा सलादको रुपमा काँचै पनि खान सकिन्छ । तपाईं यसको सुप बनाएर पनि खान सक्नुहुन्छ । तपाईंको प्लेटमा जति धेरै हरियो सागसब्जी हुन्छ, तपाईंले आन्तरिक रुपमा त्यति नै मजबुती पाउनुहुन्छ ।बेसारःबेसारलाई नेचुरल इम्युनिटी बुस्टर मानिन्छ । यसले तनाव कम गरेर, पाचन क्रियालाई सही राख्ने र शरीरलाई सुन्निनबाट जोगाउने काम गर्छ । धेरैजसो घरमा खानामा बेसारको प्रयोग गर्ने चलन छ तर यसलाई अन्य तरिकाले पनि सेवन गर्न सकिन्छ ।दिउँसो एक वा दुई पटक काढामा बेसार राखेर पिउन सक्नुहुन्छ वा तपाईं राती सुत्नुअघि बेसार हालिएको दुध पिउन सक्नुहुन्छ ।पानीःभ्याक्सिन लगाएपछि आफूलाई हाइड्रेट राख्न अत्यावश्यक छ । यसो गर्दा तपाईंको शरीर सक्रिय रहनेछ र साइड इफेक्ट पनि कम महसुस हुनेछ । स्वास्थ्य विज्ञका अनुसार भ्याक्सिन लगाउनु एक दिन अघि र त्यसको केही दिन पछिसम्म पनि धेरैभन्दा धेरै पानी पिउनुपर्छ ।ध्यानमा राख्नुहोस् कि तपाईंले चिसो पानी भने पिउने होइन । पिउने पानी सामान्य तापक्रममा हुनुपर्छ । पानीबाहेक तपाईं अन्य पनि धेरै लिक्विड डाइट लिन सक्नुहुन्छ जस्तै कि घरमा बनेको सूप, हर्बल टी, काढा, जूस र शेक्स ।गेडागुडीःफाइबरले भरपुर गेडागुडीले भ्याक्सिनको साइड इफेक्टलाई कम गर्नुका साथै असरलाई तीब्र रुपमा बढाउँछ । गेडागुडी, ब्राउन राइस, मकै, भटमास, ओट्स आदि खानामा समावेश गर्नुहोस् ।मिठो निद्राःभ्याक्सिन लगाउनु एकदिन अघि मिठो निद्रा आवश्यक छ । डाक्टरका अनुसार मज्जाले ननिदाउनुको असर प्रतिरोधी क्षमतामा पर्छ जसका कारण भ्याक्सिनको साइड इफेक्ट बढी महसुस हुन्छ । भ्याक्सिन लगाएपछि धेरैजसो मानिसहरुलाई थकान महसुस हुन्छ । त्यसैले भ्याक्सिन लगाएपछि पनि शरीरलाई पूरा आराम दिन आवश्यक छ ।#COVID-19#corona virus