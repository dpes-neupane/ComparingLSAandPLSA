कोभिड–१९ महामारीलाई दोस्रो विश्वयुद्धपछि संसारमा आएको सबैभन्दा खराब स्थिती बताइँदैछ ।यो महामारी रोक्नका लागि संसारमा लकडाउनको तरिका अपनाइयो । मानिसहरु घरमा कैद भए । बाहिरी दुनियाँ पूर्ण रुपमा बन्द भयो । उत्पादन रोकिँदा खानाको आपूर्ति पनि प्रभावित भयो । यस्तोमा मानिसहरु विशेषगरी जो घरबाट टाढा होस्टलमा बसिरहेका थिए, उनीहरुको एउटै साहारा थियो प्याक्ड फूड वा डिब्बामा बन्द गरिएका खाना वा रेडी टु ईट फूड । यदि यी खाना खराब हुन्छ भने के हुन्छ ?जानकारका अनुसार यदि खाना राम्रो तरिकाले संरक्षित गरियो भने यसलाई वर्षौंसम्म त्यसको सबै पोषक तत्वसहित सुरक्षित राख्न सकिन्छ ।कुनै पनि खानामा किटाणु उत्पत्ति भएका कारण खराब हुन्छ । यदि खानामा ब्याक्टेरिया पैदा नै हुन नदिए त्यसलाई जहिले पनि प्रयोग गर्न सकिन्छ ।खानालाई कसरी सुरक्षित बनाउन सकिन्छ ?मानिसहरु शताब्दिऔं देखि फूड प्रिजर्भेसन अर्थात् खानपिनलाई लामो समयसम्म बचाएर राख्नका लागि विभिन्न प्रकारको तरिका अपनाउँछन् । जस्तै, खानालाई सुकाएर, त्यसमा नुन राखेर, चिनीको तह लगाएर, केमिकलमार्फत् वा टाइट डिब्बामा सुरक्षित गरेर राख्न सकिन्छ ।युनिभर्सिटी कलेज लण्डनमा फूड एक्सपर्ट माइकल सुलुका अनुसार खानालाई सुकाएर राख्नु सबैभन्दा राम्रो तरिका हो । खाना सुकाउँदा त्यसमा किटाण पैदा हुने सम्भावना रहँदैन ।यस्तै, एयर टाइट डिब्बामा खाना राख्दा त्यसमा यस्ता किटाणु पैदा हुनसक्छ जुन हावाको कम आपूर्तिमा नै बढ्छन् । उदाहरणको रुपमा मासुलाई एनोरोबिक वर्गको किटाणुले खराब गर्छ । र यो किटाणु कम अक्सिजनमा नै फल्ने–फुल्ने गर्छ ।खानामा नुन लगाएर पनि संरक्षित गर्न सकिन्छ । तर यो तरिका खासै प्रभावकारी भने छैन । र यस्तो प्रकारको खाना प्रयोग पनि गर्न सकिँदैन । तर मासुलाई सुकाएर र नुन लगाएर लामो समयका लागि संरक्षित गर्न सकिन्छ ।चिनीको मोटो पत्र लगाएर पनि खानालाई लामे समयका लागि राख्न सकिन्छ ।वास्तवमा चिनीले कुनै पनि प्रकारको किटाणुलाई वृद्धि हुन दिँदैन । यसै कारण टफी, चकलेट वा धेरै मिठा खानेकुरा लामो समयसम्म बिग्रँदैन । तर चिनीमा अन्य खाद्य पदार्थ जस्तै खुवा, दुध, स्टार्च वा अण्डा आदि प्रयोग गरिएको छ भने खानाको उमेर त्यति नै कम हुन्छ ।अहिले पनि हज्जारौं वर्ष पुरानो तरिकाःआइसल्याण्डमा म्याकडोनल्ड्सको बिग म्याक बर्गर नै सायद संरक्षित खानाको सबैभन्दा चर्चित र एक्लो उदाहरण हो । त्यहाँ बर्गरलाई काँचको एउटा बक्समा राखिएको थियो जसले हावाको मात्रालाई सिमित गर्छ । साथै, यसमा यस्ता प्रिजर्भेटिव्स हालिएका थिए जसले किटाणु जन्मन दिँदनथ्यो ।यसलाई माग पूरा गर्नका लागि सुपरमार्केटमा लामो समयका लागि राख्न सकिन्थ्यो । त्यसैले यो खानामा यस्ता फूड प्रिजर्भेटिव्स राखिएका हुन्छन् जसले खाना बिग्रन दिँदैन ।चिनीले बनेको ट्विंक एउटा यस्तो स्न्याक हो जसलाई निकै रुचाइन्छ र लामो समयसम्म घरमा राखेर प्रयोग गर्न सकिन्छ । यसको सेल्फ लाइफ केही हप्तासम्मको हो । तर यो स्न्याक रुचाउनेहरुले यस्तो तकिा अपनाउँछन् जसले यसलाई ४४ हप्तासम्म सुरक्षित गर्ने गर्छ । युट्युबमा एउटा भिडियो छ जसमा २७ वर्ष पुरानो ट्विंकी काटिएको देखाइएको छ ।महको त कुरै नगरौं । यो त कहिले पनि खराब नै हुँदैन । किनभने यसमा पानीको मात्रा शून्य बराबर हुन्छ र यसमा यस्ता प्राकृतिक संरक्षक हुन्छ जसमा किटाणु पैदा नै हुन दिँदैन ।संसारको सबैभन्दा पुरानो महको नमूना इजिप्टको तूतेनखामनको चिहान र जर्जियाको एक चिहानमा भेटिएको छ । यो ३ हजार वर्ष पुरानो हो । खाना संरक्षित गर्ने तरिका आजपनि त्यस्तै छ जुन हज्जारौं वर्ष पुराना थिए ।जमिनमा गाडेर र बरफमा राखेर...धेरै चिल्लो भएको खाना जस्तै तेल, मख्खन, घ्यूलगायत पनि लामो समयका लागि संरक्षित गर्न सकिन्छ । बग बटर एक विशेष प्रकारको मख्खन हो ।आयरल्याण्ड र स्कटल्याण्डमा यो बटरको ४ हजार वर्ष पुरानो कन्टेनर पाइएको छ जसलाई जमिनमा गाडेर राखिएको थियो ।प्राचिन मानिसहरु कुनै सिद्धान्त वा मान्यतालाई अनुसरण गर्दै मख्खन वा जनावरको बोसोलाई गाड्ने गर्दथे । अथवा यस्ता बोसोलाई चोरबाट जोगाउनका लागि लामो समयसम्म प्रयोग गर्ने उद्देश्यले यसलाई जमिनमा गाडेको पनि हुनसक्छ ।रक्सीको बारेमा त रक्सी जति पुरानो भयो त्यति नै राम्रो हुन्छ भन्ने मान्यता राखिन्छ ।जर्मनीका स्पायरको एक प्राचिन रोमन समाधिस्थलमा संसारको अहिलेसम्मको सबैभन्दा प्राचिन रक्सीको बोतल पाइएको छ । यो बोतल करिब १७ सय वर्ष पुरानो हो । तर यो बोतलको रक्सी अहिलेसम्म कसैले पनि चाखेका छैनन् । यसका साथै स्याम्पेनको सबैभन्दा पुरानो बोतल २०० वर्ष पुरानो छ ।मासुलाई यदि निकै कम तापक्रममा वा बरफमा राखिएको खण्डमा यो निकै लामो समयसम्म खान योग्य हुनसक्छ ।हिमालको बरफमा यस्ता थुप्रै विशाल हात्ती, म्यामथ र अन्य जीवको शव भेटिएका छन् जुन वर्षौंदेखि बरफमा नै गाडिए । र जब त्यसलाई निकालियो तब त्यसको मासु पूर्ण रुपमा सही थियो । यहाँसम्म कि त्यसको रङ पनि फेरिएको थिएन । बरफ हटेर पग्लन थालेपछि त्यसमा परिवर्तन देख्न थालियो ।माछालाई बरफमा लामो समयसम्म राख्न अलि मुश्किल हुन्छ ।माछालाई धेरै समयसम्म बरफमा राख्दा माछाको मांसपेशीमा विभिन्न प्रकारको रासायनिक परिवर्तन हुन थाल्छ । जसले यसको स्वाद नष्ट गरिदिन्छ । तर आज प्रविधिको समय हो, यस्तो अवस्थामा प्रविधिको मद्दतले पनि यसलाई लामो समयका लागि संरक्षित गर्न सकिन्छ ।वर्तमानमा संसार जुन स्थितीबाट गुज्रिरहेको छ त्यो एक मुश्किल समय हो । तर पनि जीवन चलिरहेको छ ।यदि भविष्यमा यस्तै स्थिती पैदा भए र ताजा खानाको आपूर्ति बन्द भए तपाईं घरमा नै राखिएको सुकाइएको खाना वा कुनै पनि सुपरमार्केटबाट प्याक्ड फूड किनेर पेट भर्न सक्नुहुन्छ । –बीबीसी 