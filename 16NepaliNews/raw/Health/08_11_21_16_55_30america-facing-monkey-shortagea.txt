 पछिल्ला ७ महिनामा १  सयभन्दा धेरै कोभिड–१९ भ्याक्सिन, विभिन्न थेरोपी र औषधीहरु विकासको चरणमा छन् । यी सबै उपचार मानिसअघि पहिले बाँदरमा प्रयोग हुन्छ । र, अहिले अमेरिकाका वैज्ञानिकहरु समस्यामा छन् किनकि त्यहाँ पर्याप्त बाँदर छैन ।‘राष्ट्रव्यापी रुपमा यहाँ निकै ठूलो संकट छ,’ क्यार्लिफोनिया नेशनल बाँदर अनुसन्धान केन्द्रस्थित संक्रामक रोगबारेका वैज्ञानिक कोइन भान रोम्पेले भने । अमेरिकामा बाँदरको अनुसन्धान महंगो छ र कहिलेकाँही अनुसन्धानलाई लिएर विवाद पनि हुन्छ । सामान्य अवस्थामै यो चुनौतीपूर्ण थियो ।अहिले महामारीका कारण अनुसन्धानका लागि बाँदर फेला पार्न थप कठिन छ । ‘हामी कुनै पनि बाँदर भेट्टाउन सक्दैनौं । उनीहरु पूर्ण रुपमा गायब छन्,’ जनावरमा परीक्षण गर्ने संस्था बायोक्वेलका सिआईको मार्क लेविसले भने । उनका अनुसार विभिन्न संस्थाका वैज्ञानिक र उद्योगहरु सिमित बाँदरमै अध्ययन गर्न बाध्य छन् ।अभावका कारण यस्ता छन् ।पहिलो– कोभिड १९ ले बाँदरको माग बढाएको छ ।दोस्रो – यही समय चीनबाट बाँदर आउन छाडेको छ । जबकि, अमेरिका गत वर्ष ३५ हजार बाँदरमध्ये ६० प्रतिशत चीनबाट आयत गरिएको थियो ।तेस्रो – महामारीसँग सम्बन्धित घटनाले त्यहाँ रहेका बाँदरहरु पनि संकटमा छन् ।सन् २०१८ मै नेशनल इन्स्टिच्युट अफ हेल्थ (एनआईएच) ले सार्वजनिक गरेको रिपोर्टमा ‘राष्ट्रिय बाँदर केन्द्रहरुले भविष्यको माग भेट्न सक्ने छैनन्’ भनेर उल्लेख गरिएको थियो । अनपेक्षित महामारी फैलिएका बेला औषधीको परीक्षणका लागि बाँदर उपलब्ध गराउन ‘रणनीतिक आरक्षण केन्द्र’ आवश्यक रहने रिपोर्टमा उल्लेख छ ।अहिले हामीसामु अनपेक्षित महामारी छ, तर रणनीतिक बाँदर आरक्षण क्षेत्र कहिल्यै बनेन ।त्यस्तै, अमेरिकामा एनिमल बायोसेफ्टी लेभल ३ ल्याब पनि सीमितमात्रै छन्, कोभिड–१९ संक्रमित बाँदरहरुलाई राख्नका लागि यस्ता ल्याब चाहिन्छ । जहाँ, किटाणुको रोकथामका लागि आवश्यक भेन्टिलेसनसहित विशेष डिजाइन गरिएको छ । भान रोम्पेका अनुसार कोभिड–१९ को खोप तथा औषधि परीक्षण गर्न खोज्ने कम्पनीहरुबाट साप्ताहिक रुपमा उनलाई फोन र इमेल आइरहन्छ । अनुसन्धान र उद्योगका रुपमा काम गर्ने एनआईएचको लगानी रहेका ७ वटा बाँदर केन्द्रमध्ये रोम्पे कार्यरत एक हो ।   ‘मैले उनीहरुलाई भन्नुपर्छ, म माफी चाहन्छु, हामीलाई तपाईको रिसर्च सुरु गर्ने अनुमति छैन,’ उनी भन्छन् ।Cynomolgus macaques from Asia are widely used in biomedical researchMLADEN ANTONOV / AFP /GETTY. Photo source: https://cdn.theatlantic.com/अमेरिकामा बायोमेडिकल रिसर्चमा प्रयोग हुने जनावरमध्ये बाँदरको हिस्सा शुन्य दशमलव ५ प्रतिशत छ । तर, मानिसमा क्लिनिकल ट्रायल हुनअघि अन्तिम चरणमा प्रयोग गरिने भएकाले यो महत्वपूर्ण छ ।अमेरिकामा बायोमेडिकल रिसर्चमा प्रयोग हुने जनावरमध्ये बाँदरको हिस्सा शुन्य दशमलव ५ प्रतिशत छ । तर, मानिसमा क्लिनिकल ट्रायल हुनअघि अन्तिम चरणमा प्रयोग गरिने भएकाले यो महत्वपूर्ण छ ।खासमा उनीहरु मानिससँग निकै निकट छ । जस्तो, मानिस र बाँदरको प्रतिरोधी प्रणालीमा यति नजिकको समानता हुन्छ कि भ्याक्सिन अध्ययनले दुुबैमा एन्टीबडिज मापन गर्न एउटै अध्ययन पनि प्रयोग गर्नसक्छ ।‘उस्तै परीक्षण हो,’ तुलान राष्ट्रिय बाँदर अनुसन्धान केन्द्रका एशोसियट डाइरेक्टरले  स्किप बोमले भने ।‘समानताको अर्थ भ्याक्सिनको प्रभावकारिता प्रवद्र्धनमा सहयोग गर्ने एजेन्टस्को प्रयोगका लागि बाँदरहरु राम्रो मोडल हुन्,’ पिट्सवर्ग विश्वविद्यालयका भ्याक्सिन रिसर्चर जो एन्नी फ्लाइनले भने ।नसोचेको गतिमा भ्याक्सिन विकास अघि बढिरहेको  छ । यद्यपि, केही औषधी निर्माता कम्पनीहरुले बाँदरमा गरिएको अध्ययन ठोस निष्कर्षमा पुुग्नु अगावै मानिसमा परीक्षण थालिसकेका छन् । र, बाँदर भेट्न मुस्किल भइरहेका बेला निश्चित अध्ययनलाई छल्न सकिन्छ भनेर अन्य व्यक्तिहरु सोचिरहेका छन् ।बायोटेक कम्पनी क्याप्रिकोर थेरापियुटिक्सकी सिईओ लिन्डा मार्बनका अनुसार उनको कम्पनीले सुरुमा क्यालिर्फोनिया बाँदर केन्द्रमा भ्याक्सिन परीक्षण गर्न खोजेको थियो । तर, त्यहाँ परीक्षण गर्न नपाएपछि कसरी सिधैं मानिसमा परीक्षण गर्ने भन्ने खोजीमा उनी छिन् ।बाँदरमा काम गरिरहेका केही वैज्ञानिहरु अझै पनि जनावरमा अध्ययन गर्नुका निश्चित केही फाइदा रहेको बताउँछन् । जस्तो कि, जनावरहरुलाई निगरानीमा राखेर फलो गर्न सहज हुन्छ । यद्यपी,  केही वैज्ञानिकहरु मानिसमा गरिने परीक्षण नै प्रभावकारी हुने पनि बताउँछन् ।डुक विश्वविद्यालयकी वैज्ञानिक सेल्ली पेरमारका अनुसार बाँदरमा हुने अनुसन्धानलाई जोखिम जनसंख्यामा सुरक्षा अध्ययनका लागि पनि प्रयोग गर्न सकिन्छ । कोभिड–१९ खोप लगाएपछि बाँदरका बच्चाले कस्तो प्रतिक्रिया देखाउँछन् भनेर अध्ययन गर्ने योजनामा उनी छिन् । बालबालिकाहरु कोभिड १९ बाट विरलै गम्भिर बिरामी हुने गरेका छन्, त्यसैले उनीहरुबाट यसको संक्रमण फैलनसक्छ  । त्यसकारण पनि विद्यालय फेरि खोल्नका लागि बालबालिकालाई खोप लगाउनु महत्वपूर्ण छ । जबकि,  अहिलेसम्मको भ्याक्सिनको परीक्षण १८ वर्ष वा त्यसभन्दा माथिका स्वस्थ व्यक्तिमा मात्रै सीमित छ ।डुक विश्वविद्यालयकी वैज्ञानिक सेल्ली पेरमारका अनुसार बाँदरमा हुने अनुसन्धानलाई जोखिम जनसंख्यामा सुरक्षा अध्ययनका लागि पनि प्रयोग गर्न सकिन्छ । कोभिड–१९ खोप लगाएपछि बाँदरका बच्चाले कस्तो प्रतिक्रिया देखाउँछन् भनेर अध्ययन गर्ने योजनामा उनी छिन् ।बालबालिकाहरु कोभिड १९ बाट विरलै गम्भिर बिरामी हुने गरेका छन्, त्यसैले उनीहरुबाट यसको संक्रमण फैलनसक्छ  । त्यसकारण पनि विद्यालय फेरि खोल्नका लागि बालबालिकालाई खोप लगाउनु महत्वपूर्ण छ । जबकि,  अहिलेसम्मको भ्याक्सिनको परीक्षण १८ वर्ष वा त्यसभन्दा माथिका स्वस्थ व्यक्तिमा मात्रै सीमित छ ।बालबालिकामा परीक्षण नगरेसम्म कोभिड–१९ भ्याक्सिन  उनीहरुका लागि सुरक्षित र प्रभावकारी छ या छैन भन्ने विषय अस्पष्ट नै रहनेछ । ‘यस्तो परीक्षणको योजना बनाउन कठिन छ र प्राय भ्याक्सिन निर्माता कम्पनीहरु यसमा आकर्षित हुँदैनन्,’ परमेर भन्छिन् । उनका अनुसार बाँदरका बच्चामा भ्याक्सिन सुरक्षित र प्रभावकारी छ भनेर देखिएपछि बल्ल औषधी निर्माता कम्पनीहरु बालबालिकामा परीक्षण गर्न प्रेरित हुनेछन् ।रोगका हरेक पक्षमा बाँदरहरु सधैं उत्कृष्ट मोडल भने होइनन् । अत्याधिक प्रयोगमा आउने रिसस माकाक्युस र साइनोमोल्ग प्रजातीसहित अधिकांश बाँदरहरु कोभिड १९ बाट केवल हल्का बिरामी मात्रै हुने गर्छन् ।जसकारण, गम्भीर रोगबारे अध्ययन गर्ने वैज्ञानिकहरु हाम्सटर्सजस्ता जनवारप्रति आकर्षित हुँदै छन् । कोभिड १९ बाट संक्रमित हाम्सटर्सहरुमा सुस्तता, तीव्र स्वासप्रश्वास र ११ प्रतिशतसम्म तौल घट्ने लक्षण देखिन्छ । ‘त्यस्तै, हाम्सटर्सहरुको प्रजनन सहज हुन्छ । उनीहरु सानो हुन्छन् र नियन्त्रणमा राख्न सहज हुन्छ,’ टेक्सास विश्वविद्यालय मेडिकल शाखाकी भाइरोलोजिस्ट भिनेट मिनाचेरीले भनिन् ।गैर मानव प्रजातिका बाँदर यसको ठिक उल्टो हुुन्छन् । उनीहरुले राम्ररी प्रजनन गर्दैनन्, उनीहरु तुलनात्मक रुपमा ठूला जनावर हुन् र स्याहारका लागि महंगो छन् । त्यसैले मानिसमा खोप परीक्षणुअघि गैरमानव बाँदर प्रजातिमा गरिने अध्ययन अन्तिम हो, पहिलो होइन ।त्यसैले, बाँदर केन्द्रमा अनुसन्धान गर्न खोज्ने कम्पनीहरुलाई अन्तरिम रुपमा मुसा प्रजातिको डाटा संकलन गर्न भान रोम्पेले सुुझाव दिने गरेका छन् । ‘मुसामा परीक्षण गर्नु निकै सस्तो हुन्छ,’ राम्पेले भने, ‘गैरमानव बाँदरमा परीक्षण गर्नुुभन्दा यो निकै प्रभावकारी हुनसक्छ ।’अमेरिकामा धेरै बाँदरहरु जन्माउन र हुर्काउन वर्षौको समय र ठूलो लगानी लाग्छ । एनआईएचको लगानीमा बनेका बाँदर केन्द्रसहित यहाँ सीमित मात्रै प्रजनन केन्द्र छन् । प्रजननबाट टाढा राखिएका बाँदरको प्रयोग अनुसन्धानका लागि पनि गर्न सकिँदैन ।एचआईएचका वैज्ञानिकहरुकोे समूह सरकारी लगानीमा अध्ययनका लागि १९५६ मा सोभियत बाँदर ल्याबको भ्रमणमा गएको थियो ।  तर, पछिल्ला वर्षहरुमा बाँदर केन्द्रहरुले थप लगानी जुटाउन संघर्ष गर्नुपरेको छ ।  आर्थिक कारणले नै २०१५ मा हाभार्डसँग आबद्ध एक अनुसन्धान केन्द्र बन्द भयो । धेरै बाँदरहरुको मृत्युपछि यस केन्द्र बन्द भएको विषयमा प्रदर्शन पनि भएको थियो र यसबारे अनुसन्धान पनि भयो ।भान रोम्पेका अनुसार वर्षाैअघि क्यालिफोर्निया केन्द्रले अनुसन्धानको माग पूरा गर्नका लागि धेरै बाँदरहरुको उत्पादन थालेको थियो, तर लगानीको अभाव हुँदा बाँदरहरुको व्यवस्थित बासस्थान निर्माण हुन सकेन । अनि, परियोजना सोचेजसरी अघि बढेन । त्यसैले अहिले बासस्थान र बाँदर संख्या घटाइएको छ ।  अर्थात्, अनुसन्धानकर्ताहरुले महामारीका लागि रणनीतिक बाँदर संरक्षण केन्द्रबारे चर्चा गरेपनि यसमा कहिल्यै लगानी भएन ।‘यहाँ साँच्चै पूर्वाधार निर्माणका लागि लगानीको खाँचो छ, केवल यो महामारीका लागि मात्रै होइन, भविष्यका महामारीहरुका लागि पनि,’ तुलाने राष्ट्रिय बाँदर केन्द्रका निर्देशक जय राप्पापोर्टले भने । यता, चीनले  बाँदरको प्रजननका लागि संरचना निर्माणमा ठूलो लगानी गरेको छ र बाँकी विश्वका लागि ऊ प्रमुख निर्यातकर्ता हो ।चीनमा बाँदरको प्रजनन सस्तो छ र यहाँ जनावरको अधिकारबारे अभियान पनि कमै चल्छ । अमेरिकाको बायोफर्माक्युटिकल उद्योग विशेषगरी चिनियाँ बाँदरमै निर्भर छ ।  अमेरिका र चीनबीचको व्यापार युद्धले पहिल्यै बाँदरको आयातलाई महंगो बनाइसकेको थियो । त्यसपछि जब यस वर्षको सुरुमा महामारी आयो, तब चीनले बाँदरको निर्यात पूर्णत बन्द ग¥यो । ‘मैले कुनै गैर मानव प्रजातिको बाँदर चीनबाट बाहिरिने देखिरहेको छैन,’ नेशनल एशोसियनसन फर बायोमेडिकल रिसर्चका अध्यक्ष माथियुआर बेइलीले भने ।चीनका वैज्ञानिहरु आफैं कोभिड १९ को उपचार पत्ता लगाउने औषधीको दौडमा छन्,  यस्तोमा उनीहरुले ती जनावरलाई आफ्नै अध्ययनका लागि राख्न चाहेको  उद्योगविद्हरुको अनुमान छ ।चीनका वैज्ञानिहरु आफैं कोभिड १९ को उपचार पत्ता लगाउने औषधीको दौडमा छन्,  यस्तोमा उनीहरुले ती जनावरलाई आफ्नै अध्ययनका लागि राख्न चाहेको  उद्योगविद्हरुको अनुमान छ । बेइलीका अनुसार बाँदरका लागि चीनसँग निर्भर रहनु रणनीतिक समस्या हो । बाँदरमा गरिने अध्ययन अमेरिकामा गर्न गाह्रो हुन्छ भने यस कामलाई विदेशमा पनि गर्न सकिन्छ ।‘तर, के यसका लागि अमेरिकी जनता सहमत छन् ? हामी उपचार र औषधीको विकास यहाँ गर्न चाहन्छौं वा त्यसको विकास अन्य देशमा हुँदा पनि सन्तुुष्ट छौं,’ बेइलीको प्रश्न छ ।एकातर्फ धेरैले कोभिड १९ विरुद्धको युद्धका लागि अन्तर्राष्टिय सहकार्यको माग गरेका छन्, अर्कोतर्फ यति नै बेला भ्याक्सिन राष्ट्रवाद जागेको छ । जुन देशले पहिले भ्याक्सिन विकास गर्छ, उनले आफ्नै नागरिकका लागि यसलाई सञ्चय गरेर राख्ने त्रास पनि छ । अहिलेको बाँदर संकटले वैज्ञानिकहरुलाई अनुसन्धानमा प्रयोग हुने जनवारको संख्या कसरी कम गर्न सकिन्छ भनेर सिजर्नात्मक रुपमा सोच्न बाध्य पनि गराएको छ ।द एटलान्टिकमा प्रकाशित सारा झाङको रिपोर्टको अन्वेषण अधिकारीद्वारा नेपालमा अनुवाद#खोप#अमेरिका–चीन#बाँदर#कोरोनाभाइरस