



 
काठमाडौँ, ३० जेठ । आज देशभर २४ सय ७ कोरोना संक्रमित थपिएका छन् । थपिएका संक्रमित मध्ये काठमाडौं उपत्यकामा मात्रै ६ सय ५३ जना थपिएको स्वास्थ्य मन्त्रलायले जनाएको छ । 
२४ घन्टामा काठमाडौँमा ४८३, ललितपुरमा ११२ र भक्तपुरमा ५८ संक्रमित थपिएका हुन् । पछिल्लो २४ घन्टामा आज ३ हजार ९ सय ९४ कोरोना संक्रमणमुक्त भएका छन् । योसँगै संक्रमणमुक्त हुनेको संख्या नोपलमा ५ लाख ३१ हजार १०५ पुगेको  मन्त्रालयले जनाएको छ ।
कोरोना संक्रमणबाट आज थप ४६ जनाको मृत्यु भएसँगै नेपालमा मृत्यु हुनेको संख्या ८ हजार ४ सय १२ पुगेको छ ।आज पिसीआर परिक्षणबाट १६ सय ९४ र   एन्टिजेन परिक्षणबाट ७ सय १३ गरी जम्मा २४ सय ७ जनालाई संक्रमण पुष्टि भएको हो ।
मन्त्रालयको अनुसार आज २ हजार ४ सय ७ जना नयाँ संक्रमित थपिएसँगै हालसम्म कोरोना संक्रमितको संख्या ६ लाख ९ हजार १ सय ८५ पुगेको छ ।
