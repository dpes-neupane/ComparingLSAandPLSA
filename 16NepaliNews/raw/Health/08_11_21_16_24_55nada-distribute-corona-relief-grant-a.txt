काठमाडौं । कोरोना संक्रमण रोकथामका लागि नाडा अटोमोबाइल्स एशोसिएशन अफ नेपालले नेपाल ए.पी.एफ. अस्पताललाई सहयोग गरेको छ ।नाडाले कोरोना संक्रमण नियन्त्रणका लागि अत्यावश्यक स्लीपर ५० सेट, थर्मोसल व्वाइलेट ५० सेट, बेड सिट ५० वटा, टावेल ५० वटा र मास्क ५ हजार वटा समेत गरी कूल ५ थरिका मेडिकेटेड सामानहरु कोरोना नियन्त्रणका लागि उल्लेखनीय भूमिका निर्वाह गर्दे आएको त्यस नेपाल ए.पी.एफ अस्पताललाई हस्तान्तरण गरेको हो ।उक्त सामान ए.पी.एफ.को कोभिड—१९ युनिफाइड अस्पतालका प्रा.स प्र उपरिक्षक डा. मिना कुँवरलाई नाडाका अध्यक्ष कृष्णप्रसाद दुलालले हस्तान्तरण गरे । ती सामानहरु हस्तान्तरण गर्ने क्रममा अध्यक्ष दुलालले नाडाको तर्फबाट सक्दो थप सहयोग समेत गरिँदै जाने बताए ।सो कार्यक्रममा डा. मिना कुँवरले यस्तो बन्दाबन्दीको अवस्थामा पनि यसरी सहयोग पु¥याई दिएकोमा नाडालाई धन्यवाद दिँदै सहयोग स्वरप प्राप्त यी मेडिकेटेड सामानहरु यस अस्पतालमा आउनु भएका विपन्न परिवारका सदस्यहरुलाई वितरण गरिने समेत बताए ।त्यस हस्तान्तरण कार्यक्रममा सो अस्पतालका तर्फबाट प्रा.स.प्र उपरिक्षक तथा प्रवक्ता डा.प्रविन नेपाल, नर्सिङ मेट्रोन प्रा.स.प्र नायव उपरिक्षक लक्ष्मी अधिकारी समेतको उपस्थिति रहेको थियो । त्यसैगरी सो कार्यक्रममा नाडाका तर्फबाट महासचिव सुनिल रिजाल, कोषाध्यक्ष सुरेन्द्रकुमार उप्रेती, केन्द्रीय कार्य समिति सदस्य मिलन बाबु मल्ल तथा नाडाका लेखा प्रमुख विष्णुकुमार श्रेष्ठ समेतको उपस्थिति रहेको थियो । #नाडा अटोमोबाइल्स एशोसिएशन अफ नेपाल#नेपाल ए.पी.एफ. अस्पताल