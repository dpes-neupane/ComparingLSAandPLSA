एक नीजि अस्पतालमा काम गर्ने ५५ वर्षीया सरला (परिवर्तित नाम) को महिनावारी रोकिइसकेको थियो । तर पछिल्लो तीन वर्षदेखि उनको थुप्रै पटक रक्तश्राव भइसकेको थियो । छोरीको विवाहको तयारी थियो र घरमा आफ्नो व्यस्तता, अर्कोतिर अस्पतालको काम ।यसबारे सहकर्मीसँग कुरा गर्दा सरलालाई डाक्टरलाई देखाउन सल्लाह दिइयो । सरलालाई पनि थाहा थियो कि उनले डाक्टरलाई देखाउनुपर्छ तर आफ्नो घरेलु र अस्पताको कामबीच उनको यो समस्या सबैभन्दा गौण थियो ।तर जब उनको समस्या बढ्यो तब उनले डाक्टरलाई देखाउने निर्णय गरिन् । परीक्षणपश्चात् थाहा भयो कि सरलाको पाठेघरभित्र एन्डोमिट्रिएल क्यान्सर छ जुन असाध्यै बढिसकेको थियो । डाक्टरले सरलाको शल्यक्रिया गर्नुपर्यो ।सरलाले यदि आफ्नो उपचार पहिले नै गराएको भए सायल उनलाई क्यान्सर बन्नुअघि वा पहिलो चरणमा नै यसबारे थाहा हुन्थ्यो ।सरला पढेलेखेकी थिइन् र आफैं एक अस्पतालमा काम गर्थिन् तर महिलाहरु आफ्नो स्वास्थ्यको विषयमा लापरवाही हुन्छन् र आपसमा कुराकानी गरेर नै समस्याको समाधान निकाल्न खोज्छन् । यस्तै कतिपटक त महिलाहरु लाजका कारण यस्ता विषयमा कुरा गर्न हिच्किचाउँछन् र डाक्टरलाई खुलेर आफ्नो समस्या बताउन रुचाउँदैनन् ।तर के महिनावारी रोकिएपनि रक्तश्राव हुनु सामान्य हो ? यो प्रश्नको जवाफ थाहा पाउनुअघि महिनावारी सुक्नु भनेको के हो, यसबारे थाहा पाऔं ।स्त्रीरोग विशेषज्ञ डाक्टर एसएन बसु भन्छन्, ‘महिनावारी त्यतिबेला सुक्छ जब तपाईंको शरीरमा डिम्बाशयले काम गर्न बन्द गर्छ, पाठेघरको झिल्ली पातलो हुन्छ र रक्तश्राव बन्द हुन्छ । कुनै महिलाको महिनावारी रोकिए नरोकिएको थाहा पाउनका लागि रक्त परीक्षण (एफएचएस लेभल) गरिन्छ । यदि यसको लेभल ३० भन्दा माथि हुन्छ भने महिलाको महिनावारी सुकिसकेको हुन्छ ।’महिनावारी सुक्यो भनेर कसरी मान्ने ?संसारभरी महिलाको महिनावारी औसतमा ४९ देखि ५१ वर्षको उमेरमा सुक्ने गर्दछ ।यद्यपि, डाक्टरका अनसार कुनै पनि महिलाको गर्भावस्था एकै किसिमको हुँदैन महिनावारी पनि सबैको एउटै हुँदैन । महिनावारी सुक्नु अघि केही महिलामा सामान्य महिनावारी हुन्छ र पछि एक्कासी बन्द हुन्छ । यस्तै केही महिलामा रक्तश्राव बिस्तारै बिस्तारै कम हुन थाल्छ । यस्तै केहीमा परियड्स साइकलमा परिवर्तन हुने गर्छ र त्यसको अन्तराल बढ्ने गर्छ ।यो समयलाई पेरिमेनोपज भनिन्छ र यसको अवधि केही महिनादेखि तीन चार वर्षसम्म हुनसक्छ । यदि कुनै महिलाको अन्तिम महिनावारीपछि १२ महिनासम्म महिनावारी नभए महिलाको महिनावरी सुक्यो भनेर बुझ्नुपर्छ ।तर महिनावारी रोकिएपछि पनि कुनै महिलामा रक्तश्राव हुन्छ भने त्यो असामान्य हो ।क्यान्सरको आशंकाःभारतकी स्त्री रोग विशेषज्ञ भावना चौधरीले महिनावारी रोकिएपछि पनि हुने रक्तश्रावको कारणबारे जानकारी दिएकी छिन् । उनका अनुसार उमेर बढेसँगै महिलाको यौनाङ्ग सुख्खा हुने, पाठेघरको मुख रसिलो हुने, औषधीको साइड इफेक्ट वा संक्रमण हुनसक्छ ।महिनावारी सुकेपछि रक्तश्राव हुनुको कारण कहिलेकाँही सामान्य पनि हुनसक्छ तर कहिलेकाँही यो खतरनाक रोगको संकेत पनि हुन्छ सक्छ जसमध्ये क्यान्सर पनि एक हो ।डा. एसएन बसु भन्छन्, ‘महिनावारी सुकेपछि हल्का दाग देखियोस्, अत्यधिक रक्तश्राव होस् वा कुनै पनि प्रकारको रक्तश्राव भए तपाईंले तुरुन्त डाक्टरको सल्लाह लिनुपर्छ । किनभने यस्तो मामिलामा १० प्रतिशत क्यान्सरको आशंका हुन्छ । यो क्यान्सर पाठेघर वा त्यसको मुखमा हुनसक्छ अथवा यौनाङ्गमा पनि हुनसक्छ ।’यस्ता केही लक्षण देखिए डाक्टरले तुरुन्त परीक्षण गराउन सल्लाह दिन्छन् ।डाक्टरका अनुसार महिला दुई–तीन पटक महिनावारी नहुँदा उनीहरुले महिनावारी रोकिएको ठान्छन् र उनीहरु गर्भनिरोधकको साधन वा सावधानी अपनाउन बन्द गर्छन् । जसका कारण महिलाहरु यस्तो उमेरमा गर्भवती हुने गर्छन् जब उनको परिवार पूरा भइसकेको हुन्छ ।यस्तै, कोही श्रीमान्–श्रीमती यस्तो समस्यासहित आउँछन् जसमा गर्भपतन गराउन पनि मुश्किल हुने गर्छ तसर्थ उनीहरुका लागि स्थित िनिकै असहज हुने गर्छ ।तसर्थ मेडिकल्ली पुष्टि नभइकनै महिलाको महिनावारी रोकिएको छ भने पनि कुनै पनि जोडीले सावधानी अपनाउनुपर्छ ।स्रोतः बीबीसी 