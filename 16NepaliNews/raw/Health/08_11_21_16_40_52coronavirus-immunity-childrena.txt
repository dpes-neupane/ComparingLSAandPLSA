 वैज्ञानिकहरुले गरेको एक अध्ययनले कोरोनाभाइरसबाट संक्रमित नभएपनि १० मध्ये जना बालबालिकाको शरीरमा पहिल्यै नै भाइरसविरोधी एन्टीबडी पाइएको देखाएको छ । संक्रमित नबनेका ६ देखि १६ वर्षका बालबालिकाहरुमा गरिएको अध्ययनमा ६२ प्रतिशतमा सार्स–कोभ–२ भाइरसलाई पहिचान गर्ने एन्टीबडी पाइएको हो ।प्रयोगशालामा गरिएको परीक्षणमा शरीरमा पहिले नै रहेको उक्त एन्टीबडीले सार्स–कोभ–२ भाइरसलाई शरीरको काषमा प्रवेश गर्न रोकेको पनि पाइएको थियो । उता, ३ सय २ जना संक्रमित नबनेका वयस्कहरुमा जाँच गर्दा मात्र ५ प्रतिशतमा त्यस्तो एन्टीबडी पाइएको थियो ।वयस्कको तुलनामा बालबालिकामा पहिले नै कोभिड–१९ विरुद्धको एन्टीबडी रहेको हुँदा उनीहरु कम संक्रमित हुने वा हलुका लक्षिणसहित संक्रमित हुने गरेको वैज्ञानिकहरुको ठहर छ ।भाइरसको स्पाइक प्रोटिनमा एसवान र एसटु गरेर दुईवटा सबयुनिट रहेको कोरोनाभाइरसमा एसटु धेरे पाइएको पनि अध्ययनमा भनिएको छ । अध्ययनकर्ताहरुले यस एसटु सब युनिटको अध्ययनले भाइरसविरुद्ध प्रभावकारी खोप निर्माणमा सहयोग पुर्याउने सुझाव दिएका छन् ।त्यस्तै, पहिल्यै रहेको एन्टीबडी र संक्रमित बनेपछि निर्माण भएको एन्टीबडीको अध्ययनले पनि कोभिड–१९ विरुद्ध खोपमा हाम्रो प्रतिक्रियालाई बुझ्न मद्दत गर्ने उनीहरुको भनाइ छ ।स्रोत : गाभी डट ओआरजी 