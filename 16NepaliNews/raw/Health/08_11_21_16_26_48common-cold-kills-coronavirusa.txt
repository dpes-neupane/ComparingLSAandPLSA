कोरोना भाइरसको दोस्रो रुपले संसारमा त्रास फैलाइरहेको छ । विभिन्न उपायका बावजुद यसलाई नियन्त्रणमा ल्याउन सकिएको छैन । यस्तो स्थितिमा एउटा नयाँ आशा पलाएको छ । वैज्ञानिकले रुघाखोकी लगाउने रायनोभाइरस (rhinovirus ) ले शरीरमा प्रवेश गरेर कोरोनालाई परास्त गर्नसक्ने दाबी गरेका छन् । उक्त भाइरसको मद्दतले कोभिड–१९ को खतरा धेरै हदसम्म कम गर्न सकिने वैज्ञानिकले दाबी गरेका छन् । उक्त शोध विज्ञान पत्रिका 'जर्नल अफ इन्फेक्शस डिजिज' मा प्रकाशित छ ।  ग्लास्गो सेन्टर फर वायरस रिसर्चको टिमले यसबारे शोध गरेको थियो । यस प्रयोगमा एक कोशिका को एउटा ढाँचा  तयार गरिएको थियो । यस ढाँचालाई   मानिसको श्वासप्रश्वास प्रणाली जस्तै काम गर्ने किसिमले बनाइएको थियो । यस ढाँचामा रुघाखोकीका लागि जिम्मेवार ठानिएको रायनोभाइरस तथा कोरोना भाइरस दुबैलाई एकै समयमा  प्रवेश गराइयो  ।  प्रयोगको समयमा रायनोभाइरसले कोशिकाले बनेको ढाँचामा  कब्जा गरेको देखियो जसका कारण कोरोना भाइरस अप्रभावी रहेको देखियो ।  रायनोभाइरसले पनि मानिस वा अन्य पशु जस्तै काम गर्छ । जसरी हामी आफ्नो वर्चस्व बनाउनका लागी लड्छौँ र विजय हासिल गर्छौं । त्यस्तै प्रकारले भाइरस पनि होस्ट शरीरमा प्रवेश गर्नका लागि लड्छ । र अर्कोलाई नष्ट गर्नसक्ने भाइरसकै जीत हुन्छ ।  रुघाखोकीको भाइरस रायनोभाइरसले पनि यसैगरी काम गर्छ ।  सन् २००९ मा पनि यस्तै प्रयोग भएको थियो । जब युरोपियन देश स्वाइनफ्लुले आक्रान्त बनिरहेका थिए । त्यसबेला रुघाखोकीको मौसम थियो । यस्तोमा जो मानिसलाई रुघाखोकी लाग्यो तिनीहरु स्वाइनफ्लुबाट सुरक्षित रहेको पत्ता लाग्यो । त्यसपछि शोधमा रायनोभाइरस प्रवेश नगरेको शरीरमा मात्रै कोरोना भाइरस सक्रिय रहने निष्कर्ष निकालियो ।#COVID-19#corona virus