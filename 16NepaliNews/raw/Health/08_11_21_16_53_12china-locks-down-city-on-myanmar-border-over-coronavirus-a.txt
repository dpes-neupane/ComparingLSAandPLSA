दुई जनामा कोरोनाभाइरसको संक्रमण देखिएपछि चीनले म्यानमारको सीमामा रहेको एक सहर लकडाउन गरेको छ । अधिकारीहरुले युनान प्रान्तको रुइली सहरमा ब्यापक परीक्षणको कार्यक्रम आयोजना गरिने बताएका छन् । यो सहर म्यान्मारसँगको जमिनी सीमाको महत्त्वपूर्ण विन्दु हो ।मंगलबार एक वक्तव्य जारी गर्दै सहरका अधिकारीहरुले त्यहाँका वासिन्दालाई घरमा नै बस्न आग्रह गरेका छन् भने सोमबार साँझबाट नै मानिसहरुलाई सहरभित्र आउन र बाहिर जान प्रतिबन्ध गरिएको छ ।अधिकारीहरुका अनुसार रुइलीका हरेक बासिन्दाको कोरोना परीक्षण गरिनेछ । त्यहाँ करिब २ लाख १० हजारको जनसंख्या रहेको छ ।सुपरमार्केट, औषधी पसल र तरकारी बजारबाहेक सबै व्यवसाय बन्द गरिएको छ ।म्यानमारबाट कोरोनाभाइरसको संक्रमण फैलिएको बताउँदै अधिकारीहरुले गैरकानुनीरुपमा बसेका आप्रवासीमाथि कडा कदम चालिने बताएको छ । संक्रमितमध्ये ३२ वर्षीया महिला र १६ वर्षीया किशोरी रहेको ग्लोबल टाइम्सले जनाएको छ ।गत सेप्टेम्बर १२ यता सहरको यात्रा गरेका अन्यलाई पनि कोरोना परीक्षण गर्न आग्रह गरिएको छ ।चीनमा हाल कोरोनाभाइरसको संक्रमणको अवस्था नियन्त्रणमा रहेको छ । मंगलबार थप सात जनामा कोरोनाभाइरसको संक्रमण पुष्टि भएको छ । ती सबै विदेशबाट आएकाहरुमा देखिएको हो ।अलजजिरा