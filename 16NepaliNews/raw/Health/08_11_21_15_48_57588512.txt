



 
काठमाडौं, २७ भदौ । पछिल्लो २४ घन्टामा नेपालमा कोरोनाविरुद्धको खोप ६८ हजार ६ सय ३० जनाले लगाएका छन् । स्वास्थ्य मन्त्रालयको अनुसार जापानमा तयार भएको एष्ट्रेजेनिका खोपको पहिलो मात्रा हालसम्म २३ लाख ६० हजार ८ सय ४७ जनाले लगाएका छन् भने दोस्रो खोपको मात्रा १३ लाख ७८ हजार ९ सय १५ जनाले लगाएका छन् । शनिबार मात्र ४८ हजार बढीले खोप लगाएका छन् । 
त्यस्तै, चीनमा तयार भएको भेरोसेल खोपको पहिलो मात्रा नेपालमा ३४ लाख ८ हजार ८१ जनाले लगाएका छन् भने खोपको दोस्रो मात्रा लगाउनेको संख्या २३ लाख ९९ हजार ३ सय ९० रहेको छ । शनिबार मात्र ५४ हजार बढीले भेरोसेल खोप लगाएका छन् ।
मन्त्रालयको अनुसार कोरोनाविरुद्धको जोन्सन् एण्ड जोन्सन् खोप हालसम्म १३ लाख ८२ हजार २ सय १९ जनाले लगाएका छन्।
मन्त्रालयको अनुसार १ सय २२ जनाको गम्भिर अवस्थामा भेन्टिलेटरमा उपचार भैरहेको छ भने ४ सय ५६ जनाको सघन उपचार कक्ष (आइसीयु)मा उपचार भैरहेको छ । नेपालमा हालसम्म ९५ दशमलव ७ प्रतिशत संक्रमित निको भएका छनु भने ३ दशमलव ५२ प्रतिशत संक्रिय संक्रमितको संख्या र १ दशमलव ४१ प्रतिशत मृत्यु हुनेको संख्या रहेको छ । कुल संक्रमित मध्ये ४० दशमलव ४८ प्रतिशत महिला र ५९ दशमलव ५२ प्रतिशत पुरुष रहेका छन् ।
