



 
एजेन्सी, ६ असार । भारतको नयाँ दिल्लीमा लकडाउन खुकुलो पारिएको छ । दिल्ली सरकारले आइतबार बार, सार्वजनिक पार्क, बगैंचा र गल्फ क्लबहरु सोमबारबाट खोल्ने घोषणा गरेको छ । 
दिल्लीमा रेष्टुरेन्टहरु सोमबारबाट खोल्न दिने निर्णय लिएको छ । योगा गतिविधिलाई पनि छूट दिइने भएको छ ।
बारहरु ५० प्रतिशत सिटमा साँझ १० बजेसम्म खोल्न दिने घोषणा समेत भएको छ ।
यसअघि गत हप्ता सबै पसल, बजार र मलहरु खोल्न दिइएको थियो । दिल्लीमा ६ हप्तासम्म लकडाउनमा कडाई गरिएको थियो ।
