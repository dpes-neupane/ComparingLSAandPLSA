 ठाको देवी जोगेन्द्र दाश प्रदेश २ प्रहरी अस्पतालले बिरामीलाई निशुल्क स्तरिय सेवा प्रदान गर्दै लोकप्रिय बन्दै गएको छ । दैनिक ओपीडी–सेवा आकस्मिक सेवा देखी सामान्य सल्यक्रियाको सेवा समेत निःशुल्क प्रदानगर्दै लोकप्रिय बन्दै गएको हो ।सप्तरीको रुपणी गाउँ पालिका वडा १ राजमार्गसँग जोडिएको रुपणी चौकस्थित प्रहरी अस्पतालले प्रहरी कर्मचारीका साथै सर्वसाधारणसमेतलाई स्थानीय निःशुल्क उपचार सेवा दिएर सानो समयमै लोकप्रिय बन्दै गएको छ ।सामान्य शल्यक्रियादेखि आकस्मिक सेवा, ओपिडी सेवा, दन्त चिकित्साका साथै अस्पतालमा २४औँ घन्टा ल्याबसेवासमेत दिइरहेको अस्पतालका प्रमुख डाक्टर सुरेन्द्र साहले जानकारी दिएका छन् ।स्थानीय योगेन्द्र भगत र ठाको देवी दम्पतीले २०६८ पुस ४ गते लाखौँ मूल्यपर्ने रुपणी–१ स्थित राजमार्गसँग जोडिएको २ बिगहा ६ कठ्ठा जग्गा निःशुल्क दिएपछि प्रहरी अस्पताल भवनको निर्माण सुरु भएको थियो । नेपाल प्रहरीका तत्कालिन आईजिपी उपेन्द्रकान्त अर्यालले २०७६ माघ २ गते प्रहरी अस्पतालको विधिवत उद्घाटन गरेलगत्तै उपचार  सेवा सुरु भएको हो ।सेवारत प्रहरी कर्मचारी, अवकाशप्राप्त प्रहरी कर्मचारीका साथै सर्वसाधारणलाई उक्त उपचार सेवा दिँदै आएको छ ।प्रदेश २ प्रहरी अस्पतालमा डाक्टर तथा डिएसपी  सुरेन्द्र साहको नेतृत्वमा स्वास्थ तर्फ १५ तथा प्रशासन तर्फ २२ जनागरी कुल ३७ जना कर्मचारी कार्यरत रहेका छन् ।प्रदेश २ अन्तर्गतको विभिन्न जिल्लामा आयोजना भएको स्वास्थ शिविर तथा दैनिक आउने बिरामी गरि कुल ७ हजार दुईसय ५० जना बिरामीलाई उपचार सेवा प्रदान गरिएको डाक्टर साहले बताएका छन् ।हाल प्रादेशिक प्रहरी अस्पतालमा सामान्य शल्यक्रिया सेवाको सुविधा भएपनी निकट भबिस्यमै सबै प्रकारको मेजर अपरेसनको लागि आवश्यक प्राविधिक कार्य सुरु भएको डाक्टर साहले जानकारी दिएका छन् ।भगत दम्पतीले निःशुल्क दान गरेको जग्गामा चारतल्ले भवनमा १६ वटा कोठामा  प्रादेशिक अस्पताल संचालनमा रहेको छ । प्रदेश २ अन्तरगतको कुनैपनि जिल्लाको बिरामीलाई सहज किसिमले उपचार सेवा दिने ब्यवस्था भएकाले उपचारको लागि निर्धक्क आउन प्रादेशिक प्रहरी अस्पतालले सर्वसाधारण सबैलाई आग्रहसमेत गरेको छ ।