    चिसो मौसममा आँखा सुक्खा हुने, आँसु बग्ने लगायत विविध समस्या देखापर्छन् । तर यो चिसो मौसममै काठमाडौँ उपत्यकाको वायु प्रदूषणको तह उच्च हुँदा आँखामा धेरै खालका समस्या देखापर्ने नेपाल आँखा अस्पताल त्रिपुरेश्वरका डाक्टर कमल खड्का बताउँछन् । मानव शरीरको अभिन्न अङ्गमध्ये आँखा पनि एक हो । उपत्यकामा बढेको वायु प्रदूषणले आँखा रातो हुने, आँखा धमिलो हुने, चिलाउने, आँखा रातो हुने, लामो समयसम्म आँखा चिम्म गरेर बस्न मन लाग्ने आदि समस्या उत्पन्न भएको डा. खड्का बताउँछन् ।वायु प्रदूषणसँगै चिसो मौसममा धेरै खालका किटाणु हावामा सक्रिय हुने भएकाले प्रतिरोधात्मक क्षमता कमजोर भएका व्यक्तिलाई आक्रमण गर्दा आँखामा धेरै समस्या देखापर्ने नेपाल आँखा अस्पताल त्रिपुरेश्वरका डाक्टर कमल खड्काको भनाइ छ ।धुवाँधुलोयुक्त वातावरणले आँखामा प्रत्यक्ष असर गर्ने उनी बताउँछन् । वायु प्रदूषणसँगै चिसो मौसममा धेरै खालका किटाणु हावामा सक्रिय हुने भएकाले प्रतिरोधात्मक क्षमता कमजोर भएका व्यक्तिलाई आक्रमण गर्दा आँखामा धेरै समस्या देखापर्ने उनको भनाइ छ । वन तथा वातावरण मन्त्रालय अन्तर्गतको वातावरण विभागले वर्तमान समयमा उपत्यकाको वायु प्रदूषण घटे पनि उपत्यकावासी खुसी हुनुपर्ने अवस्था नरहेको जनाएको छ ।यो जाडो मौसममा जुनसुकै बेला वायु प्रदूषण बढ्ने  खतरा भएकाले स्वास्थ्यको ख्याल गर्न उपत्यका तथा तराईवासीलाई आग्रहसमेत गरेको छ । त्यसैले वायु प्रदूषणले आँखामा नकारात्मक प्रभाव पर्ने भएकाले ख्याल गर्न अति आवश्यक भएको डा. खड्का बताउँछन् ।मौसम परिवर्तन हुँदा मानिसको स्वास्थ्यमा पनि असर गर्छ । प्रायः मौसम परिवर्तन हुँदा धेरैलाई रुघाखोकी लाग्ने गर्छ । त्यस्तै मौसम परिवर्तन हुँदा आँखामा विभिन्न किसिमका समस्या देखिने गर्छन् । पछिल्लो केही वर्षयता युवाहरूमा आँखाको एलर्जी बढेको उनले सुनाए ।विद्यार्थीका आँखामा समस्या देखिन थाल्यो ।कोरोना महामारीका कारण लामो समयदेखि शैक्षिक संस्था ठप्प छन् । भौतिक रूपमा उपस्थित भएर कक्षा सञ्चालन नभए पनि डिजिटल माध्यमबाट लामो समयसम्म पढाइ हुँदा धेरै विद्यार्थी आँखाको समस्या लिएर उपचारका लागि आउने गरेको उनले सुनाए ।लामो समयसम्म कम्प्युटर, मोबाइल, ल्यापटपमार्फत अध्ययन गर्दा कलिला बाबुनानी र वयस्क उमेर समूहका विद्यार्थी आँखा नझिम्क्याई लामो समयसम्म हेर्दा आँखामा विभिन्न समस्या देखिएको उनले सुनाए ।लामो समयसम्म कम्प्युटर, मोबाइल, ल्यापटपमार्फत अध्ययन गर्दा कलिला बाबुनानी र वयस्क उमेर समूहका विद्यार्थी आँखा नझिम्क्याई लामो समयसम्म हेर्दा आँखामा विभिन्न समस्या देखिएको उनले सुनाए ।डिजिटल माध्यमबाट लामो समयदेखि अध्ययन गरिरहेका बालबालिकाका आँखा छिटोछिटो थाक्ने, आँसु झर्ने, दुख्ने, पोल्ने, आँखा चिम्म गरेर बस्न मन लाग्ने जस्ता समस्या लिएर आउने युवाको सङ्ख्या बढ्दो छ । कोरोना भाइरस कोभिड—१९ सङ्क्रमणको त्रास कम हुँदै गएपछि आँखाका बिरामीको बढ्नुको अर्को मुख्य कारण भएको उनी बताउँछन् । बालबालिका, किशोर किशोरीको आँखामा समस्या बढेका बेला उपत्यका बढेको वायु प्रदूषणले झन् असर पु¥याएको छ । सानाबाबुु नानीलाई स्कुल भर्ना गर्नुभन्दा पहिला आँखाको जाँच गरेर मात्रै भर्ना गर्नसमेत उनले सुुझाव दिएका छन् । स्कुल पढ्ने बालबालिकाको प्रत्येक वर्ष वर्षमा आँखा जाँच गर्ने  व्यवस्था सम्बन्धित निकायले गरिदिनुपर्ने समेत उनको भनाइ छ ।आँखामा मेकप गर्दा ख्याल गरौँसुन्दर देखिन महिलाहरुले विभिन्न किसिमका सौन्दर्य सामग्री आँखा र आँखा वरिपरिको भागमा लगाउने गर्छन् ।आँखा सौन्दर्य सामग्री लगाउँदा परेलाको ग्रन्थी बन्द भएर आँसु बन्न पाउँदैन । त्यसपछि आँखा सुक्खा भएर आँसु बन्ने ग्रन्थी बन्द हुँदा आनोसमेत आउन सक्छ ।आँखामा गाजल, आइलाइनर, आइस्याडो मस्कारा आदि प्रयोग गर्दा धेरै ख्याल गुर्नपर्छ । यी आँखा सौन्दर्य सामग्री लगाउँदा परेलाको ग्रन्थी बन्द भएर आँसु बन्न पाउँदैन । त्यसपछि आँखा सुक्खा भएर आँसु बन्ने ग्रन्थी बन्द हुँदा आनोसमेत आउन सक्छ । वायु प्रदूषण अत्यधिक बढेका बेला र जाडो याममा परेलामा चाया पनि पर्न सक्छ ।आँखामा समस्या आए तत्काल उपचार गरौँआँखामा चोटपटक लाग्दा, धुलो तथा कसिङ्गर पर्दा रातो हुन्जेल हातले मिच्न गरिन्छ । त्यस्तो अत्तिएर भुलेर पनि गर्न हुँदैन । आँखा रातो हुँदा, घाउ हुँदा अन्य समस्या सिर्जना हुँदा थाहा नपाईकन हल्लाका भरमा घरयसी औषधिको नराखौँ । आँखा अत्यन्त संवेदनशील अङ्ग हो ।शारीरिक रूपमा विभिन्न समस्या भएर औषधि सेवन गरिरहेका व्यक्तिका आँखामा समस्या देखापर्न सक्छ । त्यसैले ती व्यक्तिले समयमै जाँच गर्नु अति उपयुक्त हुन्छ । शरीरको स्वास्थ्य अवस्था छ कि छैन भनेर थाहा पाउन वर्षमा दुई पटक होलबडी जाँच गरेझैँ आँखाको अवस्था ठीक छ कि छैन भन्ने थाहा पाउन कम्तीमा वर्षमा एक पटक जाँच अति आवश्यक हुने उनको भनाइ छ ।आँखामा समस्या देखिँदा सामान्य समस्या ठानेर उपचार नगरी बस्दा आँखाले काम नगर्ने अवस्थासम्म सिर्जना हुन सक्छ । त्यसैले आँखामा समस्या देखिएमा तत्काल उपचार गर्न स्वास्थ्य संस्था जान उनको आग्रह छ । आफूखुसी आँखामा औषधिको प्रयोग गर्न हुँदैन । जाडो मौसम र वायु प्रदूषण हुँदा आँखाको हेरचाह यसरी गर्ने  —आँखालाई सधैँ सफा राख्ने, कम्तीमा दिनमा दुई तीन पटकसम्म  चिसो पानीले आँखा पखाल्ने ।—साबुन पानीले राम्ररी हात धोएर बल्ल आँखा छुने ।—सौन्दर्यका लागि आँखामा प्रयोग गरिने गाजल, आइलाइनर, मस्करा सकेसम्म अरूलाई प्रयोग गर्न नदिने ।—राति सुत्नुअघि गाजल, आइलाइनर, मस्करा राम्रोसँग सफा   गर्नुपर्छ । —आफ्नो आँखा सफाइ गर्न प्रयोग गरेको रुमाल अरूलाई प्रयोग गर्न नदिने । —सकेसम्म आई ड्रप्सको प्रयोग कमभन्दा कम प्रयोग गर्नुपर्छ  । आई ड्रप्सको हानिकारक रसायनले आँखामा झन् ठूलो समस्या पैदा गर्न सक्छ ।—वायु प्रदूषण बढेका बेला, हावाहुरी आउँदा चस्माको प्रयोग गर्ने । —बालबालिका पानी खेल्न मन पराउँछन् । त्यसैले फोहोर पानीबाट टाढा राखौँ । बाहिरबाट आउँदा सबै जनाले हात धुने बानी बसालौँ ।—प्रत्येक दिन ताजा खाना खाने, खानामा अनिवार्य रूपमा सागसब्जी, गेडागुडीको समावेश गर्ने ।—बालबालिकाको खानामा प्रोटिन, भिटामिन ‘ए’ समावेश गर्ने ।—धेरै धुवाँधुलो र घाममा धेरै समय नबस्ने ।—कम्प्युटर ल्यापटपमा काम गर्दा लगातार नहेरी बीचबीचमा विश्राम लिने । —मोबाइल, कम्प्युटर, टेलिभिजन हेर्दा अलि टाढै बसेर हेर्ने बानी बसाल्नुपर्छ ।#आँखा