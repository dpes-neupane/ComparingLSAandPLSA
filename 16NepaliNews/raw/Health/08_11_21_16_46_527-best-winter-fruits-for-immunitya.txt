यो वर्ष हरेकका लागि सबैभन्दा आवश्यक कुरा भनेको रोग प्रतिरोधी क्षमता अथवा इम्युनिटी हो । कोरोनाभाइरसका कारण मानिसहरु अब स्वास्थ्यप्रति निकै चिन्तित भएका छन् । स्वास्थ्य विज्ञका अनुसार जाडोयाममा फ्लू वा संक्रमण फैलनु साधारण कुरा हो त्यसैले यतिबेला कोरोनाको मामिला पनि बढ्न सक्छ ।संक्रमणबाट टाढा रहनका लागि धेरैजसो मानिसहरु काढा, जुस वा ग्रीन टी पिइरहेका छन् । चिसो मौसममा यस्ता फल पनि पाइन्छन् जसले प्रतिरोधी क्षमता बढाउँछन् जसका कारण शरीरले संक्रमणबाट लड्न मद्दत पाउँछ । आउनुहोस् यस्ता सात फलबारे जानकारी लिऔंःअम्बाःअम्बालाई जाडोयामको निकै मिठो फल मानिन्छ । अम्बामा भिटामिन सी र एन्टीअक्सिडेन्ट भरपुर मात्रामा पाइन्छ जसले शरीरलाई संक्रमणबाट जोगाउँछ र कोसिकाको कुनै पनि क्षतीबाट जोगाउँछ । अम्बामा फाइबर पनि उच्च मात्रामा पाइन्छ जुन मुटु र ब्लड सुगरका लागि निकै फाइदाजनक मानिन्छ ।नास्पातीःजाडोयाममा नाशपाती पनि निकै रुचाइन्छ । नास्पाती खाँदा जति स्वादिलो हुन्छ यसको जुस पनि निकै फाइदाजनक मानिन्छ । बालबालिका पनि नास्पाती निकै मिठो मानीमानी खान्छन् । यो आन्द्राका लागि निकै राम्रो मानिन्छ । नास्पातीमा भिटामिन इ र सीजस्ता एन्टिअक्सिडेन्ट र एन्टी इन्फ्लेमेटरी गुण पाइन्छ ।सुन्तलाःसुन्तलालाई भिटामिन सी र क्याल्सियमको निकै राम्रो स्रोत मानिन्छ । यसले मौसमी संक्रमणको खतरालाई कम गर्छ र शरीरलाई भित्रैदेखि बलियो बनाउँछ । यदि तपाईंलाई सुन्तला मनपर्छ भने यसको जुस बनाएर पनि पिउनसक्नुहुन्छ । यद्यपि, कब्जियतको समस्या हुनेहरुले सुन्तलाको जुसभन्दा सुन्तलालाई चपाएर खाँदा नै बढी फाइदाजनक हुन्छ ।स्याउःस्याउले शरीरलाई विभिन्न प्रकारको रोगबाट टाढा राख्छ । यसले रोग प्रतिरोधी क्षमता बलियो बनाउँछ र शरीर पोल्ने र सुन्निने समस्या कम गर्छ । स्याउमा पेक्टिन, फाइबर, भिटामिन सी र के पाइन्छ । यो पोषणले पनि भरिपूर्ण हुन्छ ।मौसमःमौसम अमिलो–अमिलो, गुलियो–गुलियो हुन्छ जुन भिटामिन सीले भरिपूर्ण हुन्छ । यो खाँदा स्वादिष्ट हुन्छ र यसको जुस बनाएर पनि पिउन सकिन्छ । मौसमको फाइबर निकै फाइदाजनक हुन्छ त्यसैले यसको केस्रालाई चपाएर खाँदा नै राम्रो ।अनारःअनार हेर्दा रातो र खाँदा मिठो हुन्छ । अनारले रगतलाई पातलो बनाउँछ जुन रक्तचाप, मुटु, तौल घटाउन र छालाका लागि निकै राम्रो मानिन्छ ।आलुबखडाःआलुबखडालाई एन्टिअक्सिडेन्टको मुख्य स्रोत मानिन्छ । आलुबखडामा क्यान्सरसँग लड्ने क्षमता पनि हुन्छ । आलुबखडाले चिसो मौसममा शरीरलाई बलियो बनाउने काम गर्छ । 