कोरोनाभाइरस (कोभिड—१९) विरुद्धको खोप अभियान सञ्चालन भइरहेको छ । यद्यपि कोरोनाविरुद्धको खोप कसले लगाउने र कसले नलगाउने भन्ने अन्योल नै कायम छ । हाल सरकारले भेरोसेल खोप यसअघि पहिलो मात्रा लगाउन छुटेका ५५ वर्षमाथिका सबै नागरिकलाई खोप दिने कार्यक्रम सञ्चालन भइरहेको छ ।  खोप विश्वविद्यालयका प्राध्यापक, विद्यालयका शिक्षक तथा कर्मचारी, सार्वजनिक यातायातमा कार्यरत चालक र सहचालक, छन् । त्यसबाहेक खोप अनिवार्य गरिएका देशमा वैदेशिक रोजगारीमा जाने नेपाली नागरिकले पनि भेरोसेल खोप लगाउन पाउने छन् ।अमेरिकी सरकारले कोभ्याक्स सुविधामार्फत उपलब्ध गराएको जोनसोन एण्ड जोनसोनको खोप छुटेका ५० देखि ५४ वर्ष उमेर समूहका नागरिकलाई निर्णय गरेको छ । एक डोज मात्रै लगाए हुने जोनसोनको खोप पूर्ण र अति अशक्तता भएका नागरिकहरु, हाल नेपालमा बसोबास गरिरहेका शरणार्थीहरु, स्वास्थ्य संस्थामा कार्यरत स्वास्थ्यकर्मी र सरसफाइकर्मीले पनि पाउने भएका पाउने छन् । यद्यपि सबै नागरिकले खोप लगाउँन पाउदैनन् । स्वास्थ्य तथा जनसंख्या मन्त्रालयकाअनुसार, कोरोना खोप दिनका लागि तोकेको उमेर  समूहका नागरिकले यस्तो अवस्थामा खोप लगाउँन हुँदैन ।  — १८ वर्षभन्दा कम उमेरका व्यक्ति— खोपको पहिलो मात्रा लगाएपछि एनाफाइलेक्सिस् प्रतिक्रिया (गम्भीर एलर्जी) भएको व्यक्ति — यो खोपको कुनै तत्वबाट गम्भीर प्रकारको प्रतिक्रिया वा एनाफाइलेक्सिस् भएको व्यक्ति— पहिला अन्य कुनै खोप, सुई, औषधि वा खानेकुराबाट गम्भीर प्रकारको प्रतिक्रिया भएको व्यक्ति — हाल गम्भीर बिरामी भएको वा उच्च ज्वरो आएको व्यक्तिले निको नहुन्जेल — कोभिड – १९ को लागि मोनोक्लोनल एन्टीबडी वा कन्भाल्सेन्ट प्लाज्मा थेरापी उपचार विधि अपनाएका व्यक्तिले ९० दिन पछि खोप लगाउन मिल्छ —कोरोना संक्रमितले संक्रमणमुक्त भएको ३० दिनपछि खोप लगाउन मिल्छ ।यी बाहेक बाँकी सबै व्यक्तिले आफ्नो पालो आउँदा खोप लगाउनुअघि आफ्नो रोग, आफूले सेवन गरिरहेका औषधिको बारेमा स्वास्थ्यकर्मीलाई जानकारी गराउनुपर्ने स्वास्थ्य मन्त्रालयले जनाएको छ । 