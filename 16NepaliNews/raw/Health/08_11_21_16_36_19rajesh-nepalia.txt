काठमाडौं । लामो समयदेखि खुट्टाको क्यान्सरबाट पीडित सिन्धुलीका एक किशोरलाई २ लाख रुपैयाँ सहयोग जुटेको छ । सिन्धुलीका १६ वर्षीय राजेश नेपालीलाई २ लाख १५ हजार सहयोग जुटेको हो । राजधानीको मित्रपार्कस्थित नेपाल भारत मैत्री अस्पतालमा   एक कार्यक्रमका बीच नेपाल मुटु  फेमली, हाम्रो टिकटक नेपाल, र फुकै परिवारले राजेशका लागि रकम हस्तान्तरण गरेका हुन् ।विगत लामो समयदेखि खुट्टाको क्यान्सर रोगबाट पीडित भएका उनको  उपचारको लागि जुटेको उक्त रकम तारकेश्वर नगरपालिका १० वडा सदस्य धुबराज राईले हस्तान्तरण गरेका थिए ।   आगामी दिनमा पनि यो अभियानलाई निरन्तरता दिने संस्थाकी सभापति कृपा अधिकारीले जानकारी दिइन् ।