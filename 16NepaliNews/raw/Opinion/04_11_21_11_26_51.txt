जाडो बढ्दै जाँदा कोरोनाको प्रकोप पनि थप व्यापक र भयावह हुने अनुमान गर्न थालिएको छ । जाडो सुरु नहुँदै काठमाडौँ उपत्यका र मोफसलका सहरी क्षेत्रहरूमा सङ्क्रमणको स्थिति भयावह बन्दैगएको अवस्था छ । परिस्थिति यति भयावह बन्दै गएको छ कि बिरामीको चाप बढेर अस्पतालमा आइसीयू र भेन्टिलेटरको अभाव भइसकेको छ । सरकारले पनि सक्रिय सङ्क्रमितको सङ्ख्या २५ हजार नाघेको खण्डमा बिरामीलाई अस्पतालमा उपचार गराउन नसकिने भन्दै लाचार व्यक्त गरिसकेको छ । भनौँ हात नै उठाइसकेको छ । समान्यतया जाडोको समयमा रुघामर्कीको प्रकोप बढ्ने भएको र कोरोना पनि एक किसिमको रुघामर्की नै भएको हुँदा  जाडोमा थप सङ्क्रमण बढ्ने अनुमान गरिएको हुन सक्छ ।  चीनको बुहान सहरमा करिब १० महिनाअघि जाडो उत्कर्षमा पुगेको समय– मङ्सिर पुसमा यो रोग पहिलो चोटि देखापरेको थियो । सुरुमा अरू भाइरसका कारण लाग्ने रुघामर्की जस्तै गर्मी याममा कोभिड–१९ को पनि प्रकोप घट्ने पूर्वानुमान गरिएकोमा गर्मी याम  उत्कर्षतिर पुग्दै गर्दा सिङ्गो युरोप र अमेरिकामा सोच्तै नसोचिएको सङ्ख्यामा यो रोगबाट मानिसको ज्यान गयो । स्थिति यति दारुण र भयावह भयो कि समय र ठाउँको अभावमा सयौँ मृतकलाई एकै ठाउँमा एकै पटक सामूहिक समाधिस्थ गर्नुप-यो । गर्मीकै याममा सङ्क्रमण र मृत्युमा भारतले ब्राजिललाई उछिन्यो भने नेपालले चीनलाई मात खुवायो । युरोपमा विगत २, ३ महिनासम्म केही मत्थर जस्तो भएको भाइरस जाडो बढेसँगै सङ्ग्रालिन थालेको छ । यस आधारमा पनि जाडाका आगामी दिनमा कोभिड– १९ को प्रकोप अहिलेको भन्दा व्यापक र भयावह हुने अनुमान गर्न सकिन्छ ।जाडो याममा प्रकोप बढ्ने सम्भावनालाई दृष्टिगत गरेर जोखिम न्यूनीकरण, उद्धार र राहतका विभिन्न कार्यक्रम विभिन्न राष्ट्रहरूले एकपछि अर्को गर्दै सार्वजनिक गरिरहेको अवस्था छ । यस अघि पनि सम्पन्न तथा विपन्न राष्ट्रहरूले आफ्नो आर्थिक अवस्था र सरकारको इच्छाशक्ति अनुरूप आफ्ना देशका नागरिकलाई विविध किसिमका राहत, सेवा तथा सुविधा प्रदान गरे । बेलायतले निजी क्षेत्रका औद्योगिक, व्यापारिक तथा सेवा प्रदायक संस्थाहरूलाई कार्यरत कर्मचारीको दरबन्दी कटौती नगर्न र बेरोजगार नबनाउनका लागि फाजिलमा पर्ने कर्मचारीलाई सरकारले तलबको ८० प्रतिशत अनुदान दिइरहेको छ । अमेरिकी राष्ट्रपति डोनाल्ड ट्रम्पको त कुरै नगरौँ । उनले कोरोना भाइरसको नाममा चीनविरुद्ध राजनीति गरिरहेका छन् । कोरोना भाइरसको खेती गरेर विश्वलाई तवाहित गरेको आरोप वासिङ्टन र बेइजिङले एकअर्कामाथि लगाउँदै आएका छन् । आरोप प्रत्यारोपका बाबजुद  चीनले कोरोनालाई नियन्त्रणमा लिन सफलता हासिल गरेको अवस्था छ भने राष्ट्रपति ट्रम्पको मिचाहा र हेपाहा नीति र व्यवहारका कारण कोरोनाबाट सबभन्दा बढी धनजनको क्षति व्यहोर्नेमा  अमेरिका छ । कोरोनालाई लतारेरै छाड्ने उद्घोषसहित चुनावी मैदानमा होमिएका अमेरिकी राष्ट्रपति ट्रम्पलाई समेत कोरोनाले पछारेरै छाड्यो । आफू सङ्क्रमित भएपछि मात्र राष्ट्रपति ट्रम्पले कोरोनाले दिने दुःख र दर्दको वास्तविक अनुभूति गरे । कोरोनाको उपस्थिति र प्रभावलाई नस्वीकार्दा नस्वीकार्दै पनि र आफू सङ्क्रमित हुनुअगावै अमेरिकी राष्ट्रपति ट्रम्पले दुई  सय खर्बभन्दा बढी रकम कोरोना प्रभावित अमेरिकी जनतालाई बाँडे र आफू सङ्क्रमित भएर अस्पतालबाट ह्वाइटहाउस फर्किए लगत्तै कोरोना सङ्क्रमित  सबै अमेरिकीलाई निःशुल्क उपचारको व्यवस्था गर्ने घोषणासमेत गरे । भलै उनको यो उद्घोष आगामी राष्ट्रपति निर्वाचनलाई प्रभावित तुल्याउने रणनीति किन नहोस् ।  नेपालमा भने सरकार सुरुदेखि नै कोरोनाको सम्भावित सङ्क्रमणप्रति करिबकरिब उदासीन रहँदै आयो । कोरोना नियन्त्रणसम्बन्धी नीति निर्माण र यसले पार्न सक्ने असरलाई सरकारले खासै गम्भीरतापूर्वक लिएन, बरु छरछिमेक लगायत अरू राष्ट्रको नक्कल गर्दै आयो । मूलतः भारतले अख्तियार र अवलम्बन गर्ने नीति र व्यवहारका पाइलामा पाइला खाप्दै सरकार अघि बढ्यो । कोरोना नियन्त्रणसम्बन्धी नीति निर्माणदेखि आइपर्ने र भविष्यका निम्ति तय गर्नुपर्ने सम्पूर्ण कार्य गर्ने अधिकार सम्पन्न उच्च समिति उपप्रधान तथा रक्षामन्त्री ईश्वर पोख्रेलको अध्यक्षतामा गठन गरियो । यथार्थमा पोख्रेल समितिले धेरै र अतिमहत्त्वपूर्ण काम गर्नुपर्ने थियो । सम्भावित सङ्क्रमणलाई दृष्टिगत गरेर काठमाडौँ उपत्यकादेखि प्रदेश र जिल्ला तहसम्म अस्पताल, शय्या, अईसीयू र  भेन्टिलेटर लगायतका अत्यावश्यकीय यन्त्र तथा उपकरणका अतिरिक्त आवश्यक स्वास्थ्यकर्मीको व्यवस्था गर्नुपर्ने थियो । देशका लब्धप्रतिष्ठित, दक्ष तथा अनुभवी चिकित्सक एवं स्वास्थ्यकर्मीसँगको सल्लाह, परामर्श तथा सहकार्यमा ‘विशेष कोरोना नीति’ तय गरिनुपथ्र्यो । कोरोनाको प्रतिरोध राष्ट्रको साझा समस्या भएकाले नीति निर्माणमा सबै प्रतिपक्षी दलहरूको सहमति र सहयोग त्यत्तिकै आवश्यक थियो । देश सङ्घीयतामा गैसकेको भए पनि सकारको सोच र दृष्टिकोण अझै एकात्मक नै देखिन्छ । कोरोना नियन्त्रण रणनीति तय गर्दा केन्द्रीय सरकारले प्रदेश सरकार र स्थानीय सरकारलाई प्रभावकारी ढङ्गबाट परिचालन गर्न चाहेको पाइएन । सरकार बेढङ्गे र भद्दा, नाफामुखी तथा केन्द्रीकृत नीतिका आधारमा कोरोनाविरुद्ध छायाँमा मुड्की बजार्न व्यस्त रह्यो । सरकारको उदासीनतालाई दृष्टिगत गर्दै सत्तारुढ नेकपाले घच्घच्याउने र सचेत तुल्याउने काम गर्नु पर्नेमा कोरोना कहरप्रति सिङ्गो नेकपा बेखवर र थप उदासीन रह्यो । यसलाई विडम्बना र दुर्भाग्य नै मान्नु पर्दछ, कोरोना कहरलाई सिङ्गो नेकपा पार्टी पङ्क्तिले सम्पत्ति कमाउने उपयुक्त अवसरको रूपमा उपयोग ग-यो ।वैदेशिक रोजगारमा गएका व्यक्तिहरूको गोजी काटेर खडा गरिएको कल्याणकोषमा ६ अर्ब बढी रकम हुँदा र सर्वोच्च अदालतले समेत विदेशमा अलपत्र नेपाली नागरिकलाई सरकारी खर्चमा स्वदेश ल्याउन  आदेश दिँदा समेत सरकारले कुनै सुनुवाइ गरेन । नेपालबाट भाडा खर्च मगाएर विदेशका नेपाली स्वदेश आए । ओम्नी कान्ड त केन्द्रीय तहका बडे नेताका परिवारसँग जोडिएको र अङ्क पनि ठूलो भएको कारण मात्र चर्चामा आएको हो । सम्भवतः कमिसनको कुरो नमिल्दा पार्टी पङ्क्तिकै असन्तुष्ट पक्षले ओम्नीमार्फत भएको भ्रष्टाचार र अनियतिताबाहिर ल्याएकाले मात्र सो घटना सार्वजनिक भएको होस् । कम्युनिस्ट पार्टीका तीनै तहका सरकारको व्यवहार ज्यादै निर्दयी, असंवेदनशील र असहिष्णु देखियो । चैत ११ गते सुरु भएको पहिलो चरणको बन्दाबन्दीमा स्थानीय सरकारहरूले काठमाडौँ लगायत देशका विभिन्न ठाउँमा विविध कारणले रहेबसेका मानिसलाई यातायातको वयवस्थापन गरेर घर फर्काएका थिए ।  यसरी घर फर्काउँदा पार्टीगत सूचनाको आधारमा कम्युनिस्ट पार्टीका समर्थक, मतदाता र कार्यकर्तालाई प्राथमिकतामा राखेर फर्काइयो । अलग विचार र सिद्धान्तका व्यक्तिहरूले  आफूलाई पनि लगिदिन अनुनय विनय गर्दा अनेकौँ बहानाबाजी बनाएर टारिएको बताउँछन् भुक्तभोगीहरू । यसरी बाहिरबाट सम्बन्धित घर वा ठाउँमा मानिसहरू ल्याउँदा भएको यातायात र पार्टीका समर्थक तथा कार्यकर्तालाई खान र कतिपयलाई बस्नका लागि समेत भएको खुद खर्चमा धेरै अङ्क थपेर बिल तयार गरिएको बताइन्छ । यस्तै, स्थानीय सरकारहरूले क्वारेन्टाइन सञ्चालनमा गरेको खर्च पनि वास्तविक खर्चभन्दा कैयौँ गुना बढाएर पेस गरिएको छ । भुक्तभोगी भन्छन्, अरू त अरू रोजगारी गुमाएर विदेशमा अलपत्र परेका नेपालीलाई स्वदेश ल्याउन हवाइजहाज चार्टर गरेर त्यहाँबाटसमेत कमिसन लिने काम भयो । कमिसन गुम्ने हुँदा सस्तो भाडामा काडमाडौँको उडान गर्न चाहने हवाई कम्पनीलाई नेपाल उडानको अनुमति नदिई नेपाल वायुसेवा र हिमालयन एअरलाई मनलाग्दी महँगो भाडा निर्धारण गर्न लगाएर बेरोजगार र बिरामी भएर विदेशमा अलपत्र परेका नेपालीको आगोले पोलेको घाउमा नुनचुक छर्किने काम भयो । वैदेशिक रोजगारमा गएका व्यक्तिहरूको गोजी काटेर खडा गरिएको कल्याणकोषमा ६ अर्ब बढी रकम हुँदा र सर्वोच्च अदालतले समेत विदेशमा अलपत्र नेपाली नागरिकलाई सरकारी खर्चमा स्वदेश ल्याउन  आदेश दिँदा समेत सरकारले कुनै सुनुवाइ गरेन । नेपालबाट भाडा खर्च मगाएर विदेशका नेपाली स्वदेश आए । नेपाली दूतावासलाई अह्राएर कम्युनिस्ट पार्टीको सिफारिसका कतिपय व्यक्तिलाई सरकारले हवाई भाडा व्यहोरेर नेपाल फर्काएको टिप्पणी विदेशबाट फर्किनेले गरेका छन् तापनि यसको कुनै प्रमाण छैन ।उपप्रधानमन्त्री ईश्वर पोख्रेलको संयोजकत्वमा गठित महामारी नियन्त्रण उच्च स्तरीय समितिले प्रथम चरणमा सार्वजनिक गरेको खर्चको विवरण पनि त्यत्तिकै हचुवा थियो । सुरुमा करिब ११ अर्ब जति रकम खर्च भइसकेको जनाइयो । खर्चको सो विवरण माथि चारैतिरबाट प्रश्न ओइरिन थालेपछि एकै चोटि १५० करोड घटाएर करिव ८ अर्ब ५० करोड जति खर्च भएको दाबी गरियो । स्थानीय र प्रदेश सरकारहरूले कोरोनाका नाममा गरेका खर्चको त विवरण नै आएको छैन र अहिले आउने कुरा पनि भएन, आगामी साल महालेखाले बिल भर्पाइका आधारमा  सार्वजनिक गर्ला र अरूले त्यही प्रतिवेदनलाई सत्य ठान्नुपर्ला ।कोरोना सङ्क्रमण रोकथामका निम्ति उपलब्ध साधन स्रोतबाटै पुग्ने र गर्न सकिने कामसमेत नगरेको सकारले चालू आर्थिक वर्षको बजेट परिचालन गरेर थप अस्पतालको स्तरोन्नति गरेन भन्दा भन्ने स्वयं नै लजाउनुपर्ने अवस्था छ । आ.व. सुरु हुनु अगावै गत जेठमा सङ्घीय सरकारले प्रस्तुत गरेको बजेटमा स्थानीय तहअन्तर्गत रहेका २ सय ६४ स्वास्थ्य संस्थालाई स्तरोन्नति गरेर ५, १० र १५ शय्याका अस्पताल बनाउन २ अर्ब ३२ करोड ३५ लाख रुपैयाँ  बजेटको व्यवस्था गरिएकोमा नयाँ आ.व.को पहिलो त्रैमासिक समाप्त हुन लाग्दासम्म सो कार्यको थालनी नै भएको छैन । महामारी नियन्त्रण उच्च स्तरीय समितिको उदासीनता, लापरबाही र अकर्मण्यताको कारण आईसीयू र भेन्टिलेटरको अभावमा कोरोना सङ्क्रमित आम सर्वसाधारण नागरिकले अकालमै मृत्युवरण गर्नुपर्ने खतरा देखिइसकेको छ । यहाँनेर बुझ्न नसकिएको एउटा पहेली के छ भने काठमाडौँ उपत्यकामा १२५ आईसीयू र ५५ थान भेन्टिलेटर खाली रहँदा पनि सङ्क्रमितले अस्पतालमा आईसीयू पाउन सकिरहेका छैनन् । राज्य सञ्चालनमा बिचौलिया र दलालको हात रहेको मान्नेहरू कतै अस्पतालमा पनि सेटिङ सुरु भएको त होइन भनी आशङ्का गर्न थालेका छन् ।  पोखरेल समितिको उदासीनता र सङ्कटलाई समेत कमाइ गर्ने उपयुक्त अवसरका रूपमा लिने द्रव्यपिचासी प्रवृत्ति र व्यवहारका कारण आम नागरिकमा ज्यानको जोखिम ज्यादै बढेर गयो । सरकार पनि दिनको एक पटक स्वास्थ्य मन्त्रालय मार्फत सङ्क्रमित र मृतकको सङ्ख्यात्मक विवरण प्रस्तुत गराएर झारा टार्ने स्तरमा उत्रिएको छ । नेपाल कम्युनिस्ट पार्टी र उसको सरकारले चाहेका भए आजको अवस्थामा राहत र उद्धार पुग्ने गरी धेरै काम गर्न सकिन्थ्यो । मित्र राष्ट्रहरू समक्ष हात पसारेरै सही, ४, ५ हजार भेन्टिलेटर जुटाउन सकिन्थ्यो । निजी क्षेत्रलाई विश्वासमा लिएर निजी र सरकारी गरेर सयौँ अस्पतालमा मनग्य आईसीयूको प्रबन्ध गर्न सकिने थियो  ।कोरोना सङ्क्रमण रोकथामका निम्ति उपलब्ध साधन स्रोतबाटै पुग्ने र गर्न सकिने कामसमेत नगरेको सकारले चालू आर्थिक वर्षको बजेट परिचालन गरेर थप अस्पतालको स्तरोन्नति गरेन भन्दा भन्ने स्वयं नै लजाउनुपर्ने अवस्था छ । आ.व. सुरु हुनु अगावै गत जेठमा सङ्घीय सरकारले प्रस्तुत गरेको बजेटमा स्थानीय तहअन्तर्गत रहेका २ सय ६४ स्वास्थ्य संस्थालाई स्तरोन्नति गरेर ५, १० र १५ शय्याका अस्पताल बनाउन २ अर्ब ३२ करोड ३५ लाख रुपैयाँ  बजेटको व्यवस्था गरिएकोमा नयाँ आ.व.को पहिलो त्रैमासिक समाप्त हुन लाग्दासम्म सो कार्यको थालनी नै भएको छैन । सरकारले आफ्नो जिम्मेवारी बोध गरेर गम्भीर परिस्थिलिाई दृष्टिगत गरी तत्काल आवश्यक ऐन कानुनको तर्जुमा गरेर प्रदेश र स्थानीय सरकारहरूलाई स्तरोन्नतिको लागि परिचालन गरेको भए स्थानीय तहमा आज  धेरैवटा अस्पताल सेवा दिन सक्षम हुन्थे । तर सरकार र सत्तारुढ दल गुटगत रूपमा सत्ता जोगाउने र खोस्ने अनि कोरोनाको नाममा अथाह सम्पत्ति जोड्ने आन्तरिक प्रतिस्पर्धामा लिप्त रहेकाले कोरोना नियन्त्रण एवं प्रतिरोध रणनीति अँध्यारो सुरुङको गर्तमा समाधिस्थ भयो भन्दा अत्युक्ति हुँदैन ।नागरिकलाई कहिले जेलको धम्की दिने त कहिले नसक्ने भयौँ भनेर हात उठाएको नाटक मञ्चन गर्ने जस्ता कुराले सरकारको देश र जनताप्रतिको दायित्व पूरा हुँदैन, सरकार यसबाट भाग्न पाउँदैन ।  नसक्ने नै हो भने कि त छाड्नु पर्छ, सक्ने कोही छ भने अघि सर्छ अथवा कोही छ भने विकल्प दिन र देखाउन सक्नुप¥यो तर जनादेशका नाममा छायामा मुड्की बजार्दै जनताको जीवनमाथि खेलबाड गर्न, प्रतिपल जनताका टाउकामा करको बोझ थोपर्न र उठेको करमा ब्रह्मलुट मचाउँदै जनतालाई आतङ्कित तुल्याउने अधिकार कसैलाई छैन ।यसरी सरकार त चुकेको छ नै हामी नागरिक पनि कम लापरवाह छैनौँ । राज्यले नागरिकको जीउधनको सुरक्षाको प्रत्याभूति लिने कुरा आफ्नो ठाउँमा छँदैछ तर आजको यस भयावह अवस्थामा आफ्नो सुरक्षा र जीवन रक्षाको दायित्व र कर्तव्य व्यक्तिगत रूपमा सबभन्दा बढी हामी आफ्नै हो । किनकि हामी प्रत्येक नागरिक सम्प्रभु हौँ ।