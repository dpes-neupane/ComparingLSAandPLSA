‘श्रीमती स्वराजविरुद्ध हिंसाको धम्कीले हामीलाई असह्य पीडा दिएको छ । हामी उनको सम्मान गर्दछौँ र कृपया उनीविरुद्ध यस्ता शब्दहरूको प्रयोग नगर्नुहोस् । हामी राजनीतिमा पहिलो पिढी हौँ र हामीलाई उनको जीवन रक्षाबाहेक अरू केही चाहिएको छैन ।’’ यसरी भावपूर्ण विन्ती गर्दै ट्विट गर्ने मिजोरम राज्यका पूर्वराज्यपाल र सर्वोच्च अदालतका वरिष्ठ वकिल स्वमराज कौशल हुन् । उनलाई सामान्य नागरिक भन्न मिल्दैन किनकि उनको अझै शक्तिशाली पहिचान के छ भने उनी दक्षिण एसियाको सबैभन्दा शक्तिशाली मुलुक भारतको परराष्ट्र मन्त्री सुष्मा स्वराजका श्रीमान हुन् र उनको यो विन्ती अरू कसैका लागि होइन, बरु यो त स्वयम् परराष्ट्र मन्त्री सुष्मा स्वराजकै सुरक्षाको निम्ति हो । हालै एउटा पासपोर्टसम्बन्धी मामिलामा पीडित पक्षबाट हस्तक्षेप गरेकामा उनलाई मार्ने र अन्य धम्कीहरू लगातार आइ रहेका छन् । त्यो पनि आफ्नै पार्टीका कार्यकर्ताहरूबाट ।को हुन् सुष्मा स्वराज वर्तमान भारतमा सबैभन्दा शक्तिशाली मन्त्रीहरूमध्ये एकमा पर्छिन् सुष्मा स्वराज । सन् १९७७ मा जम्मा २७ वर्षको उमेरमा उनी हरियाणा राज्यको श्रम तथा रोजगार मन्त्री भएकी थिइन् । सन् १९९६ मा केन्द्रमा पहिलो पटक बनेको बीजेपी सरकारमा उनले सूचना एवम् प्रसारण मन्त्रीको पद ग्रहण गरिन र त्यसपछि बनेका सबै बीजेपी सरकारमा उनी मन्त्री भइरहिन् । अल्पअवधिका लागि उनी दिल्लीकी मुख्यमन्त्री समेत भइन् । तर पनि आज उनका श्रीमानलाई किन श्रीमती स्वराजको ज्यामनको चिन्ता लाग्यो ? किन उनलाई धम्की दिनेहरूमाथि कानुनी कारवाही गर्न भारत सरकार हिचकिचाइरहेको छ ? किन गृहमन्त्री राजनाथ सिंहले धम्कीलाई गलत हो भन्दाभन्दै पनि कारवाहीको आश्वासन दिन सकेनन् ?  राजनाथ सिंहजस्तै सरकारका कुनै पनि मन्त्री र सत्ताारुढ भारतीय जनता पार्टीका कुनै पनि वरिष्ठतम नेताले समेत खुलेर श्रीमती स्वराजको पक्ष बोल्न सकेका छैनन् । हालसम्म श्रीमती स्वराजलाई ठूलो समर्थन विरोधी पार्टीहरूबाट मात्रै छ ।बीजेपीको सोसियल मिडिया सेना हिजोआज बीजेपीलाई भूगोलका कार्यकर्ताहरूमा भन्दा भर्चुअल कार्यकर्ताहरूमाथि धेरै विश्वास छ । उसले उत्तर प्रदेशमा मात्रै ६ लाख ‘साइबर सेना’ बनाउने बताएको छ । यस सेनाका कार्यकर्तालाई ‘योद्धा’ भनी नामकरण गरिएको छ । युद्ध मैदानका योद्धा जस्तै यी साइबर सैनिकहरूको एक मात्र उद्देश्य  विरोधीहरूलाई ध्वास्त पार्नु हो । साधारण बोलिचालीको भाषामा भर्चुअल योद्धाहरूलाई ‘ट्रोल’ भनिए पनि आज यी योद्धाहरू बीजेपीमा भूगोलका कार्यकर्ताभन्दा बढी शक्तिशाली देखिएका छन् । बीजेपीले नस्वीकारे पनि यी ‘योद्धा’हरू सीधा हाइकमान्डबाट निर्देशित र नेतृत्वको शीर्ष तहबाट संरक्षित रहेको बुझिन्छि । अझै के देखिन्छ भने पार्टीका कुनै पनि नेता अथवा मन्त्रीले यिनीहरूको काममा बाधा पु¥याउने शक्ति राख्दैनन् । भलै ती गृहमन्त्री हुन अथवा पराराष्ट्रमन्त्री । नरेन्द्र मोदीको बीजेपी नरेन्द्र मोदीको काम गर्ने आफ्नै एउटा शैली छ । उनी दुईधारे तरबार चालाउँदै यहाँसम्म आइपुगेका हुन । अहिले उनी एकसाथ पार्टीभित्र र बाहिरका विरोधीहरूमाथि हमला गर्दैछन् । गुजरातमा आफ्नो एक दशकको शासनकालमा उनले समग्र पार्टीलाई आफ्नो नियन्त्रणमा राखे । अन्य स्थानहरूमा कमजोर हुँदै गएको बीजेपीको तत्कालीन नेतृत्वले उनलाई यसो गर्न पनि दिएकै हो । आज उनी गजरात मोडेललाई सम्पूर्ण भारतभर लागू गर्न चाहन्छन् । परिणामस्वरूप आज बीजेपी व्यक्ति केन्द्रित पार्टी भएको छ, जुन काँग्रेस र अन्य पार्टीभन्दा धैरै फरक छैन । किन खनिए बीजेपी योद्धा स्वराजमाथि सन् २०१९ को आम निर्वाचन नजिक आउँदै गर्दा के कुरा छलङ्ग हुँदै गएको छ भने मोदी नेतृत्वमको वर्तमान बीजेपी सरकार अधिकांश मोर्चाहरूमा असफल सावित भएको छ । भारतीय रुपियाँ अन्तर्राष्ट्रिय बाजारमा आफ्नो न्यूनतम स्तरमा छ र बेरोजगारको सङ्ख्याले आकाश छुन लागेको छ । रोजगारी चाहियो भन्ने युवाहरूलाई प्रधानमन्त्रीले पकौडा बेच्न सुझाव दिएका छन् भने असमका उनका मुख्यमन्त्रीले पान पसल खोल्न अपिल गरेका छन् । हालसम्म ‘मोदी जैसा कोई नहीँ’ भन्ने बीजेपीको नारा ‘मोदी का विकल्प कौन है ?’ सम्म आइपुगेको छ । हालैको एउटा सर्वेक्षणले काङ्ग्रेस अध्यक्ष राहुल गान्धी र मोदीको लोकप्रियता झण्डै बराबरीमा पुगेको जनाएको छ । कार्नाटकमा बीजेपीले सरकार बनाउन नसकेपछि बीजेपीभित्रैबाट मोदी विरोधी स्वरका सङ्केत सतहमा देखिन थालेका छन् । यी कुराहरूले मोदीलाई असुरक्षित बनाएकै हो । तसर्थ मोदीका साइबर योद्धाहरू आफ्नै पार्टी नेताहरू विरुद्ध खनिएको देखिन्छ । श्रीमती स्वराज विरुद्ध हमला बीजेपीको भित्री कलहको चरम अभिव्याक्ति हो । साथै यो वर्तमान सरकारको शीर्षमा विजारमान नेताहरू खासमा प्रधानमन्त्री र बीजेपी अध्यक्ष अमित शाहको चाहनाको प्रतिविम्बन हो । ‘नारी सम्माान र रक्षाका लागि तीन तलाक’को विरोध गर्ने र ‘बेटी बचाओ’को नारा दिने प्रधानमन्त्रीकै शक्तिशाली मन्त्रीलाई हत्याको धम्की दिइरहँदा समेत पार्टी र सरकार नबोल्नुलाई मोदीको गुजरात मोडेलको रूपमा व्याख्या हुन थालेको छ । यो सन् २०१९ मा पार्टी पराजित नै भए पनि आफ्नो वर्चस्व कायम राख्ने लक्ष्यको रूपमा प्रयोग गरिएको हुन सक्छ । आज सुष्मा स्वराज पार्टीमा एक्लै परेकी छन् । उनलाई साथ दिने कोही पनि छैन । जब कि परराष्ट्रमन्त्रीको रूपमा उनको कामको स्वयम् प्रधानमन्त्रीले प्रशांसा गरेका हुन् । तर आफ्नै पार्टी समर्थकहरूबाट अपमान भोग्नुपर्दा मन्त्री मण्डलका कुनै पनि मन्त्री उनको पक्षमा नउभिँदा त्यसले उनले कस्तो अनुभूत गरायो होला ?नयाँ बीजेपीका पुराना नेता सुष्मा स्वपराज नयाँ बीजेपीमा पुरानो पिढीकी नेता हुन् । सन् २०१४ आउँदा आउँदै बीजेपी पार्टीको स्वजरूप र विचारधारामा पूर्ण परिवर्तन आएको कुरा यथार्थ हो । सन् २००४ देखि २०१४ सम्म सत्तामा पुग्न असफल बीजेपी राज्यसत्तामा आफ्नो वर्चस्व बनाउन मोदीलाई आफ्नो नेताको रूपमा पेश ग¥यो । अटल बिहारी वाजपेयीको कमजोर स्वास्थ्य र लालकृष्ण आडवाणीको स्वीकार्यता व्यापक नरहेको आँकलन स्वरूप हिन्दूवादी मतदाताहरूको ध्रुवीकरण र सन् २००२ को गुजरात दङ्गामा मोदीको भूमिकालाई नबुझेका मतदाताहरूको मोदीप्रतिको आकर्षणले नै बीजेपीलाई स्पष्ट बहुमत दिलायो । तर मोदी–शाहले बीजेपीको पुरानो परम्परालाई नै ध्वस्त पार्दै समूहिक नेतृत्वको स्थानमा व्यक्ति केन्द्रित नेतृत्वको जग हाले । त्यसैको फलस्वरूप क्रमशः पार्टीको पुरानो स्वरूप समाप्त हुँदै निरङ्कुश नेतृत्वको जन्म भयो । आज बीजेपीमा मोदी–शाहबाहेक कसैको स्थान सुरक्षित छैन । मोदीले सरकारमा र शाहले पार्टीमा गर्ने निर्णयमा कसैले हस्तेक्षेप गर्ने साहस राख्दैनन् । पूर्ववित्त मन्त्री तथा पार्टीका नेता यशवन्त सिन्हा अनुसार नोटबन्दीको निर्णयमा वित्तमन्त्री अरुण जेटलीलाई समेत विश्वासमा लिइएको थिएन । सो मौकामा अमित शाहको नेतृत्वैमा रहेको गुजरातको एउटा सहकारी बैङ्कले करोडौँ रूपियाँको हिनामिना गरेको समाचार हाल प्रकाशमा आए पनि पार्टीभित्र उनले न त स्पाष्टिकरण दिए न उनीसँग कसैलेस्पष्टीकरण लिन सक्यो ?  बीजेपीमा पहिले कहिलै पनि यस्तो अवस्था थिएन । सन् १९९६ मा हवाला कण्डको जाँचमा आडवाणीको नाम आएपछि उनले लोक सभाको सदस्यबाट राजीनामा दिएका थिए । त्यसैगरी सन् २००१ म तत्कालीन बीजेपीका अध्यक्ष बङ्गारु लक्ष्मणले घुस रहेको भिडियो बाहिर आउनसाथ उनले पदबाट राजीनाम दिए । तत्कालीन बीजेपीमा नैतिकतामाथि अलि बढी जोड थियो, जुन आज हराएको छ ।विगतको नैतिकताको धरातलको विपरीत आजको बीजेपी उभिएको छ । आजको नेतृत्वको सोच दीर्घकालीन नभई तत्काालीन लाभ–हानिमा केन्द्रित छ । नरेन्द्र मोदीका लागि चुनावी जित र पार्टीमा वर्चस्व सर्वोपरि हो र यसमा देखापर्ने असल वा कथित अवरोधहरू उनका लागि अक्षम्य छन् । यस्तै खालको असुरक्षित वातावरणमा राजनीतिक यात्रा गर्दै आज शीर्षमा पुग्न सफल नरेन्द्र मोदीका लागि पार्टीमा कुनै पनि नेताको बढ्दो कद चिन्ताको विषय हो । अब जब कि चुनाव आउनै लागेको छ, स्वराजमाथिको आक्रमण उनको यसै असुरक्षा बोधको अभिव्योक्ति हो । यस कारणले नै प्रधानमन्त्री नरेन्द्र मोदीले  स्वराजविरुद्ध अभद्र भाषा ओकल्ने आफ्ना समर्थकहरूलाई रोक्नसमेत उचित नठानेको देखिन्छ ।   