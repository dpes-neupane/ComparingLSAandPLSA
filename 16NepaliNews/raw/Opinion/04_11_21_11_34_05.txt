को हो निर्मल लामा ? को हो वामपन्थी नेता ?धेरैका लागि उहाँ निर्मल लामा । हाम्रालागि त उहाँ हाम्रो खास आपा । खास–आपा अर्थात् स्पेशल फादर ।हो, यो हामीले उहाँको जीवनभरि बोलाएको नाम हो । संसारमा हामी दुई निमा र मबाहेक कसैले उहाँलाई त्यस नामले बोलाउँदैन । बहिनी विशाखा लामाले आपा मात्र भन्छे । निमा निर्मल लामा र सुकन्या वाइबाका छोरा, मेरा अभिन्न मित्र ।उहाँलाई सो नाम हामीमार्फत् मेरो साथी–आमा सुकन्या वाइबाले दिनुभएको हो । जसरी उनले हामीमार्फत् पारिजातलाई ‘पु’ नाम दिनुभयो, त्यसैगरी निर्मल लामालाई खास आपा ।यो त्यसताकाको कुरा हो, जति बेला देशमा पञ्चायती शासनकाल थियो । उहाँ भूमिगत बस्नुभएको थियो । उहाँको परिचय र काम लुकाउन पनि त्यस नामको आवश्यकता भएको थियो ।........खास आपा मैले सानैदेखि देखेको मान्छे । किनभने मेरी आमा (सत्यभामा माथेमा) र साथी–आमा सुकन्या वाइबाबीच पुरानो दरिलो मित्रता छ । उहाँहरुको मित्रताको ओत लागेर मैले आफ्नो बाल्यकालको एक अध्याय त्यही परिवारमा बिताएको थिएँ ।त्यही बाल्यकालकालीन झिसमिसे सम्झना मलाई आउँछ । म होस्टेलमा बस्थेँ र छुट्टीमा मलाई लिन साथी–आमा आउनुहुन्थ्यो र म उहाँसँग म्हयपिमा बस्थेँ ।मेरी आमा सरकारी जागिरे । प्रायः काठमाडौंबाहिर रहनुहुन्थ्यो उहाँ ।त्यसैताका हुस्सु लागेको एक विहान । विष्णुमतिको किनारै किनार हुँदै खास आपा घर आउनुभयो । निमा र म सँगै खाटमा निदाइरहेकै थियौं । साथी–आमा जाडोमा जीउ तताउन मकलमा आगो फुक्ने तरखरमा हुनुहुन्थ्यो । हातमा तातो पानीको केत्ली, गिलास र ग्यास्ट्रिकको लागि केस्रा लसुन लिनुभएको थियो । खास आपा देख्नासाथ उहाँको अनुहारमा प्रसन्नता छायो ।हुस्सु लागेको एक विहान । विष्णुमतिको किनारै किनार हुँदै खास आपा घर आउनुभयो । निमा र म सँगै खाटमा निदाइरहेकै थियौं । साथी–आमा जाडोमा जीउ तताउन मकलमा आगो फुक्ने तरखरमा हुनुहुन्थ्यो । हातमा तातो पानीको केत्ली, गिलास र ग्यास्ट्रिकको लागि केस्रा लसुन लिनुभएको थियो । खास आपा देख्नासाथ उहाँको अनुहारमा प्रसन्नता छायो ।हरियो कलरको सादा आर्मी ज्याकेट । घ्वाप्प कान छोप्ने ऊनको टोपी । झुस्सझुस्स उम्रेको दारी । यस्तो आकृति कोठामा छिर्ने बित्तिकै काममा व्यस्त भयो । भुइँको सोली एक हातले र चिम्टा एक हातले समातेर उहाँ त सबैभन्दा पहिले आगो फुक्नुभयो ।सामान्य संवाद गर्दा पनि कत्ति तिखो आवाज ! मलाई मात्रै त्यस्तो लागेको होइन रहेछ । उहाँको आवाजले मसँगै सुतेको निमा पनि बिउँझियो । ‘छे गर’ साथी–आमाको बोली नखस्दै हाम्रा टाउका झुकिसकेका थिए । निमा सायद निन्द्रासँग जुध्दै थियो । अहिलेसम्म पनि उसलाई जाडो महिनामा पनि चाँडै उठ्न निन्द्रासँग ठूलै संघर्ष गर्नुपर्छ ।साथी–आमाले डेली रुटिन खाटमाथि टाँसिदिनुभएको थियो । त्यसैअनुरुप बिहानीको दुई घण्टा पढाइका लागि किताप च्यापी हामी अर्को कोठातिर लाग्यौं ।तर आजको पढाइमा निकै डिस्टरब्यान्स भइरहेको थियो । एक त खास आपाको चर्को स्वरको कारणले । अर्को उहाँले ल्याउनुभएको सामानले ।उहाँप्रतिको हाम्रो जिज्ञासा र उत्सुकता चरम थियो । कहाँबाट आउनुहुन्छ, कहाँ जानुहुन्छ, के गर्नुहुन्छ ? उहाँ त हाम्रो लागि ‘सेन्टर अफ क्यूरिओसिटी’ पो थियो । त्यसैले त ददु–आमा (साथी–आमाकी बहिनी) उहाँलाई चल्ताफिर्ता प्रेत अर्थात् बेताल भन्नुहुन्थ्यो । बेताल अर्थात् फ्याण्टम त्यसबेलाको निकै चल्ती कमिक क्यारेक्टर हो । बेतालाको परिचय र दैनिक दिनचर्या उसको श्रीमती र नजिकका साथीहरुलाई बाहेक अरु कसैलाई थाहा हुँदैनथ्यो ।......उहाँ आउनुहुँदा हाम्रो सँधै एउटै ‘डिमाण्ड’ हुन्थ्यो, ‘खास आपा, धनुषकाँड बनाइदिनोस् ।’हामीले उहाँसँग कहिल्यै चकलेट मागेनौ, जहिले पनि माग्यौं धनुषकाँड । पहिलो भेटमा हामीले राखेको मागमा, उहाँले त नभनौ, साथी–आमाले भन्नुभयो, ‘सानै छौ, आँखातिर लाग्ला ।’ यस्तो बलियो तर्क उभ्याएर उहाँले खास आपालाई भान्सातिर लिएर जानुभयो ।हामीले उहाँसँग कहिल्यै चकलेट मागेनौ, जहिले पनि माग्यौं धनुषकाँड । पहिलो भेटमा हामीले राखेको मागमा, उहाँले त नभनौ, साथी–आमाले भन्नुभयो, ‘सानै छौ, आँखातिर लाग्ला ।’ यस्तो बलियो तर्क उभ्याएर उहाँले खास आपालाई भान्सातिर लिएर जानुभयो ।त्यसैले यसपालिको भेटमा हामीले हाम्रो पुरानो माग अगाडि राख्न सकेनौ । तर अचम्म भयो, पढ्दै गर्दा ‘ढ्याक.. ढ्याक’ गरेको आवाज पो सुनियो । सायद हामीलाई त्यो आवाज नै पर्याप्त थियो, आज हाम्रो माग पूरा हुने भयो भनी ठम्याउन ।दौडेर बाहिर निस्कँदा, एउटा हातमा खुर्पा समातेर काँधमा सँगैको नानक मठको बनबाट काटेर ल्याएको बाँस भिरी खास आपा गल्र्याम्म झर्नुभयो । ‘हण्ड्रेड पर्सेन्ट कनफर्म !’निमाले प्रश्न तेस्र्यायो, ‘बार बार्नलाई हो ?’‘होइन, तिमीहरुलाई धनुषकाँड बनाइदिने ।’ यस्तो जवाफ के आएको थियो, हामीले पढाइसढाइ गोली मारिदियौं । त्यस दिन खास आपाले हामीलाई नापीनापी हाम्रो उँचाइ अनुरुपको धनुष बनाइदिनुभयो । म निमाभन्दा केही अग्लो थिएँ, र मेरो धनुष उसको भन्दा अलि लामो बन्यो ।......खास आपासँग अरु छिटपुट भेट भइरहन्थ्यो । तर उहाँ जसरी आउनुहुन्थ्यो, त्यसरी नै हराउनु पनि हुन्थ्यो । एउटा रहस्यमय कथाको पात्रजस्तै । हामीलाई सानैमा पनि थाहा थियो, पुलिसले भेटे भने उहाँलाई समात्छ । तर किन उहाँलाई समात्ने ? अचम्मको कुरा । उहाँले नराम्रो काम गरेर होला र ? यस्तो मायालु मान्छेले नराम्रो काम गर्नुभयो होला र, हामीमा कौतूहल र शंकासम्म पनि जागेन ।उहाँसँग बिताएका अर्को स्मरणीय दिन मेरो स्मृतिमा अझ ताजै छ । २०४७ सालमा नेपालमा प्रजातन्त्र भर्खरै स्थापना भएको थियो । खास आपाले अब स्वतन्त्रसँग घुम्न पाउनुभएको थियो ।वर्षौंवर्षसम्म भूमिगत रहँदा उहाँको मनमा छोरालाई घुमाउने रहर पनि दबेर रहेको थियो, सायद । एक दिन ती रहर उर्लेर आएछन् क्यार ! उहाँको आँखामा खुसी झल्केर आएको देखेँ । हामीलाई पिकनिक लग्ने योजना रहेछ उहाँको ।वर्षौंवर्षसम्म भूमिगत रहँदा उहाँको मनमा छोरालाई घुमाउने रहर पनि दबेर रहेको थियो, सायद । एक दिन ती रहर उर्लेर आएछन् क्यार ! उहाँको आँखामा खुसी झल्केर आएको देखेँ । हामीलाई पिकनिक लग्ने योजना रहेछ उहाँको ।आपा, म र निमा पाटन पुग्यौं । साथमा प्रजय, प्रजयका भाइ र बुबा पनि हुनुहुन्थ्यो । मलाई याद छ, त्यसदिन थियो, ‘तःखाः’ (थलथले मासु), गिरेबी मासु र छ्वयला । तीन थरि मासु, चिउरा र अचार बाकेर हामी गोदावरी पुग्यौं ।दिउँसोको ड्राइ पिकनिक भएकोले सबैले बिहानै धेरथोर चारो हालेरै गएका थियौं । ठूलो चौरनेर पुगेर आपाले टाढाको ओत लाग्ने ठाउँतिर देखाउँदै भन्नुभयो, ‘केटा हो, तिमीहरुलाई भोक जगाउनका लागि दौडाउँदैछु । जो पहिले आइपुग्छ, त्यसले मासु धेरै खान पाउँछ ।’म ज्यादै मासु मन पराउने । ‘स्ट्यान बाइ’ भइहालें । प्रजय पनि तयार थियो । तर निमा भने अनकनायो । आपाको उत्साहवर्धक प्रयास जारी रह्यो । हजारौं जनतालाई तताउनेको बोली त्यहाँ खेर गइरहेको थियो । यसरी भयो आपाको अथक प्रयासको अन्त्य, ‘ठीकै छ, उसलाई मन छैन भने ।’मलाई जितेर कुनै विश्वविजयी हुनु थिएन । तर प्रतिस्पर्धामा उभिएपछि हण्ड्रेड पर्सेन्ट नदिईकन हारेको पनि मज्जा आउँदैन, चाहे त्यो चार टुक्रा मासुको मात्रै सवाल किन नहोस् । दौड जितियो पनि र मासुको बढी भागको आनन्द भरपूरसँग उठाएँ पनि ।फर्कंदासम्ममा खास आपालाई धेरथोर रक्सी लागिसकेको थियो । छोरालाई अंकमाल गरेर हिँड्दा दुवै जना बाटोदेखि अलि तल झरेछन् । प्रजयको बुबाले उठाउनुभयो । हिँड्नै नसक्नेगरी लरबरिएका त थिएनन्, तर निमाको अनुहार मलिन भयो । आपाका पाइला खुसीले मात्रै केही लर्बराएका थिए । आपालाई मैले त्यति खुशी त्यसउप्रान्त उहाँको जीवनमा कहिल्यै देखिन । बीचमा अन्तरद्वन्द्व भएको पनि महसुस गरेँ, त्यो पनि एकदम सुषुप्त अवस्थाको ।फर्कंदासम्ममा खास आपालाई धेरथोर रक्सी लागिसकेको थियो । छोरालाई अंकमाल गरेर हिँड्दा दुवै जना बाटोदेखि अलि तल झरेछन् । प्रजयको बुबाले उठाउनुभयो । हिँड्नै नसक्नेगरी लरबरिएका त थिएनन्, तर निमाको अनुहार मलिन भयो । आपाका पाइला खुसीले मात्रै केही लर्बराएका थिए । आपालाई मैले त्यति खुशी त्यसउप्रान्त उहाँको जीवनमा कहिल्यै देखिन ।धेरैपछि आपा म्हयपिमा परिवारसँगै बस्न थाल्नुभयो । अब त आपासँगको भेट सामान्य हुन थालेको थियो । यिनै दिनमा उहाँमा राजनीतिक ‘फ्रस्टेशन’मा हुनुहुन्थ्यो । त्यही ‘फ्रस्टेशन’ बिहानदेखि बेलुकीसम्म रक्सीका गिलासमा रित्याउन थाल्नुभयो ।राजनीतिक संघर्षभन्दा पनि कठिन संघर्ष आफै‌ंभित्र, आफैंसँग गर्नु उहाँको दिनचर्या बन्न थाल्यो । यिनै दिनमा जाडोले छिप्पिएको त्यो साँझ मकले आगोको धमिलो उज्यालोमा मैले निर्मल लामाका आँखाका कुना रसाएको देखेको छु ।आफ्ना बाल्यकालका तीतामीठा सम्झनाका तरंग तपाईँलाई समर्पित गरेको छु, खास आपा ......।यहाँसँगका मेरा दिन यतिले मात्र सिद्घिदैन । तर समुन्द्रपारको यात्रा तय गर्नु परेकोले पूरा गर्न असमर्थ भएँ । मेरो स्मृतिपटल पुनः खुल्ने छ, अहिलेलाई बिदा खास आपा.....!सबै तस्विरहरु : https://matrikapokharel.blogspot.com#निर्मल लामा