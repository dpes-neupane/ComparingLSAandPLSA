 यो कस्तो समय आयो दूरी नै दबाई भयो आफ्नै घरछेउको छिमेकी पनि पराई भयो –ट्विटे सञ्जय पौडेल०००कला बिछट्टको जासुस हो । कला बरफबाग, सीआईए वा केजीबी टाइपको कपटकारी र धूर्त जासुस किमार्थ होइन । कला त अन्तर्यामी जासुस हो । कला मर्मस्पर्शी जासुस हो । कला करुणामयी जासुस हो । त्यसो त कला वेदना विरेचनकारी जासुस पनि हो । कला सूक्ष्म संवेदना एवं तीक्ष्ण अन्तरदृष्टिका माध्यमले सुटुक्क मानव हृदयको अन्तस्तलमा प्रवेश गर्छ । र, त्यो अदृश्य जगत‍्मा जे छ– सुख वा दुःख, शान्ति वा तनाव, पट्यार वा मस्ती– त्यसलाई चुम्बकीय शब्दमा उनेर गुणग्राही लोकसामु प्रस्तुत गर्छ । र, त्यसले मानव हृदयको चहर्‍याइरहेको घाउमा समभावको मलम लगाउँछ ।ट्विटे महलका मेरा नूतन मित्र सञ्जय पौडेलको गजलले मलाई ठ्याक्कै त्यही त गर्‍यो । यसले मलाई प्रेमले मुसार्‍यो र समभावले म्वाई खायो । यसले जीवनको यो सङ्कटमा तँ एक्लो छैनस्, यो विशाल संसारमा तँसँग अरू पनि अनेक छन् भनी मलाई सम्झायो । यो गजल सञ्जय बाबुको प्रत्यक्ष अनुभूतिको अभिव्यक्ति नहुन सक्छ । यो उनले सुनिजानेको वा पढिजानेको सापटी अनुभूतिको नतिजा हुनसक्छ । तर मेरो भने यो खसोखास प्रत्यक्ष अनुभूति हो । प्रत्यक्ष, कष्टकर र बीभत्स अनुभूति । भन्ने भुक्तभोगीलाई भन्न गाह्रो, सुन्ने जिज्ञासुलाई सुन्न गाह्रो । तथापि जसोतसो यो भोगियो र अब यहाँ यो भनिन्छ ।     बबन्डर गडगडाहटकारी भूकम्पले हाम्रा हंस हल्लाएको पाँच वर्ष भयो । त्यो भयावह प्राकृतिक प्रकोप थियो । हुनलाई यो कोरोना आतङ्क पनि प्राकृतिक प्रकोपै हो । तर जीवनमा यी दुई प्रकोपको असर भने ठ्याक्कै उल्टो भयो । भूकम्पले घरभित्रका मानिसहरुलाई लखेट्दै बाहिर निकालेर खुला डबलीमा भेट गरायो । डबलीमा तिनका देह नजिक भए, तिनका मन नजिक भए । र, बाँचे सँगै, मरे सँगै भन्ने भावना तिनका भयाक्रान्त चित्तमा पैदा भयो । तर विशाल हिमाल नाघेर जब कोरोना आतङ्क आइलाग्यो, यसले मानिसहरुलाई लखेट्दै घरभित्र हुल्यो । आखेटमा परेको निरीह मानिस आफ्नै घरमा वा अस्पतालमा थुनियो । अलि नरम थुनाको नाम भयो क्वारेन्टाइन, अलि कडा थुनाको नाम भयो आइसोलेसन उर्फ एकान्तवास । भूकम्पीय प्रकोपले मानिसहरुमाझ समभाव, प्रेम र सहयोगको भावना सञ्चार गरेको थियो । कोरोनाजन्य प्रकोपले मानिसहरुमाझ दुर्भाव, घृणा र असहयोगको भावना सञ्चार गर्‍यो । भूकम्पले निकटताको सिर्जना गरेको थियो, कोरोनाले दूरीको सिर्जना गर्‍यो । यो भन्न खोज्दा त्यसैत्यसै अत्यास लाग्ने कथा हो । स्व–क्वारेन्टाइनकालमा यो क्रूर कथाले मलाई झण्डै निनिलेको ! भाग्यवश भनूँ, लोकलाई यो कथा सुनाउन म बाँचेर निस्केँ ।विशाल हिमाल नाघेर जब कोरोना आतङ्क आइलाग्यो, यसले मानिसहरुलाई लखेट्दै घरभित्र हुल्यो । आखेटमा परेको निरीह मानिस आफ्नै घरमा वा अस्पतालमा थुनियो । अलि नरम थुनाको नाम भयो क्वारेन्टाइन, अलि कडा थुनाको नाम भयो आइसोलेसन उर्फ एकान्तवास । भूकम्पीय प्रकोपले मानिसहरुमाझ समभाव, प्रेम र सहयोगको भावना सञ्चार गरेको थियो । कोरोनाजन्य प्रकोपले मानिसहरुमाझ दुर्भाव, घृणा र असहयोगको भावना सञ्चार गर्‍यो । भूकम्पले निकटताको सिर्जना गरेको थियो, कोरोनाले दूरीको सिर्जना गर्‍यो । यो भन्न खोज्दा त्यसैत्यसै अत्यास लाग्ने कथा हो । स्व–क्वारेन्टाइनकालमा यो क्रूर कथाले मलाई झण्डै निनिलेको !अमेरिकाबाट फर्किँदा म फिटफाट थिएँ । धूमपानद्वारा आर्जित फोक्सोको कसर सिबाय मेरो शरीरमा अरू विकार थिएन । र नै मैले क्वारेन्टाइनमा बस्नुपर्ने कारण केही थिएन । तथापि आफ्नो र अरूको आशङ्का निवारण गर्न म बसेँ । जेटको धङ्धडी मत्थर नहुन्जेल एकाध दिन घरभित्रै बसेँ । त्यसपछि म पिँडीमा निस्केँ ।आशङ्कासाथ छिमेकीहरु सोध्न थाले— ‘बाहिर निस्क्या देख्दिनँ नि । बिरामी हुनु भा’ हो ?’‘होइन,’ मैले भनेँ, ‘म क्वारेन्टाइनमा छु ।’यो ‘क्वारेन्टाइन’ शब्द मानौँ कालको विकराल बज्रसरी तिनका मथिङ्गलमा बज्रियो । र, तिनका अनुहारमा आतेसको भाव पैदा भयो ।‘हैन, कोरोना सल्क्या हो कि कसो ?’ अर्को भयकारी प्रश्न आयो ।‘नाइँ,’ मैले भनेँ, ‘खालि शङ्का निवारण गर्नलाई ।’छिमेकका जनसँग भएको वार्तालाप खासमा यति नै हो । यो वार्तालापको नचिताएको नतिजा जे भयो, गाँठ्ठे, हुनुसम्म उपद्रो भयो । मेरो पिँडी र मूलद्वार बीचको दूरी त्यस्तै सात मिटर होला । मूलद्वारबाहिर तलमाथि गर्ने सानो बाटो छ । त्यो बाटोमा छिमेकीहरुको आई–जाई चलिरहन्छ । मैले सोझो चित्तले छिमेकीहरुलाई आफ्नो यथार्थ अवस्था बताएँ । हेर्नोस्न, कस्तो सुपर लठ्ठक म ? त्यसको सम्भावित प्रभावबारे मैले केही नै सोचिनँ । सोच्नुपर्ने खाँचो मलाई महुससै भएन । मेरो क्वारेन्टाइन केवल एक औपचारिकता थियो । यो केवल मेरो सामुदायिक कर्तव्य थियो । र, यो थियो फगत आफू ढुक्क हुने र अरूलाई ढुक्क बनाउने एउटा जुक्ति । तर मेरो मुखबाट जब ‘क्वारेन्टाइन’ शब्द फुत्क्यो, मेरा कतिपय छिमेकी डरले थुरथुर भए । मानौँ म कोरोना भाइरसद्वारा आक्रान्त छु । मानौँ म तिनका अमूल्य देहमा ज्यानमारा भाइरस सल्काउन अमेरिकाबाट फर्केको हुँ ।हेर्नोस्न, कस्तो सुपर लठ्ठक म ? त्यसको सम्भावित प्रभावबारे मैले केही नै सोचिनँ । सोच्नुपर्ने खाँचो मलाई महुससै भएन । मेरो क्वारेन्टाइन केवल एक औपचारिकता थियो । यो केवल मेरो सामुदायिक कर्तव्य थियो । र, यो थियो फगत आफू ढुक्क हुने र अरूलाई ढुक्क बनाउने एउटा जुक्ति । तर मेरो मुखबाट जब ‘क्वारेन्टाइन’ शब्द फुत्क्यो, मेरा कतिपय छिमेकी डरले थुरथुर भए । मानौँ म कोरोना भाइसरद्वारा आक्रान्त छु । मानौँ म तिनका अमूल्य देहमा ज्यानमारा भाइरस सल्काउन अमेरिकाबाट फर्केको हुँ ।छिमेकीको मनोभाव जब थाहा भयो, मलाई हुनुसम्म असहज अनुभव भयो । लाटो बुद्धिले म ठान्थेँ– मेरा सकल छिमेकी समझदार छन् । भरअभरमा ती सहयोगी छन् । सहटोलबासीप्रति ती निश्चय नै संवेदनशील र करुणामयी छन् । तर कोलाहलकारी कोरोना भाइरसले गर्नु गर्‍यो । कोरोना आतङ्कसामु मेरा कतिपय छिमेकीको अर्कै औतार प्रकट भयो । अतिशय शङ्कालु, एकदम डरछेरुवा र लास्टै स्वार्थी औतार । मरे छिमेकी एक्लै मरोस्, म बाँचिरहूँ टाइपको औतार । मेरा मान्यवर छिमेकीहरुमाथि यो मेरो दोषारोपण किमार्थ होइन । मैले त बिना पूर्व–सूचना, बिना पूर्व–अनुभव कल्पनै नगरिएको शून्यबाट हठात् आइलागेको कोरोनाले तिनका मानसमा पारेको उथलपुथलकारी छापको चित्र उतार्न खोजेको मात्र हुँ । यस्तो मानसिकताको जायजन्ममा कोरोनासम्बन्धी अनेक अफबाहको भूमिका कति होला, मेरा असल छिमेकीहरुको अल्पबुद्धि, अन्धविश्वास वा बहकाउकारी आवेगको भूमिका कति होला म जान्दिनँ । म यति मात्र जान्दछु, यो मनोभावले मलाई सतायो, अत्यायो र मेरो लिनुविधि हुर्मत थियो ।मेरो पिँडी मेरो बैठक पनि हो । म बिहानदेखि दिनभरिजसो यहीँ बस्छु । अचम्म लाग्छ, कुनै छिमेकी गेट अगाडिबाट जब मलाई यसोक्क देख्छ, ऊ तर्सिन्छ । र, मलाई देखेको नदेखेई गर्दै ऊ हुत्त हुत्तिएर भाग्छ । मानौँ मसँग आँखा जुध्दा मेरा आँखाबाट भाइरस उड्दै गएर उसका आँखामा पस्छ । मानौँ मसँग बात मार्दा मेरो सासबाट उसको सासमा कोरोना भाइरस सर्छ । मानौँ म मृत्युबाहक एवं प्रसारक एक त्यस्तो जीवात् हुँ, जो टोलछिमेकमा हुनु नै अशुभ हो, अनिष्ट एवं खतरा हो । मेरा एकाध अति साहसिक छिमेकी त गाँठ्ठे, घरबाट बाहिर निस्कनै पो छाडे । आँखा नाथेको स्वभावै चञ्चल । छिमेकीहरु बाहिर निस्के कि तिनका आँखामा म झ्वास्स देखिएँ । म देखिएँ कि तिनको मूल सातो हुत्त गयो । अब तिनलाई न दिनमा चैन न रातमा निद हुने भयो । मलाई बेचैन अनुभव हुन्छ । अब म के गरूँ ? कोही काल्पनिक वा स्वनिर्मित त्रासबाट आतङ्कित हुन्छ त म आप्mनै बैठकमा नबसूँ ? त्रास उसको हो, त्रासको जननी उसकै लठ्ठक मनोभाव हो । आफ्नै मनको बाघले कोही खाइन्छ त त्यसमा मेरो के दोष ?मलाई हेरेर जब यी दुःखी जन अतिशय भयातुर भए, यिनलाई हेरेर म पनि किञ्चित् भयातुर भएँ । मानौँ कि रातिबीच पेट दुखेर, ढाड दुखेर वा गर्धन दुखेर मलाई अस्पताल नगई नहुने भो । अब मैले हारगुहार कोसँग माग्ने ? अन्धकार र सुनसान रातिबीच मलाई कृपा गरी ट्याक्सी वा एम्बुलेन्स कसले खोजिदिने ?मलाई हेरेर जब यी दुःखी जन अतिशय भयातुर भए, यिनलाई हेरेर म पनि किञ्चित् भयातुर भएँ । मानौँ कि रातिबीच पेट दुखेर, ढाड दुखेर वा गर्धन दुखेर मलाई अस्पताल नगई नहुने भो । अब मैले हारगुहार कोसँग माग्ने ? अन्धकार र सुनसान रातिबीच मलाई कृपा गरी ट्याक्सी वा एम्बुलेन्स कसले खोजिदिने ? म जे दुख्यो भनूँ, सायद यिनले सुन्ने र बुझ्ने कुरा सायद एउटै हुन्छ । त्यो हो, मेरो टाउको दुख्यो, मेरो फोक्सो दुख्यो, मेरो छाती दुख्यो । अर्थात् मलाई कोरोना भाइरसले गाँजेर ल्यायो । परेन कि बित्यास !कोरोना पाजी उचनीचकारी व्याधी रहेछ । यसले मान्छे–मान्छेबीच छुवाछूतको सिर्जना गर्छ । यसले प्रियजनहरुबीच स्नेहमय स्पर्शलाई निषेध गर्छ । यसले ममतामय चुम्बनलाई वर्जित गर्छ । यसले ऐक्यबद्धताकारी अङ्कमाललाई मनाही गर्छ । र, यसले मानिसलाई लाचार मुद्रामा ‘हात धोऊ, दूरीमा रहू’ भन्ने तोत्र जप्न विवश तुल्याउँछ ।कोरोना पाजी उचनीचकारी व्याधी रहेछ । यसले मान्छे–मान्छेबीच छुवाछूतको सिर्जना गर्छ । यसले प्रियजनहरुबीच स्नेहमय स्पर्शलाई निषेध गर्छ । यसले ममतामय चुम्बनलाई वर्जित गर्छ । यसले ऐक्यबद्धताकारी अङ्कमाललाई मनाही गर्छ । र, यसले मानिसलाई लाचार मुद्रामा ‘हात धोऊ, दूरीमा रहू’ भन्ने तोत्र जप्न विवश तुल्याउँछ ।जब मेरो चौध दिने स्व–क्वारेन्टाइन तुरियो, मैले चैनको लामो सास फेरेँ । र, कल्पिएँ– अब भने असल छिमेकीहरुसँग मेरो निकटता र प्रेमको फिर्ति सवारी कसो नहोला ? तर भएन । कोही भले मानुष छन्, जो अझै मलाई देख्यो कि असहज मान्दै लुत्त तर्किन खोज्छन् । धन्य पशुपतिनाथ ! कतै अनस्तित्वमा तिमी छौ र नै मलाई टोलबाट हटक गर्ने कुरा आजसम्म कसैले गरेको छैन ।ट्विटे पार्टनर सञ्जय ! एकबारको जुनीमा यस्तो दिन पनि आयो । दूरी नै कोरोनाको दबाई भयो र कोरोनाको डरले छिमेकी नै पराई भयो ।Title Photo background:Medical vector created by articular - www.freepik.comअघिल्ला कोरोना कैरनघुमिफिरी आफ्नै गुँडमासरकारका दुई अलङ्कारहाम्रो सरकार, राम्रो सरकार  #खगेन्द्र सङ्ग्रौला#कोरोनाभाइरस