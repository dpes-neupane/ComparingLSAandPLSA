‘हामी गरीब छौँ, हाम्रो अपराध यत्ति हो !’                   —स्वदेश पस्न नपाएकाको आर्तनाद०००कोरोनाकालमा नेपालमा सरकार छ र ? कतिपय अराजकजन यो बेतुक प्रश्न सोध्छन् । तिनको चेत बोधो छ, र नै ती सरकारको सकारात्मक चिन्तनको भेउ पाउँदैनन् । तिनका आँखा फुटेका छन्, र नै ती सरकारका अनमोल पौरख देख्दैनन् । तिनमा गुणग्राही भावना शून्य छ, र नै ती सरकारका कीतिर्मानी सफलताको प्रशंसा गर्दैनन् । ती त सरकारमा केवल भ्रष्टाचार, कमिसनगिरी, लूट, झूट, पदलिप्सा, अकर्मण्यता, ढोङ, विश्वासघात र आत्मश्लाघा मात्र देख्छन् । त्यस्तैमध्येको एक निमुखा तन्नम सीमापारि उँभिएर आर्तनाद गर्दो छ— ‘हामी गरीब छौँ, हाम्रो अपराध यत्ति हो !’ विशाल जगत‍्मा यो तन्नम एक्लो छैन । यो त केवल आफैँजस्ता सहस्र तन्नममध्ये एक हो । यो तन्नमप्रति समभाव राख्ने ‘सरकारद्रोही’ जनहरु जगत‍्मा यत्रतत्र छन्, सर्वत्र छन् । जगत‍्का तन्नमहरु छरपस्ट छन्, र नै ती निम्छरा छन् । ती एकताको सूत्रमा आबद्ध छैनन्, र नै ती कमजोर छन् । ती सत्यमार्गी सशक्त सिद्धान्तको धागोमा उनिएका छैनन्, र नै ती हेपिएका छन् । तिनका सपना सङ्गठनको सूत्रमा उनिएका छैनन्, र नै ती निरीह भएर सीमापारि रोइरहेका छन् । कुनै दिन जब ती एकत्रित, एकतााबद्ध र सङ्गठित हुनेछन्, तिनको संग्रहति शक्तिले शौर्यको रुप धारण गर्नेछ । र, तिनको पनि सरकार हुनेछ । र तिनले ‘हामी गरीब छौँ, हाम्रो अपराध यत्ति हो !’ भन्दै रुने दिन सकिने छन् ।यो धाकी सरकारका दृष्टि, कर्म र कर्मका नतिजा हेर्दा भन्न मन लाग्छ— यो पङ्गु सरकार व्यवस्थापन विद्याको शिशु कक्षामा भर्ना हुन लायक छ । झट्ट सुन्दा यो कथन ज्यादतीपूर्ण अभियोगजस्तो लाग्न सक्छ । तर सरकारको मति, गति र परिणति हेर्दा यो ठिक्कको अभियोग हो । झ्याप्प लकडाउन लगाउँछ र ओली सरकार मक्ख पर्दै झपक्क निदाउँछ । अन्तर्दृष्टि के हो ? दूरदृष्टि के हो ? योजनाबद्धता के हो ? अनुगमन के हो ? आत्म–समीक्षा के हो ? भूलचुकबाट लिइने शिक्षा के हो ? सरकारलाई थाहा छैन । न त उसलाई आफूलाई थाहा छैन भन्ने नै थाहा छ ।मुलुकमा अहिले धन, धाक र अहंकारका स्वामीहरुको राज छ । यो राजमा यस घडीमा दुईवटा कहरको जग्जगी छ । कोरोना कहर र लकडाउन कहर । हुनेखानेको यो सरकार भन्छ— लकडाउन कोरोना कहरविरुद्ध एक अचुक अस्त्र हो । तर भुक्तभोगी जनका लागि यो लकडाउन आफैँ एउटा कहर भइरहेछ । र नै अहिले सामान्य जन एकै पटक दुई कहरबाट पीडित छन् । कोरोना कहर र लकडाउन कहरबाट । सरकारचाहिँ एकसरो कहरबाट भयाक्रान्त छ । केवल कोरोना कहरबाट । सामान्य जन दोहोरो कहरबाट भयाक्रान्त छन् । लकडाउनद्वारा सिर्जित भोकको कहरबाट, र कोरोनाबाट सिर्जित रोगको कहरबाट । सरकार भन्छ— लकडाउन कोरोनाबाट बाँच्ने एकमात्र जुक्ति हो । सामान्य जन भन्छन्— सरकार ! हामी त कोरोनाभन्दा पहिले नै हजुरको प्रिय लकडाउनको कृपाले भोकले मर्ने भयौँ ! सरकार आफ्नो कोरोनाकालीन पौरख र गौरवबाट त्यसैत्यसै आत्ममुग्ध छ । आत्म–प्रशंसाको शिखरमा उभिएर ऊ उद्घोष गर्छ— कोरोना नियन्त्रणमा यो सरकारले विश्व कीर्तिमान कायम गरेको छ । तर यो धाकी सरकारका दृष्टि, कर्म र कर्मका नतिजा हेर्दा भन्न मन लाग्छ— यो पङ्गु सरकार व्यवस्थापन विद्याको शिशु कक्षामा भर्ना हुन लायक छ । झट्ट सुन्दा यो कथन ज्यादतीपूर्ण अभियोगजस्तो लाग्न सक्छ । तर सरकारको मति, गति र परिणति हेर्दा यो ठिक्कको अभियोग हो । झ्याप्प लकडाउन लगाउँछ र ओली सरकार मक्ख पर्दै झपक्क निदाउँछ । अन्तर्दृष्टि के हो ? दूरदृष्टि के हो ? योजनाबद्धता के हो ? अनुगमन के हो ? आत्म–समीक्षा के हो ? भूलचुकबाट लिइने शिक्षा के हो ? सरकारलाई थाहा छैन । न त उसलाई आफूलाई थाहा छैन भन्ने नै थाहा छ । यो सरकार आफ्नो नाकैअगाडि भन्केको झिँगोभन्दा पर देख्दैन । लकडाउनकालमा कहाँकहाँदेखि सयौँ किलोमिटर छिचोलेर यात्रुबाहक वाहन नाकढुङ्गामा आइपुग्छ । र, बल्ल सरकारलाई थाहा हुन्छ । मानौँ नाकढुङ्गाबाहिर एक विरानो देश हो । मानौँ नागढुङ्गाबाहिर एक रहस्यमय भूगोल हो । मानौँ नागढुङ्गाबाहिर एक दूर, अति दूर एवं  अपरिचित र अज्ञेय प्रदेश हो ।राजधानी शहरका सडकमा सरकारी सुरक्षाकर्मी अत्यावश्यक औषधि किन्न निस्केकी महिलालाई भक्कुमार कुट्छ । किन ? लकडाउन किन तोडिस् भनेर । ठीक त्यही बेला उपत्यका प्रवेश गर्ने नाकाहरुका छेउकुनाबाट सयौँ मानिस उपत्यकाभित्र छिरिहेका हुन्छ्न् ।  ती आगन्तुकले आपसी दूरी कायम नगरेकोमा सरकारलाई चिन्ता छैन । आफ्नो अकर्मण्यता र अदूरदर्शिताका कारण तिनले लकडाउन तोडेकोमा सरकारलाई शरम छैन । तर, सरकार जगत्छेउ काम वा पराक्रम देखाउन सडकछेउमा फाटफुट  हिँडिरहेका जनलाई सताउँछ, ठोक्छ । कोरोनाकालमा चटकमार्गी ओली सरकारको योगदान विपुल छ । कसरी ? सुन्दा अनौठो लाग्ला, यो सरकारको योगदान वास्तवमा कोरोना भाइरस नियन्त्रणमा होइन, यसको विस्तारमा छ । पहिलो संक्रमित व्यक्ति फेला परेपछि करिब अढाइ महिना सरकार कानमा तेल हालेर बस्यो । यसबीच सरकारका टीके मन्त्रीहरुले तँछाडमडाछ गर्दै चटके उद्घोष गरे । एउटा टीकेले नेपाललाई कोरोनामुक्त क्षेत्र घोषणा गर्‍यो । अर्की टीकेले नेपालीको ज्यान दह्रो छ, कोरोना डरले भाग्छ टाइपको वाणी प्रसार गरिन् । भगवान् कोइराला भन्ने कोही अज्ञानीले भने— ‘नेपालीले हामीलाई लाग्दैन र लागे पनि मरिँदैन भनेर नाक फुलाउनु पर्दैन ।’ तर के लाग्छ ? ज्ञानवान् सरकारी टीकेहरुका सशक्त वाणीसामु टिक्न नसकेर अज्ञानी भगवान्को अशक्त वाणी शून्यमा शून्यसरी बिलायो ।एउटा टीकेले नेपाललाई कोरोनामुक्त क्षेत्र घोषणा गर्‍यो । अर्की टीकेले नेपालीको ज्यान दह्रो छ, कोरोना डरले भाग्छ टाइपको वाणी प्रसार गरिन् । भगवान् कोइराला भन्ने कोही अज्ञानीले भने— ‘नेपालीले हामीलाई लाग्दैन र लागे पनि मरिँदैन भनेर नाक फुलाउनु पर्दैन ।’ तर के लाग्छ ? ज्ञानवान् सरकारी टीकेहरुका सशक्त वाणीसामु टिक्न नसकेर अज्ञानी भगवान्को अशक्त वाणी शून्यमा शून्यसरी बिलायो ।कोरोना फैलिने दुई मुहानमा ओली सरकारको नीतिगत लगानी भयानक छ । आखिर के हुन् ती दुई मुहान ? ढाँट्न नजान्ने लोकलाई कुरो कण्ठ  छ । एउटा मुहान  सीमापारिको भद्रगोल क्वारेन्टाइन हो । अर्को मुहान हो, देश छिर्ने चोर बाटो । देशमा कोरोनासँग जुध्ने तयारी केहीको थिएन । न अत्यावश्यक स्वास्थ्य सामग्रीको जोहो, न पर्याप्त क्वारेन्टाइन स्थलको निर्माण, न सबल मनोबलयुक्त एवं समर्पित स्वास्थ्यकर्मीहरुको टोलीको संयोजन । अहँ, भुत्तिभाङ केही छैन । जब सीमापारिबाट ग्याग्र्वार्तीे आउन देशवासीहरुले आवाज उराले, खुट्टा उचाले, सुकलाप्रेमी ओली सरकारलाई पर्नु आपत् पर्‍यो ! तर आपत् टार्न शासक महलको चटके बुद्धिले ट्याक्क काम गरिहाल्यो । जो जहाँ छन्, तिनलाई त्यहीँ रोक ! बस्, यता वारि सरकारलाई हाइसन्चो भयो । उता पारि क्वारेन्टाइन नाउँको खोरमा नेपाली श्रमिकहरु भेडाबाख्रासरी थुनिए । न स्वस्च्छ वातावरण, न सफा पिउने पानी, न गतिलो खान्की, न आपसी दूरी मिलाउन पुग्ने ठाउँ, न मानवोचित व्यवहार । करुणामयी ओली सरकारको अनुकम्पाले श्रमिकहरु पारि कालकोठरीमा प्याकिस थिए । त्यो कोचाकोच भीडमा एकबाट अर्कोमा भाइरस सल्कियो । अखण्ड सास्तीपछि जब ती बन्दीले स्वदेशको निकास पाए, न तिनको पीसीआर परिक्षण भयो, न तिनलाई क्वारेन्टाइनमा राखियो । ती जहाँजहाँ गए, तिनले थाहै नपाई भाइरस वितरण गरे ।सीमाको ‘सज्जन बाटो’ जब बन्दुकले छेकियो, पारि अड्किएका कतिपय जनले चोर बाटो तताए । तिनमध्ये कोही अन्धकारको बर्को ओडेर पैदल भित्रिए, कोही सीमा नदीमा बाँकटे हान्दै वारि निस्किए । र, लाठा र बन्दुकका आँखा छलेर लुकिछिपी ती टाढाटाढा घर पुगे । तिनलाई न क्वारेन्टाइन, न तिनको चेकजाँच । बाहिर देखापरे सरकारले के गर्ला, के नगर्ला ! डरले ती भित्रभित्रै लुके । ती त्यसरी लुक्नु कोरोना भाइरसलाई खुदो भयो । र, जसलाई भेट्यो, त्यो उसमा सल्कियो । बस्, यी दुई थरी कोरोना विस्तारक ओली सरकारका अमर कृति हुन् ।https://images.indianexpress.comसीमाको ‘सज्जन बाटो’ जब बन्दुकले छेकियो, पारि अड्किएका कतिपय जनले चोर बाटो तताए । तिनमध्ये कोही अन्धकारको बर्को ओडेर पैदल भित्रिए, कोही सीमा नदीमा बाँकटे हान्दै वारि निस्किए । र, लाठा र बन्दुकका आँखा छलेर लुकिछिपी ती टाढाटाढा घर पुगे । तिनलाई न क्वारेन्टाइन, न तिनको चेकजाँच । बाहिर देखापरे सरकारले के गर्ला, के नगर्ला ! डरले ती भित्रभित्रै लुके । ती त्यसरी लुक्नु कोरोना भाइरसलाई खुदो भयो ।ओली सरकार एक मुखले सर्वज्ञानी भइटोपल्छ, अर्को मुखले जे पनि ‘थहा छैन’ भन्छ । जगत्का अवसरवादी प्रतिभाहरुको सार्वत्रिक चरित्र हो यो ।  ओली सरकारलाई सोध्नोस्— लकडाउनपछि कति जन सीमावारि आए र ती कहाँ के अवस्थामा छन् ? उत्तर सरकारका जिब्राका टुप्पामा हाजिर छ— ‘थहा छैन ।’ सरकारलाई सोध्नोस्— उपत्यकामा कुल कति जनको पीसीआर परीक्षण भयो ? उत्तर भन्छ— ‘थहा छैन ।’ सोध्नोस्— र्‍यापिड टेस्टको उपयोगिता कति ? प्रभावकारिता कति ? पुनः उही बासी उत्तर भन्छ— ‘थाहा छैन ।’ केही थाहा छैन त समुदायमा संक्रमणको जोखिम कति छ भनेर थाहा पाउने कसरी ? सरकारलाई त्यो पनि ‘थाहा छैन ।’ आखिर ओली सरकारलाई के थाहा छ त ? सुतिसुती काम देखाउन अर्थ न बर्थको लकडाउन थप्दै जनसाधाणलाई मारी  सताउने र अर्थतन्त्रलाई ध्वस्त पार्ने सुकुलगुण्डे काइदा मात्र छ !सरकारलाई सारा जगत‍्ले पुकारा गर्‍यो— यसरी जुम्रा मार्दै नहिँड, पीसीआर परीक्षण विस्तार गर । तर ओली सरकारले टेरपुच्छर लाएन । संक्रमण देखिएपछिका यतिका दिनका कतिको पीसीआर परीक्षण गरियो ? बीस हजारको ? पच्चीस हजारको ? कि तीस हजारको ? यो जुम्रा मार्दै हिँड्ने गँड्यौले चाल हो । परीक्षणको यो चालले ओली सरकारले नेपाली समाजलाई कोरोना महामारीबाट पार लाउँदैन, डुबाउँछ !समुदाय तहमा जब संक्रमण फैलिएको चाल पायो, सुताहा सरकार हाई काड्दै झस्क्यो । जब स्वास्थ्य, सुरक्षा र सञ्चार तीनैथरी कर्मीमाझ संक्रमण गोचर भयो, सरकारले डरले काम्दै कटिमुनिको गोप्य क्षेत्र स्वाट्टै सिञ्चन गर्‍यो । र, अहिले भयमोचनका लागि फेरि लकडाउन थप्न सरकार तातेजस्तो छ । कटु अनुभव भन्छ— ओली सरकारको बुद्धि बोधो छ, भुत्ते छ, हरिलठ्ठक छ । यो सरकारको बुझाइमा लकडाउन कर्फ्यूजस्तै हो । झ्याप्प लगायो, लाठा र बन्दुकधारी प्रहरीहरु सडकमा निकाल्यो, आफू सुत्यो । मोटो बुद्धि भएको सरकारलाई केवल मोटो कुरा थाहा छ । यसलाई केवल थोक थाहा छ । केवल स्थूल थाहा छ । यसलाई सूक्ष्म, विशिष्ट, पृथक् आदि एक पित्को थाहा छैन । वास्तवमा संक्रमण रोक्ने एक जुक्तिका रुपमा लकडाउनको अभिप्राय मानिसलाई मार्नु होइन, बचाउनु हो । ‘प्राण गएपछि सुनको बासकमा सुतेर के गर्नु ?’ खड्गप्रसाद ओलीको यो वचनमा कताकता जीवनको मूल्य र जीवनप्रतिको अनुरागको आभास पाइन्छ । तर चालू लकडाउन यति निर्मम छ, यसले विपन्न, बेरोजगार र भोका जनको प्राणरक्षाको कुनै पर्बाह गर्दैन । ती मरे मरुन्, अर्थतन्त्र मरे मरोस्, लकडाउन थप्नै पर्छ !मोटो बुद्धि भएको सरकारलाई केवल मोटो कुरा थाहा छ । यसलाई केवल थोक थाहा छ । केवल स्थूल थाहा छ । यसलाई सूक्ष्म, विशिष्ट, पृथक् आदि एक पित्को थाहा छैन । वास्तवमा संक्रमण रोक्ने एक जुक्तिका रुपमा लकडाउनको अभिप्राय मानिसलाई मार्नु होइन, बचाउनु हो । ‘प्राण गएपछि सुनको बासकमा सुतेर के गर्नु ?’ खड्गप्रसाद ओलीको यो वचनमा कताकता जीवनको मूल्य र जीवनप्रतिको अनुरागको आभास पाइन्छ । तर चालू लकडाउन यति निर्मम छ, यसले विपन्न, बेरोजगार र भोका जनको प्राणरक्षाको कुनै पर्बाह गर्दैन । ती मरे मरुन्, अर्थतन्त्र मरे मरोस्, लकडाउन थप्नै पर्छ !ओली सरकारलाई भुक्तभोगी लोकको प्रश्न छ— यो जनमारा र अर्थतन्त्रमारा लकडाउन किञ्चित् रचनात्मक हुन सक्दैन ? लकडाउनमा जनजनको स्वास्थ्यरक्षामा यथोचित ध्यान दिँदै जोरबिजोर गरी सार्वजनिक वाहन चलाउन मिल्दैन ? पसलहरुको प्रकृति हेरी आलोपालो गरी खोल्न मिल्दैन ? र, कलकारखाना यसै गरी आलोपालो चालु गर्न मिल्दैन ? गर्नुपर्ने गाँठ्ठी कुरो एक, सीमापारि रोइरहेका जनलाई व्यवस्थित तरिकाले वारि भित्र्याउनु हो । दुई, उपत्यका छिर्ने नाका र चोर बाटाहरुमा कडाइ गर्नु हो । तीन, तुफानी गतिमा पीसीआर परिक्षण गर्नु हो । यति नाथे काम पनि गर्न नजान्ने हो भने ओली सरकार गद्दी छाडेर परत्र सुधार्न देवघाट गए भइगो नि !कोरोना कैरनघुमिफिरी आफ्नै गुँडमासरकारका दुई अलङ्कारहाम्रो सरकार, राम्रो सरकारयस्तो दिन पनि आयोविपतमा जसको देशै हरण भोकोरोना युद्धका शहीदहरुसरकारको अनुहार देखिने यो ऐनालुकिँदैन, लडिन्छ र जितिन्छसरकार अस्वस्थ, स्वास्थ्य नीति बर्बादबाहुबली स्वास्थ्य नीति, सरकारी नरकयात्रादुई कोरोना विशेषज्ञ— तल पुन, माथि ओलीकोरोना कालमा छिमेकीको मायाधन्दा ठगीको, सरकार नेकपा डबलकोसरकार सनक सिं, लकडाउन सनकसरकारका आँखा, प्रधानमन्त्रीको भाकायो राष्ट्रवाद प्रभुको, यो देश कसको ?#खगेन्द्र सङ्ग्रौला#कोरोनाभाइरस