वारि नेपालको दार्चुला छ पारि भारतको धार्चुला छ । बीचमा छ कतैका कसैको गिद्धेदृष्टि परेको, र कसैले कुनै बेला आफ्ना ख्वामित्का पाउमा सभक्ति अर्पण गर्न खोजेको महाकाली नदी । नदीमाथि पुलको द्वारमा ताल्चा ठोकिएको छ, र वारि नदी किनारमा ठाउँ–ठाउँमा तैनाथ छन् सशस्त्र प्रहरीका टुकडीहरु । शिरमा छ क्याप टोपी, जिउमा बाघे बर्दी, हात–हातमा ज्यानमारा बन्दुक । धार्चुलातिर फर्केका तिनका बन्दुकहरु मानौँ ‘ठोकिदिऊँ  कि’ को दाउमा छन् । आखिर ठोक्ने कसलाई हो ? यस्तो लाग्छ मानौँ सीमान्त क्षेत्रमा वारि र पारिको युद्ध छेडिएको छ । र, नेपाली सशस्त्र प्रहरी आफ्नो भूभागको रक्षा गर्न रणभूमिमा कटिबद्ध छ । यसो सुन्दा यो वृत्तान्त बडो रुमानी, रोचक र साहसिक लाग्छ । र, मनमा कताकता आश जागेर आउँछ, सिंहदरबारको जङ्गी आदेशमा हाम्रा वीर गोर्खालीहरुले कालापानी र लिपुलेकै पो फर्काउने हुन् कि ?तर क्रूर एवं बीभत्स यथार्थ न रुमानी छ, न रोचक, न साहसिक । यथार्थ त अत्यासलाग्दो छ, अरुचिकर छ र कृतघ्नतायुक्त छ । अर्को कोणबाट हेर्दा लाग्छ, कोरोना महाव्याधिविरुद्ध भीषण युद्ध छेडिएको छ । गोर्खाली वीरहरु युद्धमोर्चामा डटेका छन् । र, ती बन्दुक मानौँ विशाल भारतबाट लघु नेपालमा छिर्नसक्ने कोरोना भाइरसतर्फ ताकिएका छन् । दुर्भाग्यवश, यथार्थ यो पनि होइन । ती बन्दुक त वास्तवमा श्रमजीवी नेपाली नागरिकहरुतिर पो ताकिएका छन् । कसैले सोध्ला– बन्दुकै ताक्नुपर्ने तिनको कसुर के हो ? कसुर हो– कोरोना आतङ्ककालमा आफ्नै देशमा, आफ्नै प्रियजननेर आउने तिनको उत्कट रहर । अरू कसैले सोध्ला– के यो रहर कसुर हो ? के यो रहर अपराध हो ? हो, यो ठूलो कसुर हो । जघन्य अपराध हो यो । आखिर गोर्खे शासकहरुको मनोवृत्ति र प्रवृत्तिले यसै त भन्छ । त्यसैले त कसुरदार अपराधीहरुलाई ठोक्न सीमावारि ठाउँठाउँमा बन्दुकधारी जवान खडा गरिएका छन् । ठोक्न तम्सिने शूरवीर नेपालको ‘जनवादी’ सरकार हो, ठोकिने अकिञ्चनहरु गरिब नेपाली जनता हुन् !तस्विर : ट्वीटरवारि कोरोना भाइरसलाई छल्न दूरी कायम गर्ने सरकारी आदेश छ । पारि अपहेलित नेपालीहरुको खचाखच भीड छ । ती कोही एकजनामा कोरोना भइरस भए के हुन्छ ? एकएक गर्दै त्यो अरूमा सल्किँदै जान्छ । अनि नतिजा के हुन्छ ? थुप्रै जनको ज्यान जान्छ । तर वारिको सरकारलाई मानौँ एकरत्ति चिन्ता छैन । मानौँ सरकार दृष्टिशून्य छ, ऊ आफ्ना नगरिकलाई चिन्दैन । सरकार श्रवणशून्य छ, ऊ तिनको विनम्र पुकार सुन्दैन । आक्रोशित भीड याचना गर्छ– ‘आफ्नो नागरिक फिर्ता गर् ! सीमा नाका खुला गर् !’ ज्यान सुकुटी हुने घाममा दिनभरि नारा लागिरहन्छ । भीड तैपनि संयमित छ, तैपनि त्यो मर्यादित छ । सरकारले आफ्नो नागरिक स्वदेश फर्किने बाटो छेकेको छ । तैपनि भीड कसैलाई ‘मुर्दावाद’ भन्दैन ।यो यथार्थको नेपथ्यमा केही दृश्यहरु छन्, केही ध्वनिहरु छन् । लाग्छ, ती दृश्य हेर्दा र ध्वनि सुन्दा कुनै पनि न्यायप्रेमी मनुवाका चित्तमा क्रोधाग्निको ज्वाला कसो नउठ्ला ? वारि कोरोना भाइरसलाई छल्न दूरी कायम गर्ने सरकारी आदेश छ । पारि अपहेलित नेपालीहरुको खचाखच भीड छ । ती कोही एकजनामा कोरोना भइरस भए के हुन्छ ? एकएक गर्दै त्यो अरूमा सल्किँदै जान्छ । अनि नतिजा के हुन्छ ? थुप्रै जनको ज्यान जान्छ । तर वारिको सरकारलाई मानौँ एकरत्ति चिन्ता छैन । मानौँ सरकार दृष्टिशून्य छ, ऊ आफ्ना नगरिकलाई चिन्दैन । सरकार श्रवणशून्य छ, ऊ तिनको विनम्र पुकार सुन्दैन । आक्रोशित भीड याचना गर्छ– ‘आफ्नो नागरिक फिर्ता गर् ! सीमा नाका खुला गर् !’ ज्यान सुकुटी हुने घाममा दिनभरि नारा लागिरहन्छ । भीड तैपनि संयमित छ, तैपनि त्यो मर्यादित छ । सरकारले आफ्नो नागरिक स्वदेश फर्किने बाटो छेकेको छ । तैपनि भीड कसैलाई ‘मुर्दावाद’ भन्दैन । ‘फलाना चोर देश छोड्’ पनि भन्दैन । विडम्बनावश, आफ्ना नागरिकलाई देख्ने ममतामयी दृष्टि र तिनका याचना सुन्ने करुणामयी कान भएको सरकार देशमा छैन । सरकार जो छ, त्यो अघोरी छ, त्यो अटेरी छ, त्यो बाहुबली छ । त्यसैले त महाकाली पारि अड्किन विवश नागरिकहरुको त्यो दारुण दशा छ ।तस्विर : राससयिनलाई लाग्थ्यो– अरू केही नभए पनि मेरो देश छ । देशमा मेरो मुन्टो लुकाउने छाप्रो छ । देशमा मेरो परिचित परिवेश छ । देशमा मेरा प्रियजनहरु छन् । देशमा मेरो सर्वस्व छ । त्यसैले आफ्नो देशमा जाने मेरो बाटो कहिल्यै थुनिदैन । तर अहिले देशधरी यिनको रहेन । यिनकै रगत–पसिनाद्वारा आर्जित विप्रेषणले पालिएको र पोसिएको सरकारले यिनको बाटो छेक्यो ।जो पारि याचनाको भाकामा रोइरहेका छन्, तिनका आफ्नै दुःख छन् । यी सब गरिखाने इलमका दुःखले इलम खोज्न भारत गएका गरिब हुन् । भारतमा जब लकडाउन लागू भयो, कलकारखानाहरु बन्द भए । अनि यी दुःखी जनलाई मालिकले कारखानाबाट निकाल्यो, घरबेटीले डेराबाट लखेट्यो । न इलम न डेरा भएर यी अभागी असुरक्षित सडकमा अलपत्र परे । र, सुस्केरा हाल्दै, ठाउँठाउँमा पुलिसको कुटाइ खाँदै यिनले स्वदेशको बाटो तताए । जब यी महाकाली पारि आइपुगे, वारिका शासकहरुले घ्याच्च यिनको बाटो छेके । सरकार कहिल्यै यिनको साथी थिएन, यिनलाई सायद यो थाहा थियो । कानुन कहिल्यै यिनको हितमा भएन, यिनलाई सायद यो पनि थाहा थियो । तथापि यिनलाई लाग्थ्यो– अरू केही नभए पनि मेरो देश छ । देशमा मेरो मुन्टो लुकाउने छाप्रो छ । देशमा मेरो परिचित परिवेश छ । देशमा मेरा प्रियजनहरु छन् । देशमा मेरो सर्वस्व छ । त्यसैले आफ्नो देशमा जाने मेरो बाटो कहिल्यै थुनिदैन । तर अहिले देशधरी यिनको रहेन । यिनकै रगत–पसिनाद्वारा आर्जित विप्रेषणले पालिएको र पोसिएको सरकारले यिनको बाटो छेक्यो । सरकारसँग बन्दुक छ, यीसँग जिब्रो सिबाय केही छैन । बन्दुकसँग लड्ने दम यीसँग छैन, अन्यायको प्रतिमूर्तितुल्य सरकार यिनको करुण क्रन्दन सुन्दैन । र, यो चरम आपतकालमा दमनकारी सरकारद्वारा तिरष्कृत र अपमानित श्रमिकहरु नित्य सुस्केरा हाल्दै सीमापारि कैद भएका छन् ।भन्नलाई यिनलाई पारि क्वारेन्टाइनमा राखेको भनिएको छ । तर वारिका एक हजार श्रमिक पारि भेडाबाख्रासरी खचाखच भीडमा कोचिएका छन् । त्यहाँ न दूरीको सुविधा छ, न स्यानिटाइजर छ, न हात धुने पर्याप्त पानी छ, न गतिलो पाइखाना छ, न सान्त्वनाकारी मधुर वचन छ । त्यो कष्टकर पराई कारागार हो, जहाँ थुनुवाहरुको वाणी हरण गरिएको छ । र, तिनलाई बिल्कुल निरीह एवं निस्तेज तुल्याइएको छ । थुनुवाहरु भन्छन्– त्यहाँ तिनलाई दिनको दुई छाक दालभात दिइन्छ । ठिक्कको अहार हुनेको त जेनतेन पेट भरिन्छ नै । ठूलो अहार हुनेको पेट आधै खाली रहन्छ । त्यो किरिन्टोकी बन्दीखानामा दाल–भात थपिँदैन । थपिमागे अनामन्त्रित शरणार्थी बन्दीखानाका भाइ नाइकेका वचनवाणले मुर्च्छित हुन्छ । पारिको यो निर्मम यथार्थबारे वारिका शासकहरु सायद पूरापूर बेखबर छन् । आफ्ना नागरिकको खबर बुझ्न सायद तिनलाई फुर्सदै छैन । आखिर ती केमा व्यस्त हुँदा हुन् ? भन्नु हुँदैन, शासक महलका उच्च पदधारी पवनपुत्रहरुद्वारा ‘गिद्ध’ भनिइने डर छ । मलाई डर लागे पनि गगनमा कुनै अदृश्य पात्रको निडर गुनगुन सुनिन्छ– सायद ऊ यस्तोउस्तो केहीमा पो व्यस्त छ कि ? वाइड बडीको मुहुनीमा, यति गुरुपसँगको प्यार–मुहब्बतमा, सेक्युरिटी प्रिन्टिङ प्रेसको छन्छनीमा, ओम्नी पार्टनरसँगको प्रेमिल चुम्बनमा र ... ।तस्विर : सामाजिक सञ्जालकतिपय थुनुवाले विवेकशून्य सरकारी आज्ञाको अवज्ञा गर्न खोजे । अन्धकारको आवरणमा ती लुके । र, ज्यान हत्केलामा राखेर ती महाकाली नदीमा हेलिए । एक अवज्ञाकारी पौडीबाजको तस्बिर यत्रतत्र दृश्यमा र चर्चामा छ  । तस्बिरमा ती पौडीबाज हनुमाने कट्टु सिवाय वस्त्रहीन छन् । तिनलाई प्रहरीले यसरी अँठ्याएको छ मानौँ ती जलचर अपराधी हुन् । आफ्नै देशका सामान्य जनलाई मान्छे नगन्ने ठालु सरकारलाई सोध्न मन लाग्छ– प्रभु !  गरिखाने नागरिक घर फर्किनु तिम्रो कुन संहिताले अपराध हो ?अँ, कुरो फेरि पनि थुनुवाकै । कतिपय थुनुवाले विवेकशून्य सरकारी आज्ञाको अवज्ञा गर्न खोजे । अन्धकारको आवरणमा ती लुके । र, ज्यान हत्केलामा राखेर ती महाकाली नदीमा हेलिए । एक अवज्ञाकारी पौडीबाजको तस्बिर यत्रतत्र दृश्यमा र चर्चामा छ  । तस्बिरमा ती पौडीबाज हनुमाने कट्टु सिवाय वस्त्रहीन छन् । तिनलाई प्रहरीले यसरी अँठ्याएको छ मानौँ ती जलचर अपराधी हुन् । आफ्नै देशका सामान्य जनलाई मान्छे नगन्ने ठालु सरकारलाई सोध्न मन लाग्छ– प्रभु !  गरिखाने नागरिक घर फर्किनु तिम्रो कुन संहिताले अपराध हो ? के यो अपराध नगर्न तिनले महाकालीमा डुबेर आत्महत्या नै गर्नुपर्ने हो ?पारि मलाई स्वदेशमै क्वारेइन्टाइनमा बस्न देऊ महाराज भनी दारुण चित्कार गर्नेहरुको भीड छ । वारि तिनका छातीतिर बन्दुक ताकिएका छन् । समता एवं न्यायको घायल आवाजले सत्ताधारीलाई सोध्छ– के यो तिम्रो मात्र देश हो ? हिजो तिम्रो, आज तिम्रो, भोलि पनि तिम्रै ? सरकारको खोटो वचन र कर्म एवं भ्रष्ट मति र आचारणतर्फ कसैको औँलो उठ्यो कि उसको मुख थुन्न बाहुबलीहरुको लाम लाग्छ । त्यो लाममा हुन्छन् सरकारी भ्रष्टाचारका गायक र प्रतिरक्षकहरु । जो नित्य भक्तिभावले नतमस्तक भई सरकारको भजन गाउँदैन, तिनका दृष्टिमा त्यो ‘गिद्ध’ हो । महाकाली पारि बलात् बन्दी बनाइएका जनहरु ‘गिद्ध’ हुन् । यी गिद्धहरुप्रति समभाव र सम्मानभाव राख्ने यावत् विचारकर्मीहरु ‘गिद्ध’ हुन् । लाग्छ, सावित्री गौतममा ‘गिद्ध’ भनिन लायक मनग्य योग्यता छ । यी ‘गिद्ध’को भविष्यमुखी बेसोमत प्रश्न छ– ‘महाकाली किनारमा अड्केका नेपालीहरु मध्येका कोही भोलि देश चलाउने ठाउँमा नपुग्लान् भन्ने के छ ?’जो आज सत्ताधारी छन्, भोलि हुने छैनन् भाडामा बस्नेहरु हुन्, सत्ता यिनको निजी घर होइन सबैको रगतले उत्तिकै भिजेको छ यो देशको माटो देश कसैका बाउको सम्पत्ति होइन ।–भारतीय कवि राइन इन्दौरी ‍(अनुवाद सावित्री गौतमको )कोरोना कैरन श्रृङ्खलाघुमिफिरी आफ्नै गुँडमासरकारका दुई अलङ्कारहाम्रो सरकार, राम्रो सरकारयस्तो दिन पनि आयोविपतमा जसको देशै हरण भो  #खगेन्द्र सङ्ग्रौला#कोरोनाभाइरस