“राष्टपतिको एक उडानले नागरिकका २०० उडान अस्तव्यस्त । दिनभरी नै उडान प्रभावित ।” शुक्रबार राजधानीबाट प्रकाशित एउटा खबरकागतको मुख्य खबरको ठुला—अक्षरे शीर्षक थियो यो । शीर्षक पढ्दै मैले महाभारतका एक जब्बर पात्र भीमसेन सम्भेmँ । भीमसेनका पाखुरामा हजार हात्तीको जति बल थियो । उनले सालको बडेमानको रुख उखेलेर हल्लाउँदै झम्टेपटि विपक्षतिरका हजारौं योद्धाहरुको भागाभाग हुन्थ्यो । त्यस्तै अर्जुन एक नम्बरका धनुर्धारी थिए । बुद्धिमान त्यत्तिकै थिए । रणक्षेत्रमा अर्जुनको रथ देखेपछि विपक्षतिरका हजारौं योद्धाहरु भागाभाग हुन्थे । तिनीहरुका दिनभरीका युद्धयोजना अस्तव्यस्त हुन्थ्यो । रामायणका हनुमान त्यस्तै थिए । द्रोणाचल पहाड उठाएर काँधमा बोक्दै आकाशमार्गबाट हनुमान लंङ्कातिर लाग्दा रावणको पुष्पक विमान आत्तिएको थियो । हजारौं हजार लङ्ंकालीहरु भगाभाग गरेका थिए ।यी अतीतका घटना थिए । महाकाव्यका कुरा थिए ।वर्तमानमा हाम्रा राष्टपति महोदयले आफु उड्दा २०० वटा अरु विमानका उडानलाई दिनभरी नै अस्तव्यस्त बनाइदिनुभएछ । आजको युगमा यो चानचुने कुरा भएन । महाभारत र रामायणको जस्तै अजङ्ंगको कुरा भयो यो । सम्माननीय राष्टपतिकोे महिमामण्डित गरिमामय सवारीमा सडकका हजारौं हजार गाडीचढी र लाखौं लिखुरे खुट्टेयात्रीहरुको अस्तव्यस्तता त भइआएकै थियो, हुन्थ्यो नै । यस पटक आकाशचारीहरुको पनि मानमर्दन भएछ ।यी यस्ता ऐतिहासिक घटनाहरु कुनै खास कालखण्डमा कुनै खास समृद्ध मुलुकको विशिष्ट लोकतान्त्रिक राज्यव्यवस्थामा त्यहाँका निवासी भाग्यमानी नागरिकहरुले मात्र देख्न सुन्न र बेहार्न समेत पाउँछन् । यसको लागि हामी नेपाली आबाल बृद्ध सबैले छाती फुलाएर गौरब महसुस गर्नुपर्छ । हामीले ल्याएको लोकतान्त्रिक गणतन्त्र कति छिटै हुर्केर ढकमक्क फुलेछ ।यी यस्ता ऐतिहासिक घटनाहरु कुनै खास कालखण्डमा कुनै खास समृद्ध मुलुकको विशिष्ट लोकतान्त्रिक राज्यव्यवस्थामा त्यहाँका निवासी भाग्यमानी नागरिकहरुले मात्र देख्न सुन्न र बेहार्न समेत पाउँछन् । यसको लागि हामी नेपाली आबाल बृद्ध सबैले छाती फुलाएर गौरब महसुस गर्नुपर्छ । हामीले ल्याएको लोकतान्त्रिक गणतन्त्र कति छिटै हुर्केर ढकमक्क फुलेछ । बास्नाले हामी अकिन्चन नेपाली जनता ०७२को भूकम्पले भत्काएका र हुरीले उडाएका छाप्रा–छाप्रामा विभिन्न तडपनका बीच पनि आह्लादित छौं । मखमेल छौं ।हाम्रा महामहिमहरुको घरायसी वा राजकीय कुनै पनि सवारी र उडानमा धर्ती आकाश जताततै मुलुकको भव्य अतिभव्य आर्थिक, सांस्कृतिक विकासका जाज्ज्वल्यमान उपलब्धिहरुप्रतिको गौरवज्ञापनकै लागि पनि अभूतपूर्व सुखसमृद्धिको शान त प्रदर्शित हुनैपर्छ नि हैन र ? यति पनि नभए के गणतन्त्र ? के लोकतन्त्र ? के सुख ? के समृद्धि ?पुराणकालमा त महिमाशाली व्यक्तित्वहरुको सत्तासौभाग्यविभूषित शासकीय सवारीहरुमा अझ माथिको आकाशबाट नन्दनबनमा फुलेका पूmलहरुको पुष्पवृष्टि समेत पनि हुन्थ्यो । यो काम त्यति वेलाका एकथरी देवताहरु गर्थे । अहिलेको यति बेलाका  ती देवताहरु शायद आफ्नो परम्परागत नन्दनवागको फुलखेती छोडेर पहेँलो पदार्थवृष्टिको योजनामा यूरोप अमेरिकातिर लागेका हुनसक्छन् । शरीर जता भए पनि तिनको ध्यान त्यतै पुगेको पनि हुनसक्छ ।हामी अहिले लोकतान्त्रिक गणतन्त्रमा राजकीय भव्यताको कुरा गर्दैछौं । सुखसमृद्धिको कुरा गर्दैछौं । समृद्धहरुको यात्रा, राजकीय यात्राको कुरा गर्दैछौं ।आफु आधा पेट ढिँडो खाएर भुँडे साहूजीका भकारीको धान कुटिखेलो गर्ने सिकुटे गरीबका आँखामा चामल परिचित रहेजस्तै शोषित पीडित जनजीवनका आँखामा हिजो पनि सत्तासीनहरुको सुखसमृद्धि र तामझामका सवारीहरु अपरिचित कुरा थिएनन् ।राजधानीमा दरबारहरु हिजो पनि थिए । विलास महलहरु हिजो पनि थिए । सत्तासीनहरु, दरबारियाहरु, महलवासीहरु जो थिए ती हिजो पनि समृद्ध थिए । समृद्धिले सुख किन्न सक्थे । जीवन विलासवैभवले लदाबदी थियो । आठपहरियाहरुले तिनका आभ्यन्तरिक सुखसयलहरु देख्थे । रिसल्ला दौडाएर व्यवस्थित गरिने तिनका सवारी र राजकीय सवारीहरुमा तिनका चिल्ला गाला, रसिला अनुहार र खाइलाग्दा पाैँजापुट्ठा सडकका दुनियाँदारले पनि देख्थे । आफु आधा पेट ढिँडो खाएर भुँडे साहूजीका भकारीको धान कुटिखेलो गर्ने सिकुटे गरीबका आँखामा चामल परिचित रहेजस्तै शोषित पीडित जनजीवनका आँखामा हिजो पनि  सत्तासीनहरुको सुखसमृद्धि र तामझामका सवारीहरु अपरिचित कुरा थिएनन् ।एउटा कुरा भने अपरिचित लाग्न थालेको छ । हिजो शव्द र कर्ममा एकरुपता थियो । शासकहरुका लागि छुट्टै शव्दविधान र कार्यविधान थिए । सवारी भन्ने बित्तिकै राजामहाराजाको सवारी भन्ने बुझिन्थ्यो । राजा महाराजाहरु स्वयम्भू शासक हुन्, दमनकर्ता हुन्, हामी जनताका मर्म व्यथा बुझ्ने हाम्रा प्रतिनिधि होइनन् भन्ने बुझिन्थ्यो । दुनियाँदारले सडक छोडेर होसियारीसाथ पाखा लाग्नुपर्छ भन्ने बुझिन्थ्यो । एक किसिमले पचाउन सजिलो थियो ।जनताकै मतदानको भर्‍याङ् चढेर सत्तासीन भए पनि जन आकाङ्क्षा र जनसंस्कृतिलाई भसक्कै बिर्सेर पुरानै सामन्ती शासकीय संस्कृति बोक्दै हुइँकिएको नेपालको अहिलेको सरकारलाई कम्युनिष्टहरुको सरकार भन्ने कि नभन्ने ? यसमा अहिले कति बुद्धिजीवीहरुलाई पनि अलमल छ । हामी जनतालाई अलमल छैन । हामीलाई थाहा छ सिद्धान्तधारी कम्युनिष्टहरुको सरकार यस्तो हुँदैन, नामधारी कमनिष्टहरुको सरकार यस्तै हुन्छ । यस्तो सरकारले यस्तै तामझामका काम मात्र गर्न सक्छ । बाँकी गरीब जनताका पक्षमा पनि काम गर्छु त भन्छ, एकाध काम गर्न खोजेजस्तो पनि गर्छ तर गर्न सक्दैन । डाडू पन्यू बोकेर सरकारकै विधाता बन्न पुगेका भ्रष्टहरु, किसिम किसिमका पूँजीपतिहरु, दलालहरु, माफियाहरु, बिचौलियाहरु, वाहुवलीहरु अन्यायी अत्याचारीहरु, आदि इत्यादिहरुले आफुले लाए अह्राएका कामबाट दायाँबायाँ गर्न सरकारलाई फुर्सतै दिँदैनन् । सरकार ६ घण्टा सुत्छ बाँकी १८ घण्टा तिनकै काममा व्यस्त रहन्छ । कहिले त ६ घण्टा पनि सुत्दैन । सडक र कार्यालयहरु सुत्छन् सरकार विभिन्न बजारमा जागा रहन्छ ।जनताकै मतदानको भर्‍याङ् चढेर सत्तासीन भए पनि जन आकाङ्क्षा र जनसंस्कृतिलाई भसक्कै बिर्सेर पुरानै सामन्ती शासकीय संस्कृति बोक्दै हुइँकिएको नेपालको अहिलेको सरकारलाई कम्युनिष्टहरुको सरकार भन्ने कि नभन्ने ?लोकतान्त्रिक गणतन्त्रको सुखसमृद्धियात्रामा अघि बढेको कम्युनिष्ट नामधारी दलको यतिसम्मको जागा नेतृत्वमा चलेको समाजवादोन्मुख सरकारले आफ्ना महामहिमहरुको राजकीय यात्रामा आफूले गर्न सक्ने यति तामझाम र क्षमताप्रदर्शन पनि नगरे कहिले गर्ने ?