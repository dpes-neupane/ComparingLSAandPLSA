मे १७ मा भारतका प्रधानमन्त्री नरेन्द्र मोदीले पत्रकार सम्मेलन गर्न लागेको हल्ला चल्यो । त्यस हल्लाबाट पत्रकारमाझ एक तरङ्गनै उत्पन्न भयो । आफ्नो कार्यकालभरी पत्रकार सम्मलेन नगर्ने प्रधानमन्त्रीको रकर्ड राख्न लागेका मोदीले कार्यकालको अन्त्यतिर त्यसलाई तोड्न लागेका पो हुन् कि भन्ने चर्चा चल्यो ।तर पत्रकार सम्मेलनमा पत्रकारसँग सवाल–जवाफको साटो त्यो दिन पनि मोदीले आफ्नो एकतर्फी कुरा सुनाए ।जब उनलाई प्रश्न सोधियो तब उनले आफ्नो बाँयातर्फ बसिरहेका अमित शाहतर्फ देखाएर सम्पूर्ण प्रश्नको जवाफ उनैले दिने भन्दै पन्छिए ।त्यसपछि मोदीको प्रतिरक्षामा शाह अघि सरे । शाहले मोदीको लागि वर्षौंदेखि यही गरिरहेका छन् । अमित शाह अहिले भारतका दोस्रो सबैभन्दा शक्तिशाली व्यक्ति हुन् । पार्टीभित्रका धेरैले उनलाई पर्दा पछाडिको प्रधानमन्त्री पनि भन्ने गर्छन् ।शाह मोदीका छायाँ, इमान्दार प्रतिरक्षक, प्रवक्ता र प्रचार रणनीतिकार हुन् । अहिले आएर उनलाई मन्त्रिमण्डलको शक्तिशाली पद गृहमन्त्री तोकिएको छ ।५४ वर्षे शाह सन् ९० को दशकदेखि नै मोदीको विश्वासपात्र रहँदै आएका छन् । मोदी ती दिन पार्टीको महासचिव हुनेभन्दा सत्तामा आँखा लगाएर बसेका थिए । त्यस्तोमा सन् २००१ मा मोदी शाहको समेत सहयोगमा गुजरातको मुख्यमन्त्री भए । मोदीको प्रदेश मन्त्रीमण्डलमा शाहलाई वृहद क्षेत्राधिकार समेटर एक मन्त्रालय दिइएको थियो । शाहको मुख्य काम भनेको मोदीको मार्गमा आएका सम्पूर्ण अवरोधलाई विफल बनाउने थियो ।जयशंकर विदेशमन्त्री भएपछि नेपालमा किन छटपटी ? यसैले त्यो समय धेरैले शाहको कार्यालयलाई ‘मुख्यमन्त्रीको फोहारी खेल हुने विभाग’ को भन्ने गर्थे । त्यो समयदेखि शाहको शक्ति बढेको बढ्ैछ । शाह भारतका सबैभन्दा विभाजनकारी र घृणा गरिने राजनीतिज्ञमध्ये एक हुन् ।नेपाल मामिलामा असफल डोभल फेरि बने मोदीका सुरक्षा सल्लाहकारउनी आफ्ना भाषणमा भाजपा हार्दा पाकिस्तानमा उत्सव हुनेसम्म भन्ने गर्छन् । उनले एक भाषणमा मुसलमान आप्रवासीलाई बङ्गालको खाडीमा बगाउनुपर्ने ‘धमिरा’ को संज्ञा दिएका थिए । भारतका छिमेकी देशबाट आएका मुसलमानबाहेकका अल्पसंख्यकलाई नागरिकता दिनुपर्ने विचार पनि उनकै हो ।त्योभन्दा पनि डरलाग्दो उनको मानव अधिकारसम्बन्धमा डरलाग्दो इतिहास छ । उनीमाथि आतकंवादी घटनामा संलग्नता भएको आरोप लागेका मुसलमानलाई कानुनी प्रक्रियाबिनै मार्न निर्देशन दिएको आरोप छ ।सन् २०१० मा गुजरातमा त्यस्तो हत्यामा संलग्न प्रहरीसँग शाहको फोन सम्वाद म आफैले भेटेको छु । त्यस आधारमा मैले तयार पारेको रिपोर्ट प्रकाशित भएको दुई हप्तापछि शाह पक्राउ परे । उनले प्रहरीसामु आरोप अस्वीकार गर्दै आफूलाई ‘राजनीतिक रुपमा प्रेरित भएर फँसाउन लागिएको’ बताए ।सीबीआईले सोहराबुद्दिन शेख र उनकी श्रीमती कउसर बीको हत्या प्रकरणमा शाहको संलग्नालाई लिएर अनुसन्धान गरिरहेको छ । भारतको सर्वोच्च अदालतको समेत निगरानीमा सीबीआईले शाहलाई घटनाको प्रमुख योजनाकार मानेको छ ।अनुसन्धानमा सीबीआईले शाहलाई भूमिगत गिरोह र राजनीतिज्ञको गठजोडमा चलाइने ‘एक्सटोर्सन’ समूहको नाइके पहिचान गरेको थियो ।गुजरातमा उनीमाथिको लागेको आरोप यति गम्भिर मानिएको थियो मुद्दालाई प्रभावित पार्न सक्ने भन्दै सर्वाेच्च अदालते उनलाई गुजरात प्रवेश गर्न रोक लगाएको थियो ।उक्त घटनामा शाह जमानतमा छिट्टै जेलमुक्त भए । त्यो समय शाहको पतनले मोदीको पतन निम्त्याउने अनुमान गरिएको थियो ।सन् २०१३ मा मोदी भाजपाको प्रधानमन्त्री उम्मेद्वार बनेसँगै यो अनुसन्धानले यू–टर्न लियो । त्यससँगै शाह भाजपाका अध्यक्ष बनाइए । उनी अपराधिक मुद्दा हुँदाहुँदै राजनीतिक नेतृत्वमा पुग्ने पहिलो व्यक्ति हुन् ।निर्वाचनपछि मोदीको सरकार गठन भएसँगै मोदीका मुद्दाका प्रत्यक्षदर्शीले पहिलेका कुरा फेर्न थाले, न्यायाधीशसमेत आफूलाई बचाउन तिर लागे । केही महिनाभित्रै शाहमाथि लागेका सबै आपराधिक मुद्दा हटाइयो ।विवादास्पद विगतको बावजुद, शाहले मोदीको विश्वासपात्र र नीति निर्माताको रुपमा आफ्नो भूमिका बलियो बनाउदै लगे र आज गृहमन्त्रीसम्म भएका छन् । अब मन्त्रीको रुपमा उनले प्रधानमन्त्रीको अनुमतिबिना कयैन नीतिनिर्माणमा निर्णय गर्न सक्छन् ।सन् २०१४ को जीतलगतैबाट शाहले पार्टी प्रमुखको रुपमा सन् २०१९ को चुनावको लागि तयारी सुरु गरिसकेका थिए । त्यस क्रममा उनले दुई वर्षभित्रै भाजपाको कार्यकर्ताको संख्या ३.५ करोडबाट ११ करोड पु¥याए ।त्यस बाहेक उनकै प्रयासमा भारतभर कयैन क्षेत्रिय दलसँग गरिएको गठबन्धनले ती राज्यमा भाजपाको बलियो उपस्थिति बनेको छ । गठबन्धनले पछिल्लो निर्वाचन परिणाममा उलेख्य मत ल्याउन सघायो ।केही राजनीतिक विज्ञ शाहले सन् २०२४ को प्रधानमन्त्री पदमा नजर लगाइरहेको विश्वास गर्छन् । भारतको संसदीय प्रणालीभित्र सबैभन्दा महत्त्वपूर्ण मानिने गृह मन्त्रालयको नेतृत्व सम्हालेसँगै देशको न्याय व्यवस्थाको लागु गर्ने, शान्ती व्यवस्था कायम गर्ने जिम्मेबार अमित शाहको हातमा हुनेछ ।भारत अहिले उसको सबैभन्दा ध्रुवीकृत राजनीतिक र समाजिक क्षणमा बाँचिरहेको छ । यस्तोमा देशलाई समाधान दिने हातको आवश्यकता छ ।तर मोदी र शाह शक्ति केन्द्रीकरणमा केन्द्रीत छन् । दुवै नेता भारतका संस्थानलाई कमजोर बनाउने, मानव अधिकारमाथि धावा बोल्ने र विधिको शासनप्रति विश्वास ह्रास गराउन पछि परेका छन् । यस्तोमा गृह मन्त्रालयको जिम्मेवारी शाहको हातमा गएको छ ।यो आलेख वासिङटन पोष्टबाट अनुवाद गरिएको हो ।  