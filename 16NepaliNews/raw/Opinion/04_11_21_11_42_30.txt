धारा ३७० को इतिहासविगतमा जम्मु–कस्मिर प्रदेश भारतसँग भारतीय संविधानको धारा ३७० बाट जोडिएको थियो । यसको छुट्टै इतिहास छ ।भारत स्वतन्त्र हुँदा भारतमा धेरै राजा–रजौटाहरु थिए । ब्रिटेनको शासनको समयमा भारतमा दुई थरी भूगोल थियो । भारतको प्रत्यक्ष शासन रहेको एक थरी भूगोल थियो ।अर्को थरी भूगोलमा रजौटाहरु ब्रिटेनको एजेन्ट भएर शासन गर्थे । भारत र पाकिस्तान स्वतन्त्र हुने पक्का भएपछि यी सबै दुई भागमा विभाजन गर्ने सहमती भयो ।भारतको संविधान बनाउने भनेर गठन भएको संविधानसभाको निर्वाचन हुँदासम्म ब्रिटेनले शासन गरिरहेको सम्पूर्ण भूगोललाई विभाजन गर्ने सहमती भएको थिएन । तर संविधान सभाको चुनावपछि बसेका बैठकहरुले त्यस्तो माहोल बन्न थालिसकेको थियो ?ब्रिटिस संसदले पास गरेको ‘इन्डिया इन्डिपेन्डेन्स एक्ट’ले ब्रिटेनले छाड्ने समयमा जुन जुन राज्य अलग हुन चाहन्थे तिनले स्वतन्त्र हुन सक्ने व्यवस्था ल्याएका थिए वा ती पाकिस्तान डोमेनियन र भारतीय डोमेनियनमध्य एउटामा एकीकरण हुने विकल्प चुन्न पाउँथेँ । भारत र पाकिस्तानमा मिसिन चाहनेले ‘इन्स्ट्रुमेन्ट अफ एनेक्सेसन’मा हस्ताक्षर गर्नुपथ्र्यो । त्यो प्रक्रिया सुरु हँुदा त संविधानसभा भारत र पाकिस्तानमा विभाजन भइसकेको थियो । विभाजन हँुदा पाकिस्तानको पक्षधर नेताहरु पकिस्तानको संविधानसभामा गए ।त्यस क्रममा कस्मिरको प्रतिनिधित्व गरेर संविधानसभा रहेका नेताहरु भारतीय संविधानसभामै बसे । तिनलाई नेतृत्व गरेका थिए, अहिलेका कस्मिरी नेता फारुक अब्दुल्लाका बाबु र उमर अब्दुल्लाको हजुरबुवा सेख अब्दुल्ला ।‘इन्स्ट्रुमेन्ट अफ एनेक्सेसन’मा गर्भनरअन्तर्गत मुख्यमन्त्री भएका जति पनि प्रान्त थिए, त्यसमा आसाम, युनाइटेड प्रोभिन्स (हालको उत्तर प्रदेश), बम्बे प्रोभिन्स, मद्रास सबैले हस्ताक्षर गरे ।राजाहरुको शासन रहेको रजवाडाहरु पनि लगभग सबै दुईमध्ये एउटामा समाहित हुन सहमत भए । भारततर्फ रहेका चारवटा रजौटाहरुले भारतमा मिसिन मानेनन् थिएनन् तिनलाई भने बल प्रयोग गरेर भारतमा मिसाइयो । त्यसमा प्रमुख थियो निजाम शासकहरुले राज्य गरिरहेका हैदरावाद प्रमुख भए ।संविधानसभामा सहभागी हुनुुअघि कस्मिरमा एउटा विवाद देखिएको थियो । सन् १९४९ मा सेख अब्दुल्लाको पार्टी फुट्यो । विभाजित पार्टीको नाम मुस्लिम कन्फरेन्स र नेसनल कन्फरेन्स रह्यो, जसमा सेखले नेसनल कन्फरेन्सको नेतृत्व गरेका थिए ।हिन्दु र मुसलमानहरु दुई राष्ट्रियता भएकाले तिनका लागि दुईवटा राष्ट्र निर्माण गरिनुपर्छ भन्ने अवधारणा आइसकेको थियो ।कस्मिरमा त मुसलमान जनसङ्ख्या बहुसङ्ख्या थियो । अहिलेको कस्मिरलाई हेरेर त्यो समयको कस्मिर बुझिँदैन । त्यो समय अहिले पाकिस्तानमा रहेको गिल्गिट–बाल्टिस्तान, पाकिस्तानको भाषामा आजाद कस्मिर, चीनले शासन चलाइरहेको अक्साई चीनसमेत एक थियो ।मुसलमानहरुको बहुसङ्ख्या भएको कारणले पाकिस्तानमा मिसाउनुपर्छ भन्ने विचार मुस्लिम कन्फेरेन्सको धारणा थियो । हिन्दुस्तानमा रहनुपर्छ भन्ने सेख अब्दुल्लाको कुरा थियो ।राजा हरि सिंह र उनको प्रधानमन्त्री चाहिँ स्वतन्त्र हुनुपर्छ भन्ने विचार लिएर बसेका थिए । यही कारणले संविधानसभामा भाग लिएर दिल्लीबाट फर्किएका सेख अब्दुल्ला कस्मिर फर्किनासाथ हरि सिंहले गिरफ्तार गराए ।****कस्मिरबारे उठाइएको नयाँ कदमले दुई तीनवटा सन्देश दिएको छ । पहिलो त मोदीलाई कम नआक्नु भन्ने सन्देश हो । भारतीय कङ्ग्रेसले अहिले तर्कले भन्दा पनि ढिपीले अडान लिइरहेको छ । हिजो जुन विधिबाट कङ्ग्रेसले ३५(क) ल्याएको थियो, त्यही विधिबाट यसलाई खारेज गरिएको हो । त्यही भएर उसँग विरोधका तर्क त त्यति छैनन् । आन्तरिक रूपमा केही व्यवधान आउन सक्छ तर भारत सरकारले त्यसका लागि तयारी पनि पूरा गरेको देखाएको छ । जम्मु कस्मिरलाई यति गर्दा पनि प्रान्तको दर्जा दिन सकिन्थ्यो तर उसलाई दोयम दर्जाको प्रान्त (युनियन टेरिटोरी) को दर्जामा किन झारियो ? यो महत्त्वपूर्ण प्रश्न हो ।****भारतमा मिसिने पक्षका सेख अब्दुल्लालाई मात्र होइन, पाकिस्तानमा मिसिनुपर्छ भन्ने मुस्लिम लिगका नेतालाई पनि पक्राउ गरेर थुनियो ।सेख अब्दुल्लाको पक्षमा वकालत गर्न गएका भारतका प्रधानमन्त्री नेहरुलाई हरि सिंहले देश निकाला गरिदिए ।हरि सिंहले भारत र पाकिस्तान अलग राष्ट्र हँुदा पनि आफू स्वतन्त्र देशको राजा भइरहने विश्वास गरेका थिए । उनलाई आफूमाथि कसैले आक्रमण गर्दैनन् भन्ने परेको थियो । ब्रिटिसहरुले उनलाई त्यही आश्वस्त पारेका थिए ।तर हरि सिंहको विश्वास विपरीत, पाकिस्तान सेनाले गिल्गिट बाल्टिस्तानको आदिवासीलाई अघि बढाएर, सम्पूर्ण जम्मु कास्मिरलाई पाकिस्तानमा मिलाउन अघि बढे ।अब हैदराबादजस्तो एक लाख यमनी जातिको सेना राखेको भूभागले नव गठित भारतको अघि घुँडा टेक्नुपर्यो । कस्मिरसँग त हैदराबादको तुलनामा नगन्य सैन्य शक्ति थियो, ऊ पाकिस्तानको सेनासँग टिक्ने कुरा थिएन ।पाकिस्तानको सेना कस्मिरको राजधानी श्रीनगरतर्फ अघि बढिरहेको खबरबीच राजा हरि सिंहले भारतसँग गुहार मागे । भारतले ‘तिमी त अलग राज्य हामीले कुन हैसियतमा बचाउने’ भनेर अफ्ठ्यारो प्रश्न सोध्यो । जवाफमा हरि सिंहले आफू पनि ‘इन्स्ट्रुमेन्ट अफ एनेक्सेसन’मा हस्ताक्षर गर्न तयार भएको बताए । तर भारतमा जोडिने (स्ट्रुमेन्ट अफ एनेक्सेसन) सम्झौता गर्दा जम्मु–कस्मिरको सन्दर्भमा अरू त्यसरी नै जोडिन आएका राज्यभन्दा फरक सर्तहरु राखियो ।मुद्रा, सञ्चार तथा यातायात, परराष्ट्र मामिला र रक्षा भारतले हेर्ने बाँकी सबै कुरामा जम्मु–कस्मिरको अलग व्यवस्था हुनेभयो । हाल खारेज भएको धारा ३७० ले कस्मिरमा अलग संविधानको छुट दिएको थियो । उसको संविधानले कस्मिरको लागि अलग झण्डा आदि व्यवस्था  गरेको थियो ।सर्तसहितको ‘इस्टुमेन्ट अफ एनेक्सेसन’मा हस्ताक्षर गरेपछि भारतीय सेना कस्मिर पस्यो । भारतीय सेना र पाकिस्तानी सेना भेट हँुदा युद्ध पनि भयो । रस्साकसीमाझ एउटा रेखामा दुवै सेनामा रोकिए । आज त्यही रेखालाई नियन्त्रण रेखा (लाइन अफ कन्ट्रोल–एलओसी) भनिन्छ ।पहिलो कस्मिर युद्धपछि पाकिस्तानले कब्जा गरेको कस्मिरको भूभागमध्येबाट चीनसँग जोडिएको गिल्गिट–बाल्टिस्तानलाई तत्कालै आफ्नो शासनमा ल्यायो । तर पाकिस्तानले नियन्त्रत कस्मिरको हिस्सालाई भने आजाद कस्मिर भनेर उसले च्याँखे थापिरह्यो ।भारतको संविधान निर्माण गर्दा, भारतको संविधानमै कस्मिरले गरेको ‘इस्ट्रुमेन्ट अफ एनेक्सेसन’को बुँदाहरु जस्ताको तस्तै राखियो ।त्यसको विरोध आरएसएस, जन सङ्घले गरिरहेको थियो । उनीहरुले एउटै देशमा दुई तहको प्रदेशको अस्तित्व राख्न सकिँदैन भनेर विरोध गरेका थिए । जनसङ्घले सबै प्रान्त समान हुनुपर्छ, सबैमा एउटै झण्डा, एउटै राष्ट्रगान र एउटै संविधान हुनुपर्छ भनेर आवाज उठाइरहेको थियो ।काँग्रेसले त्यस कार्यको प्रतिरक्षा गरिरहेको थियो । तर अहिले आफ्नो बलियो स्थिति भएको बेला भाजपा (भाजपाको गठन जन सङ्घको विघटन भएपछि सोही पार्टीका नेताले गरेका थिए)ले धारा ३७० र राष्ट्रपतीय आदेशमा ल्याइएको धारा ३५ (क)लाई खारेज गर्ने निर्णय गर्यो ।धारा ३५(क) ले भारतका अन्य हिस्साका मानिसले कस्मिर स्थायी बसोबास गर्न नपाउने, घरजग्गा जोड्न नपाउने, भारतका अरू भागका मानिसलाई भिसा नलाग्नेबाहेक अन्य कुरामा विदेशीको व्यवहार गर्ने ?भारतीय नेपालमा बस्दा जस्तो खालको व्यवहार गरिन्छ, कस्मिरमा पनि त्यस्तै व्यवहार गरिन्थ्यो ।धारा ३५(क) खारेज गर्नका लागि विभिन्न समय, सर्वोच्च अदालतमा मुद्दासमेत परेर बहस पनि भएका छन् ।यही दोहोरो प्रदेशको हैसियतलाई बदल्नका लागि अगस्ट ५ को निर्णय गरिएको हो । यसले कस्मिरको हैसियत अब भारतका अन्य राज्यभन्दा पनि तल केन्द्र शासित युनियन टेरिटोरीमा झारिदिएको छ, दिल्ली र पुदुचेरीजस्तो ।किन यति हतरमा चालियो कदम ?सिक्किममा ४८ घण्टाको समय दिएर जनमतसङ्ग्रह गरिएको मोडालिटी प्रयोग गरिएको इतिहास भएको भारतमा अहिले कस्मिरसम्बन्धमा किन यति अधिरता देखाइएको ?यसका लागि दक्षिणी राज्य कर्नाटकमा पछिल्लो केही वर्ष घटनालाई ख्याल गर्नुपर्छ । कुमार स्वामी सरकारको पालमा कर्नाटकमा बडो डर लाग्दो कुरा भइरहेको थियो । एउटा त त्यहाँको सरकारले लिंगायत समुदायलाई गैर–हिन्दु घोषणा गर्ने कदम उठायो । जब कि त्यही समुदायको त्यस्तो माग छैन ।अर्को भनेको कर्नाटकले आफ्नो राज्यलाई अलग झण्डा र अलग दर्जाको माग गर्यो । त्यो माग कास्मिरबाट प्रभावित थियो । भारतीय संविधान अन्तर्गत शपथ खादिन भनेर दुई पटक तलिमनाडुको मुख्यमन्त्री भएका अन्नादुराले समेत नउठाएको कुरा, कर्नाटकमा उठ्यो ।भारतीय सङ्घीय संरचनामा जम्मु र कस्मिरलाई विशेष दर्जा दिइरहने हो भने त्यस्तै माग अन्यत्र पनि फैलिने र त्यसले चुनौती ल्याउनसक्ने आशङ्का मोदीमा उत्पन्न भयो । धारा ३७० को खारेजी, भारतको संवैधानिक र राजनीतिक इतिहासमा सिक्किमको एकीकरणपछि सबैभन्दा महत्त्वपूर्ण घटना हो ।कस्मिर मुद्दालाई सल्ट्याउनका लागि समय समयमा जनमत–सङ्ग्रहको कुरा उठिरहेको थियो । त्यो धारा ३७० को रहदाँसम्म उब्जिरहन्थ्यो । त्यही भएर त्यसको समाधानका लागि त्यस धारालाई खारेज गरियो ।मोदीको सरकारले कस्मिर सम्बन्धमा लिएको पछिल्लो कदम अर्को प्रसङ्गमा पनि जोडिन्छ । अमेरिकाले छिट्टै आफ्नो सेनालाई अफगानिस्तानबाट निकाल्ने कुरा गरेको छ । अमेरिका बाहिरिसकेपछि अफगान सेनाले मात्र देशभित्रको उग्रवादीसँग लड्न गाह्रो हुन्छ ।त्यो अवस्थामा अफगानी उग्रवादीको निशाना जम्मु कस्मिर पनि बन्ने छ । (अको निशाना पूर्वी तुर्कमेनिस्तान अर्थात चीनको सिन्जियान हुनसक्छ ) भारत सरकार यसबाट पनि सतर्क थियो ।प्रतिक्रिया र असरहरुकस्मिरबारे उठाइएको नयाँ कदमले दुई तीनवटा सन्देश दिएको छ । पहिलो त मोदीलाई कम नआक्नु भन्ने सन्देश हो ।भारतीय कङ्ग्रेसले अहिले तर्कले भन्दा पनि ढिपीले अडान लिइरहेको छ । हिजो जुन विधिबाट कङ्ग्रेसले ३५(क) ल्याएको थियो, त्यही विधिबाट यसलाई खारेज गरिएको हो । त्यही भएर उसँग विरोधका तर्क त त्यति छैनन् । आन्तरिक रूपमा केही व्यवधान आउन सक्छ तर भारत सरकारले त्यसका लागि तयारी पनि पूरा गरेको देखाएको छ । जम्मु कस्मिरलाई यति गर्दा पनि प्रान्तको दर्जा दिन सकिन्थ्यो तर उसलाई दोयम दर्जाको प्रान्त (युनियन टेरिटोरी) को दर्जामा किन झारियो ? यो महत्त्वपूर्ण प्रश्न हो ।अब भावी दिनमा कस्मिरका राजनीतिक दलबाट यसविरुद्ध कस्ता कदम चालिने छ भन्ने कुरामा कस्मिरका राजनीतिक दलका प्रवृत्ति हेर्दा थाहा हुन्छ । तर जम्मु–कस्मिरलाई भारतमा गाभ्ने कुरालाई लिएर जम्मुमा भने त उत्सव नै मनाइयो । त्यो हिन्दु बहुल क्षेत्र हो ।एकथरी दलहरुमा फारुक अब्दुल्ला र मेहबुबा मुफ्तीका पार्टी पर्छन्, जो अहिलेको विशेष दर्जाको अवस्थाको निरन्तरताको पक्षधर छन् । अलग स्वतन्त्र देश हुनुपर्छ भन्ने छविर शाहहरु पनि छन् जसलाई धेरै पहिलेदेखि बन्दी राखिएको छ । सशस्त्र उग्रवादीहरु चाहिँ कस्मिरलाई पाकिस्तानमा मिलाउनुपर्छ भन्ने माग गर्छन् ।*****सोमबारको भारतीय कदमले ७० वर्षअघि अस्त्विमा रहेको जम्मु–कस्मिर राज्यको अस्तित्व विधिवत अन्त्य गरिदिएको छ । गिलगित र वाल्टिस्तान पाकिस्तनको भूगोलमा गइसके । भारततर्फको कस्मिरको भाग पनि धारा ३७० को खारेजीसँगै भारतमा गाभिएको छ । अक्साई चीन क्षेत्रमा चीनको शासन छँदैछ । जम्मु–कस्मिरको समूल नष्ट भएको छ ।*****तीन धार अहिले पनि त्यहाँ छ । अब तीमध्ये बीचका धारले आफू कतातर्फ हो भन्ने कित्ताकाट गर्नुपर्छ । बीचमा बस्ने विकल्प अब रहेन ।अलग राष्ट्रकोतर्फ जाँदा तीसँग पूर्वी टिमोर वा साउथ सुडानजस्तो सफलताको सम्भावना एकातर्फ छ अन्यथा तिनले लिट्टेजस्तो नामेट हुने हुनुपर्छ । त्योभन्दा फरक विकल्प भारतको केन्द्रसँग आत्मसमर्पण गर्नु हो । त्योभन्दा तेस्रो बाटो छैन ।यता केन्द्रको प्रतिक्रियाको कुरा गर्दा, भाजपाले राम्रो गर्यो भनेर कङ्ग्रेसले त भन्न सक्दैन । तर भित्रभित्रै कङ्ग्रेसका धेरै नेता यस कदमको पक्षमा छन् ।जस्तो कङ्ग्रेस नेता र कस्मिरका अन्तिम महाराजा हरि सिंहका छोरा करन सिंह प्रेसमा बोल्ने क्रममा कस्मिरको अवस्थाप्रति त दुःख व्यक्त गरे तर ३५(क) र ३७० धारा खारेज गर्नु नराम्रो हो भनेका छैनन् । इमरान खानले केहीअघि अमेरिकाको भ्रमणको क्रममा कस्मिर मुद्दामा अमेरिकाको मध्यस्थता चाहेको बताएका थिए । तर अब पछिल्लो कदमले कस्मिर मुद्दामा तेस्रो पक्षको मध्यस्थता मात्र होइन, पाकिस्तानसँगको द्विपक्षीय संवादको आवश्यकता अन्त्य भएको छ ।कस्मिर सम्बन्धमा भारतले पाकिस्तानसँगको वार्तामा अब आतङ्कवादी समस्या समाधान विषय मात्र उठाउने हो ।जहाँम्म चीनको कुरा छ, चीनलाई एउटा बाध्यता छ । पाकिस्तानसँग उसको ठूलो आर्थिक सम्झौता छ । त्यसले गर्दा उसले पाकिस्तानको विरोधमा केही भन्न सक्दैन तर त्यसलाई पन्छाएर हेर्ने हो भने हङ्कङ र सिन्जियानको समस्या समाधान गर्न चीनलाई भावी दिनमा यो मार्गदर्शनजस्तो बन्न सक्छ । राष्ट्र सङ्घले ७० वर्षदेखि जनमत सङ्ग्रहको कुरा गरिरहेको छ । तर समस्या ज्यूँका त्यूँ छ ।जनमत सङ्ग्रह त तब हुन्छ जब कस्मिरलाई गिल्गिट बाल्टिस्तान, अक्साई चीन र पाकिस्तानको नियन्त्रणमा रहेको कस्मिरसँगै राखिन्छ । तर विगत ७० वर्षमा त्यस्तो केही भएन ।भारतको पछिल्लो कदमले नियन्त्रण रेखा (लाइन अफ कन्ट्रोल–एलओसी) पनि अन्तर्राष्ट्रिय सीमा रेखामा रूपान्तरण हुने दिशातर्फ गयो ।सोमबारको भारतीय कदमले ७० वर्षअघि अस्त्विमा रहेको जम्मु–कस्मिर राज्यको अस्तित्व विधिवत अन्त्य गरिदिएको छ । गिलगित र वाल्टिस्तान पाकिस्तनको भूगोलमा गइसके । भारततर्फको कस्मिरको भाग पनि धारा ३७० को खारेजीसँगै भारतमा गाभिएको छ । अक्साई चीन क्षेत्रमा चीनको शासन छँदैछ । जम्मु–कस्मिरको समूल नष्ट भएको छ ।समग्रमा मोदीको कदमलाई एउटा देशको शक्तिशाली प्रधानमन्त्रीले चाल्नुपर्ने कदको रूपमा लिन्छु ।नेपालमा कस्तो असरकस्मिरमा भारतले उठाएको कदमले नेपालमा पर्ने असरमध्य एउटा, यहाँका सत्तारुढ तथाकथित प्रगतिशीलहरुका लागि ‘मोदीलाई कम नआक्न’ सन्देश दिएको छ ।अफगानिस्तानको समस्या बल्झिएर भारतमा उग्रवादी आक्रमण हँुदाको अवस्थामा आएमा नेपाल पनि रुट हुनसक्छ । विगतमा पनि त्यस्तो देखिएको छ । यसमा नेपाल सतर्क हुुनुपर्छ । यो घटनाको नेपालको सन्दर्भमा एउटा सकारात्मक पक्ष पनि छ । नेपालमा वि.स. २००७ देखि नेपालको सार्वभौमिकता भारतबाट खतरामा छ भन्दै आयौँ ।नेपाल र भुटानको हकमा के भनिन्थ्यो भने भारतले जुनै समय यी दुई राष्ट्रलाई समेटेर संयुक्त अधिराज्यको मोडलमा इकाई बनाउनेछ । संयुक्त अधिराज्यको मोडेलमा यहाँ पनि ‘एक देश दुई प्रणाली’ वा ‘कैयौँ संविधान’को स्थिति पो बन्छ कि भन्ने डर सधैँ व्यक्त गरिन्थ्यो । भारतले त्यो मोडेल नै खारेज गरेपछि त्यसबाट कम्तीमा म चाहिँ मुक्त भएको छु । भुटान र नेपालका लागि त्यो राम्रो हो ।धारा ३७० खारेजीपछि नेपालको भावी नीतियहाँ म पहिलेदेखि भन्दै आएको कुरा दोहोर्याउँछु । कस्मिर मुद्दाले पनि नेपालले दुई तहको विदेश नीति अङ्गीकार गर्नुपर्ने आवश्यकता पुनः बलियो बनाएको छ ।चीन र भारतलाई असर गर्नेगरी नेपालले आफ्नो विदेश नीति र अरूसँग सम्बन्ध विस्तार गर्न हँुदैन र अरूबाट पनि यो भूमिमा त्यस्तो हर्कत हुन दिनु हुँदैन ।