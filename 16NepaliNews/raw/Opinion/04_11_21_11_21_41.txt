 पछिल्लो समय म किताबमा काम गर्छु भनेर किताबमा घोरिइरहेको थिएँ । राजनीतिक स्थिति दिक्क लाग्दो थियो । प्रचण्ड र माधव नेपाल, केपी ओली, खालि बालुवाटारको मिटिङ । दिनहुँ त्यही शीर्षक । दिक्क लागेर समाचारहरु पनि हेर्न छाडेर बसिरहेको थिएँ । त्यहीबेला पुस ५ को घटना (संसद विघटन ) भयो । यो घटनाले मलाई एक्कासि रिस उठ्यो ।त्यसपछि हामी विभिन्न पेसाका ५०/५५ जना साथीहरु मिलेर एउटा वक्तव्य दियौँ । वक्तव्य त जसले पनि दिइरहेको हुन्छ, वक्तव्य दिएर मात्र केही भएन । अनि हामीले के छलफल गर्‍यौं  भने वक्तव्य दिएर मात्रै भएन, सडकको आन्दोलनका उपलब्धिहरुलाई जोगाउनका लागि अब फेरि सडकमा नगई हुँदैन ।रिस उठ्नुमा दुईवटा कारण थिए :एउटा त सोझै संविधानमाथिको हस्तक्षेप भयो । संविधानमै नभएको कुरा भयो । सोझै बदमासी भयो । अर्को, जनआन्दोलन भएको अस्ति भर्खरै त हो, १५ वर्ष त भयो, यो त अन्ततः संविधान भत्काउने मात्रै होइन, जनआन्दोलनको म्यान्डेट र हिजो भर्खरको संघर्षलाई यसले प्रतिगमनतिर लैजाने भो । जनआन्दोलनका उपलब्धीहरु खत्तम गर्ने भो भन्ने भयो । त्यसैले रीस उठ्यो ।त्यसपछि हामी विभिन्न पेसाका ५०/५५ जना साथीहरु मिलेर एउटा वक्तव्य दियौँ । वक्तव्य त जसले पनि दिइरहेको हुन्छ, वक्तव्य दिएर मात्र केही भएन । अनि हामीले के छलफल गर्‍यौं  भने वक्तव्य दिएर मात्रै भएन, सडकको आन्दोलनका उपलब्धिहरुलाई जोगाउनका लागि अब फेरि सडकमा नगई हुँदैन ।पुस ५ लगत्तै हामीले माइतीघर केन्द्रित साना–साना विरोध कार्यक्रमहरु शुरु गर्‍यौं । एक दिन बिराएर ५ वटा कार्यक्रम शुरु गर्‍यौं  । पहिलो प्रदर्शन त्यो भयो । यसमा विभिन्न सामाजिक अभियन्ताहरु, कहिल्यै पनि राजनीतिक पार्टीमा नभएका राजनीतिक अनुहारका रुपमा नचिनिने सामाजिक अनुहारहरू र विभिन्न सामाजिक तह र तप्कामा क्रियाशील मानिसहरुलाई लिएर केही कलात्मक प्रस्तुती पनि गर्ने गरी  माइतीघरमा सानो माइकबाट भाषणहरू गर्न थाल्यौँ ।मिडियाले पनि नागरिक आन्दोलनलाई राम्रो कभरेज दियो । किनभने, जुन नागरिक आन्दोलन भन्ने नाम थियो, यसले ठ्याक्कै दोस्रो जनआन्दोलनका बेलाको नागरिक आन्दोलनको निरन्तरता बोक्छ भन्ने सन्देश हामीले दिन खोजेका थियौं । हिजोको त्यो नागरिक आन्दोलन मिडिया पनि साझेदारी भएको नागरिक आन्दोलन हो । यदि मिडिया नै पार्टनर नभएको भए हिजोको नागरिक आन्दोलन पनि सफल हुने थिएन ।अहिले त लोकतान्त्रिक सोसाइटी छ । यो राजाको शासन त होइन । व्यक्तिले आफ्नो सनकका भरमा पार्टीलाई कब्जामा लिएर गए । प्रधानमन्त्री भइसकेपछि राज्यका सबै एजेन्सीहरूलाई आफूमा केन्द्रित गरेर जवाफदेही शासन प्रणालीका ठाउँमा व्यक्ति जुन हदसम्म पनि जान सक्ने व्यक्ति केन्द्रित जुन अवस्था बनाए, यो राज्यसत्ता कब्जाको मोडमा गइसकेको अवस्था थियो । यसलाई प्रतिरोध गर्नलाई जुन प्रतिगमनको सिलसिला शुरु भयो, यसलाई नागरिक आन्दोलन भन्यो भने हिजोको सडक आन्दोलन अनि हिजोको जनआन्दोलनमा भएको बलिदानी र इतिहासमा भएको सम्झौताको निरन्तरता बोकेको हुनेछ भनेर हामीले नागरिक आन्दोलन नाम राख्यौं ।नागरिक आन्दोलन भनियो, तर माइतीघरमा मात्रै केन्द्रित थियो । सबैलाई थाहै छ, त्योबेलामा काँग्रेसको कार्यक्रम निर्वाचन क्षेत्रमुखी, चुनावमुखीजस्तो भयो । प्रचण्ड र माधव नेपालका कार्यक्रमहरु  पैसा टन्न खर्च गरेर बाहिरबाट कार्यकर्ता ल्याएर गरियो । ओलीले पनि त्यसै गरी बाहिरबाट मान्छेहरु ल्याएर प्रतिरोध गर्न थाले । त्यो त राजनीतिक कार्यकर्ताको, राजनीतिक पार्टीको कार्यक्रम मात्रै भयो । अब हामी नागरिकहरुले चाहिँ समाजमा विभेद भोगिरहेको तप्कालाई अगाडि लिएर जानुपर्छ भनेर मार्चपासको मोडेलमा लिएर गयौं ।कस्तो नागरिक आन्दोलन ?नागरिक आन्दोलनमा को छ भन्दाखेरी मूलतः स्वतन्त्ररुपमा बसिरहेका लेखकहरू, संस्कृतिकर्मीहरु, अधिकारकर्मीहरु, महिला आन्दोलनमा लागेका साथीहरु छन् । दलित आन्दोलन, जनजाति आन्दोलन, थारु आन्दोलन, मधेसी आन्दोलनमा लागेका साथीहरु छन् । जहाँजहाँ विभिन्न सामाजिक आन्दोलनमा लागेका सक्रिय अभियन्ताहरु थिए, ती सबैलाई एकै ठाउँमा राखेर हामीले नागरिक आन्दोलन सञ्चालन गर्‍यौँ  । हिजोको नागरिक आन्दोलन पनि यही थियो ।समस्या के हुन सक्छ भने यो भोलि गएर एनजीओ नबनोस् । कसैले यसलाई एनजीओ बनाइदिन्छु भन्लान् । कसैले पैसा ल्याउने कुरा गर्ला । नागरिक आन्दोलनलाई एनजीओ हुन दिनु पनि भएन । कतिपय चाहिँ नागरिक आन्दोलन गरेर मात्रै हुँदैन, हामीले यसलाई पार्टी नै बनाउनुपर्छ भन्ने साथीहरु पनि निस्कन सक्छन् । पार्टी नै गठन गर्‍यो भने त यो नागरिक आन्दोलन नै भएन ।हामीले के सल्लाह गर्‍यौं भने नागरिक आन्दोलनको रुप भोलि गएर अर्कै हुन सक्छ । त्यही भएर यसलाई कुनै पनि स्वरुपमा नराखौँ । भनेको, यसको कुनै संरचना नबनाउने । यसमा कोही नेता नबन्ने । कोही अगुवा नभन्ने । सबैले अभियन्ता भन्ने । सबैले समान हैसियत राख्ने । यसलाई एउटा प्लेटफर्म बनाउने र यसलाई खुल्ला राख्ने । जोजो हाम्रा मुद्दाहरूसँग समझदारी राख्ने स्वतन्त्र र सचेत नागरिकका रुपमा क्रियाशील छन्, उनीहरु सबैलाई यसमा स्वागत गर्ने र यसको दायरा ठूलो बनाउने ।समस्या के हुन सक्छ भने यो भोलि गएर एनजीओ नबनोस् । कसैले यसलाई एनजीओ बनाइदिन्छु भन्लान् । कसैले पैसा ल्याउने कुरा गर्ला । नागरिक आन्दोलनलाई एनजीओ हुन दिनु पनि भएन । कतिपय चाहिँ नागरिक आन्दोलन गरेर मात्रै हुँदैन, हामीले यसलाई पार्टी नै बनाउनुपर्छ भन्ने साथीहरु पनि निस्कन सक्छन् । पार्टी नै गठन गर्‍यो भने त यो नागरिक आन्दोलन नै भएन । नागरिक समाज नै भएन । पार्टी गठन गरियो भने त त्यो राजनीतिक भयो ।एकाध मान्छे राजनीतिक नियुक्तिमा जाला, म त राजनीति गर्छु भनेर हिँड्ला, त्यो अर्कै कुरा भयो । सबैको आफ्नो स्वतन्त्रता हुन्छ । तर, यसमा हामीले अलिखित रुपमा के मोडेल बनायौं भने यसलाई हामीले एनजीओ हुन नदिने । कुनै संस्था बन्न नदिने । संरचना औपचारिक रुपमा नबनाउने । पार्टी नबनाउने ।मैले त शुरुदेखि नै भनेको छु, कुनै पनि नियुक्तिमा नजाने । लाभको पद कहीँ पनि हासिल नगर्ने । यी न्यूनतम प्रतिबद्धताहरू भयो भने हामी लामो दूरीमा अन्यायको विरुद्ध जान सक्छौं भन्ने समझदारी विकास गरेर हामी सक्रिय भयौं ।सक्रिय भइरहेको टीममा कुनै निर्णय गर्नुपर्‍यो भने ठूलो टीमबाट गर्नुपर्ने भयो । कहिले त दुई सयभन्दा बढी साथीहरु आउँछन् । कहिले तीन सय जना पनि पुग्छन् । दुईसय–तीनसय जनाको मास मिटिङ गरेर न निर्णय हुँदैन । त्यो भएको हुनाले हामीले एउटा कोर ग्रुपजस्तो बनायौं । कोर ग्रुप भनेको भरसक समावेशी गरेर अलिकति सक्रिय साथीहरुको कोर ग्रुप सधैं क्रियाशील हुने भयो  र त्यसरी हामी अनवरत छलफलको चरणमा रहन थाल्यौँ ।हामीसँग जति पनि राजनीतिक मुद्दाहरु छन्, विकासका मुद्दाहरु छन्, यी सबैलाई जोडेर लाने समझदारी बनायौं । कतिपय साथीहरुले के भनेका थिए भने तिमीहरूको आन्दोलन प्रतिगमनको विरुद्ध मात्रै हो कि ? प्रचण्ड, माधव नेपालले भनेर पो हो कि ? यस्ता दशथरि प्रतिक्रियाहरु आइरहेका थिए । तर, हामीले शुरुदेखि नै के समझदारी विकास गर्‍यौं भने यो हाम्रो आन्दोलन ओलीको प्रतिगमनविरुद्ध मात्रै होइन । डेमोक्रेसीले फङसन गर्न नसकेको मुद्दा, सामाजिक न्याय, प्रकृतिको दोहन जस्ता व्यापक मुद्दाहरु छन्, यी मुद्दाका लागि हाम्रो यो आन्दोलन हो ।  प्रतिगमन सच्चियो वा संसद पुनःस्थापना भयो भने पनि हाम्रो आन्दोलन रोकिँदैन । हामी लामो दुरीमा जाने हो ।कमलपोखरीदेखि बालुवाटारसम्महामी मार्चपासको चरणमा थियौं । जति प्रतिगमन गरेको हो, त्यो बालुवाटारले गरेको थियो । बालुवाटारले अवैधानिक र अलोकतान्त्रिक तरिकाले, संविधान पनि मिचेर, संसदलाई पनि निस्तेज तुल्याएर शक्ति त्यहाँ केन्द्रित गरेको थियो । यो प्रतिगमनलाई हान्न जाने भनेर हामीले बालुवाटार मार्च पासको प्लान गर्‍यौँ  ।यो त राजनीतिक मुद्दा मात्रै हो । हामीले त काठमाडौंलाई जोड्नु छ । काठमाडौंलाई जोड्ने भनेको काठमाडौंको बीचमा भएको अर्को प्रतिगमन भनेको विकासका नाममा आएको साँस्कृतिक प्रतिगमन हो । रानीपोखरीमा झण्डै कफीसप खोलिएन, तर अभियन्ताहरुले त्यसलाई जोगाए । त्यसैगरी कमलपोखरीमा भएको अतिक्रमणविरुद्ध लडाइँ गर्न अभियन्ताहरुको ताकत पुगिराखेको थिएन । अब त्यसलाई साथ दिनुपर्छ भनेर हामी त्यहाँ जोडियौँ ।कमलपोखरीमा जुन सिमेन्टको संरचना बनाउन थालिएको थियो, त्यहाँबाट बालुवाटारसम्म मार्चपास गर्ने निर्णय गर्‍यौँ  । दुईवटा प्रतिगमनका केन्द्र : एउटा सांस्कतिक प्रतिगमन, अर्को राजनीतिक प्रतिगमनविरुद्ध कमलपोखरीको माटोको टीका लगाएर हामीले मार्च पास ग¥यौं ।बालुवाटारमा अन्तिममा मेरो बोल्ने पालो थियो । हामीले सार्वजनिक आह्वान गरेर आएका मानिसहरु छन् । हामी शान्तिपूर्णरुपमा छौं । अन्तिममा मैले ‘सरप्राइज्ड एनाउन्समेन्ट’ भनेर आफ्नो भाषण सकेको थिएँ ।‘अब हाम्रो कामचाहिँ संविधानले दिएको मौलिक हक प्रयोग गरेर हाम्रा जनप्रतिनिधिहरु बस्ने ठाउँ (बालुवाटार) मा हामी केही कुरा भन्न जाने । अब हामी बालुवाटार जान्छौं ।’ मैले यसो भनें । पुलिसले. हामीलाई घेरिराखेको थियो । हामीसँग युनिभर्सिटीका आक्रोशित युवा विद्यार्थीहरु टन्नै थिए । विश्वविद्यालयको हालत ठीक छैन, उनीहरुको आस्था भएका माऊ पार्टीहरूको हालत त्यस्तो छ, देशको भविष्यप्रति निराशा छ, उनीहरु जति आक्रोशित त हामी हुँदै हुन्नौं ।मैले ‘अब हामी बालुवाटार जान्छौं’ भन्नेबित्तिकै प्रहरीको ब्यारिकेड तोडेर अगाडि जाने तयारी भयो । हामीले भन्यौं– ब्यारिकेड हटाऊ हामी त्यहाँ (प्रधानमन्त्री निवासको गेटमा) शान्तिपूर्वक बस्छौँ । बालुवाटारै पुग्न देऊ, हामीले त्यहाँ केही पनि गर्ने होइन । हामी शान्तपूर्णरुपमा छौं, भुइँमा बस्छौँ ।बालुवाटारको मार्चपासले  एउटा परिस्थिति के ल्यायो भने नागरिक आन्दोलनमा भइरहेको गतिविधि फैलिन पो थाल्यो कि क्या हो भनेर बालुवाटार एकदमै धेरै चनाखो हुन थाल्यो ।हामीले यसोभन्दाखेरि पुलिस अलिकति हट्यो । पुलिसले पनि भिडलाई कसरी ट्याकल गर्ने, शायद बुझेन । तर, सादा पोशाकका सरकारी मान्छेहरु हामीभित्रै चारैतिर थिए । हाम्रैबीचमा पनि उनीहरुले त्यस्ता मान्छेहरु टन्नै परिचालन गरेका थिए ।हामी अघि बढ्नै लाग्दा प्रहरीले लाठी प्रहार गर्न थाल्यो । सबैभन्दा पहिला लठ्ठी खानेमध्ये मै परें । टुईवटा कठबाँसले हान्यो । त्यसले हामीलाई झन् आक्रोशित बनायो । अनि पानीको फोहोरा हान्न थाल्यो । हामीभित्र घुसेकाहरुले त्यो आन्दोलनलाई ‘डिफ्युज’ गर्न बदनाम गर्न ढुंगा हान्न थाल्यो । त्यसपछि प्रहरीले झन उत्तेजित भएर प्रहार गर्न थाल्यो । एकजना धेरै नै घाइते हुनुभयो । घाँटीको पछाडिपट्टिको एउटा हड्डी नै चुँडिएको अवस्था थियो । अरु पनि धेरै साथीहरु घाइते हुनुभयो ।बालुवाटारको मार्चपासले  एउटा परिस्थिति के ल्यायो भने नागरिक आन्दोलनमा भइरहेको गतिविधि फैलिन पो थाल्यो कि क्या हो भनेर बालुवाटार एकदमै धेरै चनाखो हुन थाल्यो ।त्यसपछि त कस्तो भयो भने म एकदिन बालुवाटारको एउटा कफीसपमा गइरहेको थिएँ, जुन कफीसपमा म भित्र थिएँ, बाहिर पुलिस आएर बस्यो । यो के ताल हो ? हाम्रो मौलिक हक छैन ? यो कफीहाउस निषेधित क्षेत्र हो ? यो हिसाबले प्रहरीहरूले हामीलाई जहाँ पनि निगरानी गर्न थाले । हाम्रो सानो जुलुस निस्कियो भने पनि त्यो जुलुसभन्दा ठूलो संख्यामा प्रहरीहरु परिचालन हुन थाले । हामीलाई चारैतिर घेरेर माखेसाङ्लो बनाउन थाले ।तर, बालुवाटारको मार्च पासपछि हाम्रा जति साथीहरु थिए, त्यसको संख्या तेब्बर भयो । सार्वजनिक आह्वान भयो, धेरै मानिसहरु आउन थाले ।फागुन ७ को अर्को योजनाबालुवाटारको मार्चपछि सरकारले हामीमाथि प्रहरी निगरानी बढाउन थाल्यो । होस्टाइल भइसक्यो, मिटिङ गर्ने ठाउँमा पनि प्रहरी पुग्न थाल्यो । यो अवस्थामा हामीले हामीले पुराना नागरिक आन्दोलनका अगुवाहरुकै संगत र सरसल्लाहमा अब नागरिक आन्दोलनलाई दिगोरुपमा अगाडि लैजानका लागि लामो दुरीको तयारी गर्नुपर्छ भनेर केही प्लानहरू गर्‍यौं  ।फागुन ७ को कुरा गर्दा राजा त्रिभुवनले (२००७ साल फागुन ७ गते) खरीबोटमा उभिएर भाषण गरेका थिए । उनले जुन दिन त्यहाँ उभिएर तिमीहरु रैती रहेनौ, अब प्रजा भयौँ भनेका थिए, त्यो ठाउँलाई पुलिसले घेर्यो । डेमोक्रेसी जनताको पकडमा त आएन–आएन, रैती रहेनौ, प्रजा भयौँ भनेको ठाउँ (टुँडिखेल) समेत किल्ला घेरेर राखेको छ । सेना त्यही ठाउँमा बस्नुपर्ने ?हामीले के भन्यौं भने अब नेपालको लोकतन्त्रलाई हिजोको पहिलो जनआन्दोलनका रुपमा मात्रै नलिऔं, अब २००७ सालदेखि ने जोडेर हेरौं । २००७ सालदेखि नेपालमा भएका कुराहरूको वृहत समीक्षा गर्ने र लामो यात्रा तय गर्ने ।सधैं सडकमा हुने होइन, तर विभिन्न स्वरुपमा आन्दोलनहरु तय गरौं भनेर फागुन ७ को कार्यक्रमको तयारी ग¥यौं । फागुन ७ मा हामीले टुँडिखेलबाट नागरिक आन्दोलनको घोषणापत्र, बडापत्र जारी ग¥यौं । हामी किन नागरिक आन्दोलन गरिरहेका छौं भन्ने न्यूनतम हाम्रो एजेण्डा स्पष्ट होस् भनेर हामीले त्यो घोषणापत्र जारी गरेका हौं ।फागुन ७ को कुरा गर्दा राजा त्रिभुवनले (२००७ साल फागुन ७ गते) खरीबोटमा उभिएर भाषण गरेका थिए । उनले जुन दिन त्यहाँ उभिएर तिमीहरु रैती रहेनौ, अब प्रजा भयौँ भनेका थिए, त्यो ठाउँलाई पुलिसले घेर्यो । डेमोक्रेसी जनताको पकडमा त आएन–आएन, रैती रहेनौ, प्रजा भयौँ भनेको ठाउँ (टुँडिखेल) समेत किल्ला घेरेर राखेको छ । सेना त्यही ठाउँमा बस्नुपर्ने ? त्यो ठाउँलाई सेनाको पकडबाट कसरी जनताको पकडमा ल्याउन सकिन्छ भनेर हामीले नागरिक घोषणापत्र त्यहीँ खरीबोटबाटै जारी गर्ने निर्णय गर्‍यौं ।मैले एउटा कार्यक्रममा भनेको थिएँ, तपाई त्यहाँको काँडेतार खोलिदिनोस्, म सार्वजनिकरुपमा आह्वान गर्छु । जनतालाई भित्र बसेर विरोध जनाउने अधिकार छ ।हामीले नागरिक घोषणा पत्र तयार पार्यौं । अरु आन्तरिक तयारीहरु ग¥यौं । अनि फागुन ७ गते टुँडिखेलमा जाँदाखेरि सुरक्षाकर्मीले कसरी खेल्यो भने जुन ढोकाबाट त्यो दिन प्रधानमन्त्री टुँडिखेल गएका थिए, त्यो गेट नै थुनिदियो ।त्यहाँ आर्मीहरू थिए । आर्मीसँग मुकाविला गर्ने हाम्रो कुनै उद्देश्य नै होइन । भित्र जाने हक दाबी गर्ने हो, गेटमै रोक्छ, अनि गेटमै बसेर घोषणापत्र जारी गर्ने र मन्तव्य दिने हाम्रो योजना थियो ।यो तयारीका साथ रत्नपार्कबाट मार्च पास आइरहेका बेलामा हाम्रो माइक भएको भ्यानलाई हुत्याएर प्रहरीले एजुकेसन बुकहाउसतिर पुर्याइदियो र हामीवीचमा ‘कम्युनिकेसन ग्याप’ गराइदियो । त्यसपछि छायाँमा ब्याकग्राउण्ड राखेर कार्यक्रम गर्नुप¥यो । जबकि हामीले जहाँ रोक्छ, त्यहीँ शक्ति प्रदर्शन गर्ने भनेका थियौं, त्यहाँ मिस खायो ।नेपाली समाज एउटा इन्द्रेणी समाज हो । हामी २००७ सालको रिभिजिट गर्दैछौं भने यसलाई मध्यनजर गरेर हामीले कार्यक्रम डिजाइन ग¥यौं । नेपाली भाषामा एमसी नगर्ने, सबै मातृभाषामा कार्यक्रमहरु गर्ने ।मोहनाजीले अवधी भाषामा बोल्दाखेरि केही मानिसहरुले हिन्दी बोलेको भन्ने ठाने । उनीहरुले हिन्दी र अवधी पनि बुझेनन् । एक हिसाबले त्यो कार्यक्रम हामीले सोचेजस्तो दुईवटै कारणले भएन । तर, हामीले इतिहासमा एउटा राम्रो सन्देश दर्ज गर्यौं भन्ने लाग्छ ।नेपाल आर्मीको राडारले नचिनेको, सबैभन्दा ठूलो मुठभेडमा गएको ठाउँ भनेको खोकना हो । खोकना संघर्ष समितिको अध्यक्षलाई एकजना वक्ता बनाउने उनले नेपाल मण्डलको भाषामा बोल्छन् । अर्को, यो वर्ष मारिएको प्रजा हो, चेपाङ हो, चेपाङको घर पनि जलाइयो । चेपाङ संघको अध्यक्षलाई झिकाउने, उनले पनि आफ्नो भाषामा बोल्छन् । अर्को, मासिने मतवाली भनेर आर्मीको इतिहासमा कहिल्यै पनि भर्ती नगरेको तामाङ घेदुङ संघको अध्यक्ष बोल्ने । त्यसमा हामी अरु एक–दुईजना पनि बोल्ने । प्रोग्रामको एमसी कसलाई गराउने भन्दा मधेस इतिहासमै नेपाल आर्मीको राडारभन्दा बाहिर छ, त्यसो हुनाले कार्यक्रमको एमसी मोहना अन्सारीजीलाई बनाउने ।मोहनाजीले उर्दू त मातृभाष भएन, अवधीमा भाषण गर्नुहुन्छ । अवधीमा एमसी गरेको र मातृभाषामा कार्यक्रम गरेको यो चाहिँ फागुन ७ को रिभिजिट गर्न टुँडिखेल दाबी गर्दाखेरि नेपालको सबभन्दा नैतिक बल आर्जन हुन्छ । त्यहाँ नागरिक घोषणा पत्र जेबी विश्वकर्मा भन्ने साथीले पढ्नुभयो । यसरी सबैको सांकेतिक प्रतिधिधित्व इन्द्रेणी होस् भनेर हामीले डिजाइन गर्‍यौं  ।मोहनाजीले अवधी भाषामा बोल्दाखेरि केही मानिसहरुले हिन्दी बोलेको भन्ने ठाने । उनीहरुले हिन्दी र अवधी पनि बुझेनन् । एक हिसाबले त्यो कार्यक्रम हामीले सोचेजस्तो दुईवटै कारणले भएन । तर, हामीले इतिहासमा एउटा राम्रो सन्देश दर्ज गर्यौं भन्ने लाग्छ ।समीक्षा गर्दागर्दै संसद पुनस्र्थापनाकार्यक्रमको ‘रिभ्यु’ गर्ने क्रममा कतिपय साथीहरुले यो नागरिक आन्दोलनको सीमा देखियो, तपाईहरुको प्रतिरोध गर्ने तागत पनि कम भयो, डिजाइन पनि मिलेन भन्न थाल्नुभयो ।फागुन ७ को दुई–तीन दिनपछि हामी अब कसरी जाने भनेर समीक्षा गर्ने क्रममा ठ्याक्क सर्वोच्च अदालतले संसद पुनर्स्थापनाको पक्षमा फैसला गरिदियो । फैसलापछि पनि हामीले पुस ५ ले ट्रिगर गरेको हाम्रो आन्दोलन जारी छ भनेर हामीले भन्यौं ।तर, आन्दोलनको जुन माहोल निर्माण भएको थियो, संसद पुनस्र्थापना भइसकेपछि त्यो माहोल कम भयो । अब हाउसले नै राजनीतिक मुद्दालाई उठाउने कोर्टले भनिसकेपछि हामीले राजनीतिक मुद्दा उठाइरहनुपरेन ।याे पनिपत्रकारितामा म फुक्काफाल साँढेका रूपमा हुर्कें : नारायण वाग्लेहाम्रो संस्कारले नै प्रश्न नगर्ने बनायो : नारायण वाग्लेपहिलो नागरिक आन्दोलनले गरेको गल्तीहामीले के महसुस गर्‍यौं  भने हिजो दोस्रो जनआन्दोलन (२०६२/०६३) पछि नागरिक आन्दोलन विसर्जन भयो । राजनीतिक मुद्दा उठेको थियो, जनआन्दोलन टुंगियो, माओवादी शान्ति प्रक्रियामा आयो, संविधानसभाको चुनाव भयो । यत्तिमै नागरिक आन्दोलनको एजेण्डा टुंगियो भनेर त्यहाँ विसर्जन भयो ।त्योबेला नागरिक आन्दोलनमा आएका मानिसहरुका वीचमा पनि अनेक असहमतिहरु भए । कहिले को छुट्ने, कहिले को आउने भयो । यसरी त्योबेलाको नागरिक आन्दोलन विसर्जन भयो ।यसपटक हामीले के छलफल गर्‍यौं  भने नागरिक आन्दोलन निरन्तर रहिराखेको भए सडकको ‘वाचडग’ तगडा भइरहने थियो । कुनै गलत कामविरुद्ध उसले नैतिक बलका आधारमा आह्वान गर्दाखेरि जनता उत्रिन्थे । सधैं जनता बलियो भइरहने थिए । तर, हिजोको नागरिक आन्दोलनले यसमा गडबड ग¥यो, जुन हामीलाई शिक्षा भयो ।सामाजिक–साँस्कृतिक मुद्दाहरुहामीसँग विभिन्न सामाजिक मुद्दाहरु छन् । साँस्कृतिक मुद्दाहरु छन् । अधिकारको मुद्दा छ, समावेशिताको मुद्दा छ । जनआन्दोलनपछि अन्तरिम संविधानले दिएका अधिकारहरू विस्तारै–विस्तारै कटौती भएर चित्त दुखाएका समुदायहरू आफ्नो तरिकाले लडिरहेका छन् । तिनीहरु आन्दोलनमा हामीसँगै छन् ।यही क्रममा हामी काठमाडौंको नेपाल मण्डलभित्रका मुद्दाहरूमा प्रवेश गर्‍यौं  । नेपाल मण्डल यति विभाजित छ काठमाडौंमा, आफैंमा जात प्रथा, आफैंमा विभक्त समुदाय छ । यहाँ उसका दुःखेसोहरु, वेदनाहरु, संघर्षहरु व्यापक छन् । यी धेरै जटिल इस्युहरु छन् ।यहाँ उपत्यका सडक विस्तार संघर्ष समिति ७ वर्षदेखि लडिराखेको छ । कहिले माइतीघरमा पानीको फोहोरा खान्छ, कहिले पिटिन्छ । कहिले मिडियाले कभरेज गर्छ, कहिले गर्दैन । उनीहरु भन्छन्, पुलिस पनि हाम्रो होइन, न्यायालय पनि हाम्रो होइन । न्यायालयबाट अन्तरिम आदेश लिएर आयो, डोजरले घर फोर्दिइहाल्छ । अदालतबाट आदेश ल्याएर पनि काम छैन । त्यसैले यो स्टेट हाम्रो होइन, कहिलेकाहीँ मिडियाले लेखेजस्तो गर्छ, मिडिया पनि हाम्रो होइन । हाम्रा लागि कोही पनि भएन भन्ने सडक संघर्ष समितिका साथीहरुको ठूलो चित्त दुःखाइ भएको पायौं ।हामीले भन्यौं, अबको नागरिक आन्दोलनमा देशव्यापी साना–साना समूहहरु जुन–जुन मुद्दामा अन्यायविरुद्ध लडिरहेका छन्, यो तपाईंहरुको मात्रै मुद्दा हैन, हाम्रो पनि मुद्दा हो । कतिपय ठाउँमा आफैं अगाडि सर्छौं, कतिपय ठाउँमा सँगै हातेमालो गर्छौं, कतिपय ठाउँमा ‘ब्याकअप’ दिन्छौं भन्यौं ।यसक्रममा बालाजुमा ठूलो अन्याय भएको पाइयो । ७/८ घर  त भूमिविहीन मात्रै होइन, घरविहीन भएको पाइयो । त्यहाँ हाम्रो पनि साथ पाएपछि उनीहरुमा अलिकति आँट आयो । महानगरपालिकाले जनताको घर उखेलेर त्यहाँ शौचालय, सूचनाकेन्द्र बनाउने योजना बनाएको रहेछ । राज्यमन्त्री रामवीर मानन्धरको घर पनि त्यहीँ हो । उनकै स्वार्थले त्यहाँ बाटो अर्कै भएको थियो ।स्थानीयले अदालतको स्टे अर्डर छ भनिसकेपछि सूचना केन्द्र बनाउन राखिएका जस्तापाता पीडितहरुले फालिदिए । त्यसपछि ६ जना स्थानीय पक्राऊ परे । प्रहरीले लगेर उनीहरुलाई हिरासतमा राख्यो । त्यसपछि संघर्ष समितिमा दुईजना हिरासतमा उनीहरुलाई भेट्न गए ।  एकजना विरामी बूढा मान्छे औषधि खाइरहेका थिए । उनलाई नेवारी भाषामा केही औषधि–सौषधि खानुभएको छ ? भनेर खोध्दाखेरि प्रहरीले आएर नेपालीमा बोल् भन्यो । ती मान्छे ७ वर्षदेखि संघर्षमा खारिएर आएका, उनले प्रहरीलाई भने, कुन भाषा प्रयोग गर्ने, मलाई संविधानले दिएको मौलिक हक हो, मेरो मातृभाषा बोल्न नपाउने ? प्रहरीले बोल्न पाइँदैन भन्दै ड्याम्म पिटेर हत्कडी लगाएर हिरासतमा हालिदियो ।यसबाट उनीहरुभित्र यति गहिरो वेदना पलायो कि हिजो पद्मरत्न तुलाधर २०४३ सालमा जेल पर्दाखेरि आमा भेट्न आइन् । ढोकामा आएर उनले नेवारी भाषामा बोल्दाखेरि पुलिसले बोल्न नदिएर आमालाई निकालिदिएको थियो । यो रियालिटी नेपाल मण्डलमा एकदमै रेकर्ड भएर बसेको छ । उनीहरुलाई यो कुराले कति चित्त दुख्यो होला ?दुईजनालाई पनि हत्कडी लगाएर थुनेपछि ८ जना प्रहरी हिरासतमा भए । त्यसपछि हामीले भन्यौं– यो त अन्याय हो । आफ्नो भाषामा बोल्न पाउनु सबैको अधिकारको कुरा हो । त्यसपछि हामीले मातृभाषामा मार्चहरुको प्लान ग¥यौं ।प्लान गर्ने क्रममा एकदिन माइतीघरमा एउटा विरोध कार्यक्रम थियो, उता कमलपोखरीमा राति नै सिमेन्ट हालियो भन्ने खबर आयो । त्यहाँबाट आकस्मिक घोषणा गरेर हामी मार्च पास गर्दै कमलपोखरी गयौं ।अहिले हामीले सेयर गर्न खोजेको, हामीले आइडियाहरु विकास गर्न खोजेको के छ भने नेपालभित्र जति पनि दृष्यमा नआएका, ठूलो विभेदमा परेका साना–साना आन्दोलनहरु छन्, उनीहरुलाई हामीले हात र साथ दिनुपर्ने हुन्छ । आन्दोलनका क्रममा मैले यस्ता धेरै कुराहरु बुझ्न पाएँ ।त्यहाँ पुगेपछि स्थानीयहरुले आलो सिमेन्ट उक्काइदिए । पहिला प्रहरीले केही पनि गरेन, पछि ठेकेदारको मान्छे आएर प्रहरीलाई अर्डर ग¥यो । हामीले भन्यौं– तपाईहरुलाई अर्डर गर्ने ठेकदारले हो कि तपाईहरुले नागरिकको आवाज सुन्ने हो ? तपाईहरुलाई मेयरले चलाउने हो कि ठेकेदारले ? हामी पनि त नागरिक हो, हाम्रो पनि अधिकार छ । हामीले दिएको निर्देशन तपाईहरुले पालना गर्नुपर्छ भनेको छैन, तर ठेकदारको निर्देशन पालना गरेर हामीलाई पक्रने ? यति भनिसकेपछि त्यहाँ ‘कन्फ्रन्टेसन’ भयो ।भनिसकेपछि कहाँ–कहाँ शक्ति–संघर्ष छ भन्ने कुरामा हाम्रो बुझाइमा, विशेष गरी मेरो हकमा पत्रकारितामा हुँदाखेरि समाज चिन्नलाई जति लाभ थियो, त्योभन्दा बढी लाभ भयो । कारण के भने पहिलाचाहिँ यी समस्या छन् भन्ने देख्थें, हो भन्ने पनि लाग्थ्यो र लेखिन्थ्यो  पनि । तर, अहिलेचाहिँ भित्रैबाट गहिरोसँग बुझियो । किनभने आफैं सडकमा भइयो । त्यो सडकमा बस्यो भने मिडियालाई कति कुरा नभनेकाहरुले पनि आन्दोलनमा लागेपछि यो मेरै मान्छे हो, यसलाई चाहिँ मेरो मनको कुरा भन्छु भनेर भित्रैदेखि छलफल गर्दारहेछन् ।अहिले हामीले सेयर गर्न खोजेको, हामीले आइडियाहरु विकास गर्न खोजेको के छ भने नेपालभित्र जति पनि दृष्यमा नआएका, ठूलो विभेदमा परेका साना–साना आन्दोलनहरु छन्, उनीहरुलाई हामीले हात र साथ दिनुपर्ने हुन्छ । आन्दोलनका क्रममा मैले यस्ता धेरै कुराहरु बुझ्न पाएँ ।नागरिक आन्दोलनको अबको बाटोअहिले नागरिक आन्दोलन छैन कि क्या हो भनेर साथीहरु भन्दैछन् । सधैं त कार्यक्रमहरु हुँदैनन् । मार्चपास पनि सधैं हुँदैन । सधैं प्रहरीसँग भिडन्त गर्न जाने पनि होइन ।अब प्रतिनिधिसभा पुनस्र्थापना भएपछि दलहरुको दायित्व थियो, विकल्प दिने । त्यो नदिएको हुनाले अब डाइलग गरौं भनेर अस्ति एकेडेमीमा हामीले डाइलग ग¥यौं । पोलिटिकल पार्टीलाई के भन्यौं भने ओलीलाई तुरुन्तै राजीनामा गराउनुप¥यो । हिजो प्रतिगमन भयो भन्छ, तर त्यसले किन आफ्नो भूमिका निर्वाह गर्दैन ? यही प्रश्न सोध्नका लागि नेताहरुलाई डबलीमा ल्याएर प्रश्न ग¥यौं ।अब के गर्ने भन्नेबारे सबै योजना निर्माणकै चरणमा छन् । दलितहरुको रुकुमको मुद्दा छ । अहिलेको आधुनिक जमानामा प्रेम गर्दाखेरि मारिएको दर्दनाक कहानी छ । उनीहरुका आफन्त यहाँ रुँदै आए । उनीहरुले पनि प्रहरीको घच्चीमच्ची खाए । घटना भएको वर्ष दिन पुगेको सन्दर्भमा जेठ १० गते तिनकै सम्मानमा दलित मार्चको कार्यक्रम तय भएको छ । ७० वर्षमा दलितहरुले के पाए भनेर रिभिजन गर्ने प्रोग्राम हो यो ।अर्को के छ भने टुँडीखेलको मुद्दा । यो आजको आजै खाली गर्दैनन् । काठमाडौंको मान्छेलाई यो टुँडिखेल मेरो अक्सिजनका लागि चाहिन्छ, यसले पानीको अन्डरग्राउण्ड रिचार्ज गर्ने मात्रै होइन, पब्लिक स्पेस  त जनतालाई दिनुप¥यो नि भन्ने महसुस हुनुपर्छ । हामी त्यहीँ राख्नुपर्छ भन्ने छैन । सम्भवतः हामी यसको फलोअप प्रोग्राम बनाउँछौं । बैशाख ११ को लोकतन्त्र दिवसलाई फेरि यसमा कनेक्ट गरेर टुँडिखेलको अर्को एउटा कार्यक्रम कसरी दिने, त्यसमा हामी छलफल गर्नेछौं ।अर्को, खोकनाको मुद्दा छ । खोकनाको दुःख के हो भने त्यहाँ ६ वटा प्रोजेक्टहरु छन् । खोकना र बुङ्गमतीको १३ हजार रोपनी जग्गा, जसले नेपालको मच्छिन्द्रनाथ जात्रा धान्छ, काठमाडौंको सभ्यता र सँस्कृति धान्ने सबैभन्दा पुराना गाउँहरु नै तिनै दुईटा हुन् । त्यहाँको १३ हजार रोपनी जुन भूमि हो, त्यसमध्ये १० हजार रोपनी रोक्का छ ।कल्पना गर्नुहोस्, त्यहाँभित्रको मान्छे, जसको जग्गा रोक्का छ, उसले सँस्कृतिको देश धान्दिनुपरेको छ । पर्यटनको देश धान्दिनु परेको छ । त्यो मान्छेको जग्गा रोक्का छ । उसको आत्मसम्मान के हो ? त्यो मान्छेमा कल्पना शक्ति कहाँबाट आउँछ ? त्यो मान्छेले कसरी प्रतिरोध गर्छ ? कसरी संघर्ष गर्छ ? हामी नागरिक आन्दोलनमा स्वयंसेवी भएर आफ्नै खर्चमा आन्दोलन गर्दाखेरि त के होला भन्ने छ, हाम्रो त सम्पत्ति रोक्का छैन । तर, खोकनाको मान्छेको सम्पत्ति रोक्का भएको छ । उनीहरुले लडाइँ कोसँग गर्ने ? कहिलेसम्म लड्ने ? त्यसैले यो प्रतिरोधको अर्को ठूलो मुद्दा हो ।खोकनामा ६ वटा प्रोजेक्टहरु छन् । फास्ट ट्रयाक मात्रै होइन । त्यो हाइटेन्सन लाइन मात्रै होइन । बाहिरी रिङरोड मात्रै होइन । स्मार्ट सीटीमात्रै होइन । अरु दुई–तीनवटा त्यस्तै मेजर प्रोजेक्टहरु छन् । उसको जुन जग्गा हो, त्यसबाट उसले जात्रा धान्छ, खेतीपाती गर्छ, त्यसमा पूरै राजकुलो खत्तम गरेर सिंचाइँविहीन भएको छ । तल बागमती बगिरहेको छ, त्यहाँबाट माथि सिंचाइँ गरेर तपाई खोकनाबासीहरुप्रति हाम्रोृ गर्व छ है, तपाईहरुले नेपालको सँस्कृति धान्नुभो, एग्रिकल्चर धान्नु भो, खाना सबै सिकाउनुभो, तपाईहरुलाई हामी सिंचाई लगिदिन्छौं भन्ने भाष्य निर्माण गर्नु त कता हो कता... । उनीहरुले भित्रैदेखि के सोचिरहेका छन् भने हामीलाई हाम्रो भूमिबाट विस्थापन गर्न खोजिँदैछ । नेपाल मण्डलको सभ्यता सिध्याउन लागिएको हो भन्ने छ ।खोकनाबासीमा यो गहिरो वेदना छ । अब हामीले कसरी उनीहरुलाई आत्मबल दिएर काठमाडौं जोगाउने हो भने तपाईहरु जोगिनुपर्छ, यो हाम्रो पनि लडाइँ हो है भनेर संघर्ष गर्नुपर्ने छ ।त्यसैले देशभरि जहाँ–जहाँ साँच्चै नै उत्पीडन छ, त्यहाँ हामी उनीहरुसँग सहकार्य गर्न चाहन्छौं । बढी हाम्रो कुरा भन्नुभन्दा पनि हामी बढी चाहिँ बुझ्ने क्रममै छौं । यो जारी छ ।अर्को मुद्दा त्यस्तै छ, थारुहरुको । टीकापुर काण्डपछि त उनीहरु बदनाम भए । थारु मुभमेन्ट नै सकियो । खत्तम छ । मानिसहरु जेलमा छन् । प्रतिवेदन सार्वजनिक गरेको छैन । आन्दोलनमा कुन घुसपैठियाले घुसपैठ गर्यो, त्यो मान्छेको भूमिका के थियो, त्यो अहिलेसम्म ‘जस्टिफाइड’ छैन । भनेपछि त उनीहरु यति उत्पीडित छन् । यो उत्पीडनलाई सहकार्य गर्ने ठाउँ के ? काठमाडौंमा कसले खेल्छ यो भूमिका ? मधेसी दलहरु कार्ड बनाएर सत्तामा जान खोजिरहेका छन् । मधेसभित्र थारु एउटा कार्ड भयो । प्रहरी त्यो छ । न्यायालय त्यो छ ।  मिडियाले कहिले लेख्छ, कहिले लेख्दैन, अनि हाम्रो एजेण्डा कसले बोक्छ ? थारुहरुको यो उत्पीडनको ठाउँमा हामीले कसरी काम गर्ने ? यो पनि नागरिक आन्दोलनकै पाटो हो ।त्यसैले देशभरि जहाँ–जहाँ साँच्चै नै उत्पीडन छ, त्यहाँ हामी उनीहरुसँग सहकार्य गर्न चाहन्छौं । बढी हाम्रो कुरा भन्नुभन्दा पनि हामी बढी चाहिँ बुझ्ने क्रममै छौं । यो जारी छ ।नागरिक आन्दोलन रिचार्ज भइरहनुपर्छमेरो रुटिन र लाइफ स्टायलचाहिँ हिजोको पत्रकारभन्दा अझ बढी चौपट छ । बिहानदेखि रातिसम्म मिटिङहरु भइरहन्छन् । नेगोसिएसनहरु गरिराख्नुपर्छ । विवाद, बहसहरु हुन्छन् । यो कहाँसम्म जान्छ, थाहा छैन । मजस्तै सबै हुनुपर्छ भन्ने पनि केही छैन । मलाई भोलि किताबै लेख्न मन लाग्यो वा मिडियामै काम गर्न मन लाग्यो भने पाउनुपर्यो नि त । त्यसबेला अरुले आएर काम गर्छन् । यो पूरै रिचार्ज भइरहनुपर्छ ।नागरिक आन्दोलन केही हासिल गर्ने होइन, भोलेन्टियर सर्भिस हो । तपाईहरु पनि आउनुस्, मुद्दाहरु ल्याउनुस् । मुद्दामा अरुलाई बुझाउनुस् । यो आन्दोलन हो, यसमा तागत निर्माण गरौं । जहाँ मेरो कोही पनि भएन भन्छन्, त्यो उत्पीडनको ठाउँमा गएर हामी छौं है भनेर ढाडस दिने हिसाबले नागरिक आन्दोलन अगाडि बढिरहेको छ ।( खोज पत्रकारिता केन्द्रद्वारा धुलिखेलमा आयोजित ‘सम्पादक सम्वाद’ कार्यक्रममा नागरिक अभियन्ता वाग्लेद्वारा प्रस्तुत विचारको सम्पादित अंश)