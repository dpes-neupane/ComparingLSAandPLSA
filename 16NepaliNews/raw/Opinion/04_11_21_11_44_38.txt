 मोदी पुनरुदय     भारतमा नरेन्द्र मोदीले दोस्रो पटक पाँच वर्षे राजनीतिक बागडोर हात पारे । चुनावी तरङ्गमा प्रतिस्पर्धामा भारतीय जनता पार्टी (भाजपा) ले बाजी मारेपछि नेपालले भारतसँग पुनः मोदीकै सकारात्मक सम्बन्धको नेतृत्वमा हातेमालो गर्न पायो । नयाँ नेतृत्वसँग नयाँ चिनारी गरिरहनुपरेन –खुसीको कुरो हो । मोदीको व्यक्तित्वमा नेपाल पाशुपत क्षेत्र, जनक राजा र सीताको सुसम्बन्ध या बुद्धको देश नेपाल भनिरहँदा धार्मिक, ऐतिहासिक, पौराणिक तथा बहुजातिगत वैशिष्ट्यले पनि एकात्मक सन्देश दिन्छ ।उनले पहिलो कार्यकालमा विदेश नीति दर्बिलो बनाउने कुरामा कसर राखेनन् । लगभग इन्डो–प्यासिफिक सोचले विश्वास जित्यो । चीनदेखि अमेरिकासम्म हात अघि बढाए । नेपालमा त झनै विकासका सम्झौतादेखि सम्बन्धको चस्को मारे । सम्बन्धमा चनाखो भएर कूटनीतिमा दखल राखिरहँदा अन्तर्राष्ट्रले प्रबल व्यक्तित्व भनिरह्यो तर गान्धी परिवारका राहुल गान्धी चाहिँ प्रतिपक्षले चौकीदार चोरको आवाजमा कुर्लिरहे । बुझ्नुपर्छ– प्रतिपक्षको काम विरोध गर्नु मात्रै होइन रहेछ । नेपालका प्रतिपक्षीले सिक्न सक्नुपर्छ– अन्धविरोधी शैलीले परिणाममा उल्टो प्रभाव पार्यो । भारतीय काँग्रेसको अघिल्लो निर्वाचनको तुलनामा राम्रो नतिजा आए पनि भाजपाको गठबन्धनले बहुमत ल्याएरै हरायो ।    मोदीको वाक्कलात्मकता र जनमानसको मन तान्ने कलाले मात्र प्रभावित तुल्याएन ‘चौकीदार’ भावको तरङ्गले पनि झापड हान्यो । मात्र शब्दको सोच र जनमानसको विश्वासमा आघातमा राजनीति कसरी पदार्पण गर्दो रहेछ– नेपालका नेतृत्वले विश्लेषण गर्नुपर्छ । यसको अर्थ भारतीय काँग्रेसको नेतृत्वमा आक्रामक आरोपले वितृष्णा जगायो । अर्थात्, भाजपाले जनताको भाव र भाषालाई आफूमा समाहित तुल्यायो प्रतिपक्षले त्यसमा टक्कर गर्न सकेन । विकासवादी एजेन्डामा फुस्रो तर्कले पो जितिँदो रहेछ– नेपालले गलत अर्थ नबोकोस् । मोदीले आफ्नो कार्यकालमा स्वच्छ भारतको योजनादेखि ठूला–ठूला भौतिक संरचनाको विकासार्थ लगानी गरे ।आर्थिक विकासमा टेवा पु¥याए । एउटा एजेन्डा धर्मतिर ढल्केको देखिन्छ । साम्प्रदायिक ध्रुवीकरणको असहिष्णु प्रवृत्तिमा कूटनीति हुँदा धार्मिक राष्ट्रवाद देखियो तर यसलाई नेताको चातुर्यताभित्र समेट्नुपर्छ । देश अनुसारको भेष र परिवेश बन्नुपर्छ तर मन भाँचिनुहुन्न । अर्को कुरा मोदीले समर्पित भएर आत्मनिर्भरताको बाटो रोजेको देखिन्छ । उज्ज्वल योजनाले जनमानसमा छाए । विरोधको प्रत्युत्तरमा उस्तो समय खर्चन चाहेको पनि देखिएन । गुटमा भन्दा जनमनको भावनालाई बुझ्न सके । भनौँ चौकीदारले चौका मारे । बहुसङ्ख्यक हिन्दूको बाहुल्यतामा अचम्मको कुरै होइन । केदारनाथको गुफामा ध्यानमग्न भएका मोदीमा सत्यता र आफ्नो राष्ट्रिय दायित्वप्रति एकाग्रता रहेछ । समतामूलक सोचको खाँचो     मोदीको चातुर्यता र दीर्घदृष्टिमा त्यहाँको प्रतिपक्ष कमजोर बन्यो । तर, भारतले साम्प्रदायिक तरङ्गको छडी चलायो । कतिपय भाजपाका नेताले बहुसङ्ख्यक हिन्दू र अन्य मुस्लिम बीचको विभेदलाई देखाए । भारतमा धर्मको आडमा मान्छेको मन भाँडेर राजनीति गरे जसरी नेपालमा पनि करिब दुई दशकअघिका घटनाले साम्प्रदायिकतालाई उरालेका घटना सोचनीय छन् । तर, भारतले जातीय एकतामा सामान्य वर्गको भोट भने भाजपाकै पोल्टामा पार्न सफल भएको त्यहाँका सञ्चार माध्यमको ठहर रहेको बुझिन्छ ।    विशाल लोकतान्त्रिक मुलुकले पुनः उही नेतृत्वलाई चुन्यो । हामी भारतसँग जित र हारको महाभारतभित्र कुरुक्षेत्रको चक्कर नियाल्न थाल्यौँ भने फस्छाँै । हामीले अब दोस्रो पटक नेतृत्व सम्हाल्ने मोदीलाई स्वागत गर्दा उसैगरी मित्रता चाहनुपर्छ– न कि बदलामा नाकाबन्दीको चोट । बिर्सन सकिँदैन इतिहास । क्षणिक सम्बन्ध बसाएर भोलिको नेपालको गरिमा भुल्दैनौँ । नाकामा भारतीय सुरक्षा दस्ताले दिएको ज्यादति कम पीडादायी छैन । मित्रता सधैँ समानताको हदसम्म हुन्छ । हामीले हाम्रो स्थानको मर्यादामा नेपाल र भारतको मित्रता जसरी चीनको समदूरी भावको सौगात पस्कन जान्नुपर्छ । तर, बल्छीमा गँड्यौला उनेर माछालाई जालमा पार्ने माझीको रूप देख्नुपर्ने भय नहोस्– तब हामीले हामै्र स्वाभिमानको गीत गाउने हो । यसर्थ हामी घरभित्र फरक भए पनि घरबाहिर जाँदा एउटै र साझा आवाजमा नेपालीत्व भावलाई बोल्न सिकौँ ।    हाम्रो देश बहुल सांस्कृतिक वैशिष्ट्यमा बाँचेको छ । अनेकतामा एकताको सुगन्ध छ । भारतमा हिन्दुवादी नेताको जित भन्ने तर्क चलिरहँदा हामी धर्मभिरु किन बन्ने ? हाम्रो भूमिले सीता, बुद्ध, वेदव्यास जन्माएको छ । सम्बन्ध प्राचीन भारतवर्षसँग छ त्यो रहिरहोस् । दूरीको सन्तुलन । आजको आवश्यकता विकासोन्मुखबाट माथि उक्लने आशामा छिमेकीको साथ चाहिएको छ । यहाँ बामपन्थी सरकार उता काँग्रेसको हार– विषय नेपालको राजनीति र भारतको राजनीति विचारको समानतासँग होइन मात्र मित्रतासँग हो भन्ने पनि हुनुपर्छ । नत्र यस्ता विषयले भविष्यका पिँढीलाई घातक बन्न सक्ने देखिन्छ ।     मोदीले हिन्दू धर्मका पक्षमा बोले । यसमा हामीले किन रोइकराइ गर्ने ? तपस्या गरे– अति सुन्दर कुरा हो । मानिसलाई ध्यान, योग र तपस्याले स्वच्छ र स्वस्थ तुल्याउँछ । सकारात्मक पाटो हो । सबै धर्मको आडमा लगेर ठोसिएका विषय मात्र होइनन् । गेरु लगाउनु, पूजापाठ गर्नु यो भारतवर्षको प्राचीन परम्परा हो । यसमा नेपाल र भारतको नातामा पाकिस्तानसँगको मुस्लिम विद्वेष र हिन्दूत्वको भावभञ्जनको सोचसँगको विपरीत धार पनि हुनुहुन्न । हाम्रो मुलुकले हरेक देशसँग उत्तिकै मित्रत्व समानभाव राख्नुपर्छ । न विरोध न समर्थन हामी सबैसँग प्रेमरूपी पुष्प अर्पन्छौँ । तर सिक्किमलाई आफूमा समाहित तुल्याएर पाकिस्तान टुक्र्याउने इन्दिरा गान्धीको आक्रामक सोच नेपालका लागि घातक थियो– त्यतिखेरको भूराजनीतिक इतिहासलाई हेर्दा । काँग्रेसको नेतृत्व हुँदा गान्धीमै केन्द्रित बनिरहँदा शक्ति हस्तान्तरण र पृथकीकरण भएन । जनमानसको चाहनासँग तालमेल मिलेन, धक्का लाग्यो । यो विषय नेपालसँग मिल्न सक्ला नसक्ला तर भाजपा जसरी फरक साङ्गठनिक सोचमा त्यहाँको काँग्रेस अघि बढेन ।नेपालमा गुटशैलीको बेमौसमी बाजा     मननीय पक्ष के हो भने हाम्रो नेपालमा सत्तापक्षभित्र आफ्नै खाले गुटको गन्जागोल छ । पहिला पार्टीलाई हेरिन्छ त्यसपछि आफ्नो खेमाको चाकडी गर्नेहरूलाई काखी च्यापिन्छ । कुन पद र कुन योजना कसको पक्षमा के कति पार्ने भन्ने सोचले गुटतन्त्रको सोचलाई बोकेको छ । त्यहाँ जनता भन्ने कुन चराको नाम हो– सबै स्वाहा । महाभारतको कथामा कुन्तीले सौता माद्रीका छोरा नहुल र सहदेवलाई बढी माया गर्थिन् । युधिष्ठिरले यक्षसँगको प्रश्नोत्तरमा नकुल र सहदेवलाई बचाउने कुरालाई प्राथमिकतामा राख्नुले आदर्शताको राजनीतिलाई बोध गराउँछ । तर हाम्रो देशको नेतृत्वले यसरी बुझ्न रुचाएन । पूर्वमाओवादी र पूर्वएमालेको सोचले नेकपाभित्रै गुटको खेती चल्छ । सक्षम भनिएको प्रतिपक्षी नेपाली काँग्रेसमा रामचन्द्र पौडेल, कृष्णप्रसाद सिटौला र शशाङ्क कोइरालाका साथमा शेरबहादुर देउबाको गुटबन्दी छ । जब देशको नेतृत्व गुट र उपगुटको जालोमा बाँधिन्छ तब जनता दुःखी र विखण्डित हुन्छन् । यो लोकतान्त्रिक सोचको विपरीत सत्ता पुजारीको चाकडीबाज बन्न विवस पारिने बल्छी हो । यो बेमौसमी बाजाले आफ्नो स्वार्थको जन्जालमा ¥याल काढिरहेको हुन्छ । फलतः जनता विभाजित बन्छ । एकताको सोच विनाकाममा भाँडिन्छ । यसरी हात पारेको सफलतामा सुरक्षाकर्मी अघिपछि लाएर हिँड्नुपर्ने कायर नेतृत्वलाई जन्म दिइरहन्छ । बेलैमा सोच बदलेर विकासवादी बनौँ ।      अलि फरक कुरा गरौँ– यो संसार बहुमतको पक्षमा प्रजातान्त्रिक पद्धतिमा राजनीति गरिरहन्छ भने जसको बहुमत पुग्छ उसको राज्य चल्छ । यहाँ बहुमतको सवालमा रोइकराइ गरेर बर्बाद हुने भयो भन्नुपर्ने, टेबलमा बहस गर्नुपर्ने विषय नै छैन । जेजस्तो व्यवस्थामा अधिक जनसमुदायको सम्बोधन भएर खुसी मिल्छ त्यस्तै व्यवस्था आउँदा केही फरक पर्दैन । सवाल– शान्ति, समृद्धि र जनताको जीवनस्तरको सहजीकरणको हो । कोटाको चौघेरामा बाँधेर अधिकार माग्न सिकाउने पद्धति आपैmमा प्राचीनतामुखी हो, यो पनि प्रजातान्त्रिक होइन किनकि त्यहाँ जात, धर्म हेरेर होइन आर्थिक स्रोतको दायरा हेरेर मूल्याङ्कन भएन । परिणामतः गरिब क्षेत्री बाहुनले अवसरबाट वञ्चित हुनुप¥यो भने सम्पन्न दलित तथा जनजातिले आफूलाई अधिकारको भोक्ता मानिरहे ।      कुरा विभेदको होइन– सोच र सङ्कीर्णताको हो । यो बहुसांस्कृतिक अन्तर्घुलनमा रमेको देशमा भारतले सङ्कीर्णताको जाल हान्दैन भन्ने आशा पनि हो । अब हामीले आर्थिक अवस्था र घर–घरमा रोजगारको कुरा गर्नुपर्छ । भारतमा नरेन्द्र मोदीको पुनरागमनले मानसिक भ्रम जागृत गराउँदा– धर्मभिरु र जातीय सत्ताको खोजमा अन्धा बनेका भावना बजारमा हल्ला पैmलनु हाम्रो आफ्नै सङ्कीर्णता हो । हामीले देशको आवाज बोल्ने हो । घरभित्र जाति र संस्कृतिका कुरालाई आफ्नो तरिकाले उठाउनु उचित हुन्छ । समृद्धि र सम्बन्ध सचेतना     इरान र अमेरिकामा भएको द्वन्द्वका कारण अमेरिकाले नाकाबन्दी लगाउँदा इरानबाट तेल किन्ने वातावरण नहुने हो भने भारतसँगै नेपाल पनि यो अप्ठ्यारोको सिकार बन्ने सम्भाव्यता छ । यसको अर्थ आत्मनिर्भरताको हातेमालोमा भारत र नेपाल अघि बढ्न सक्छ । मोदीसँग वर्तमान सरकारले नयाँ सम्बन्ध गाँसिरहनु पर्दैन । हिजो अङ्ग्रेजले नेपाललाई आक्रमण गरिरहँदा चीनले पनि नेपाललाई आफ्नो अधीनमा राख्न नचाहेको त होइन थियो । नेपालको भूअवस्थिति र भारतको खुला सिमाना तथा सांस्कृतिक सामीप्यतामा भारोपेली वर्गको भाषा संस्कृति र भोटचिनियाँ भाषा संस्कृतिको सम्मिलन छ । पाकिस्तानको कुरा गर्दा होस् या भुटानलाई सम्झँदा नेपाल धर्म, अर्थ, कर्म र भावना सबैतिर सामीप्य बन्ने र बनिरहनै पर्ने देश हो ।      प्रसङ्ग के हो भने भारतले स्वतन्त्रता दिवस मनाइहँदा नेपाली वीरताले अर्काको अधिनस्त बन्नु नपरेको गर्व गर्नुपर्छ । अब आजको सन्दर्भमा त्यतिले पुग्दैन । कतै आज हामी परनिर्भरतामा औपनिवेशिक जसरी नै पीडित भएका त होइनौँ ? घुँडा त टेकनौँ तर किन नाकाबन्दीमा हाहाकार भयो त हामीलाई ? तर ओली नेतृत्व चयनको मूल आधार त यो घटनामा लिएको अडान हो । यो समस्या जति भयो त्यो सहर र काठमाडौँलाई भएको हो भन्ने पनि विश्लेषण हुनुपथ्र्यो । गाउँलाई नुन चाहिन्छ, बाँकी उसको आफ्नै पाखुरीको बलबुता हो । अतः आत्मनिर्भरताको बाटो जोड्नुपर्छ । श्रीलङ्कासम्म पुगेर पानी जहाजका कुरा सोच्दै गर्दा नेपालले भारतसँग प्रेमको सौगातसँग मित्रताको हात पैmलाइरहन्छ ।     के साँच्चै नेपालका आन्तरिक विषयमा भारतले चाहिनेभन्दा बढी चासो राख्छ ? के हामी तिनका सुझावलाई गुरु आज्ञा मानेर शिरोधार्य गरिरहन्छौँ ? कतै संस्कारमा हामी परतन्त्री बनिरह्यौँ भने हाम्रा देशका शासनमा रिमोट अरूले चलाउँछन् भन्ने गन्थने आरोप चिर्ने गरी भारतीय नेतृत्वसँग सीमाका अत्याचारका कुरामा टुङ्गो लगाऊँ । हिउँदमा नदीलाई टम्म थुनेर आफूतिर पानी एकोहो¥याउने र नेपालका नहरमा कमिला कुद्ने अवस्था छ । बर्खा लाग्दा आफूतिर बन्द गरेर नेपाललाई डुबान तुल्याइदिने ज्यादतीको घटनामा मित्रता कि बल्छी हो भन्ने प्रश्न उठ्छ । दिनदिनै हेपिएका सीमाबासी नेपालीको दर्दसँग मित्रताको गर्व पाच्य देखिन्न । यसर्थ अबको सत्तासीन समकक्षतामा हाम्रो सरकार सीमा सुरक्षा र आत्मनिर्भरताको कसीमा माथि उठ्ने गरी अघि बढोस् ।     ‘मोदी सुनामी’को लहरमा जागेका भारतीय सञ्चार माध्यमले जेजसरी व्याख्या गरून्, हाम्रा लागि भारत जोजसले जित हात पारे पनि असल छिमेकी हो । रातसाँझका नुनभुटुन भारतबाट आयात गरेर मात्रै जीविकोपार्जन गरिरहने पराधीन शैली र आफ्नो आत्मनिर्भरतालाई उकास्न नखोज्ने हाम्रा बाध्यता रहिरहेसम्म हामीले हाम्रै कमजोरीमा दुःख मान्नुपर्छ । हामी आत्मनिर्भर बन्न नसक्दा नाकाबन्दीले हानेको झापडसँग हामी कतै डराएका त होइनौँ ?! अर्थात् फेरि उसै गरी परनिर्भरताको पराकाष्ठामा स्तुत्य बनिरहेका त होइनौँ ? विश्वास तबसम्म थियो जब मोदीले नेपालको संसद् भवनभित्र अलिकति नेपाली भाषा बोलिदिए । मोहनी जादुमा भाषण गरे । मानौँ नेपालका तत्कालीन नेतृत्वमा उच्च स्तरको सन्देश प्रवाह भयो । अतिथिलाई सम्मान गर्नु सकारात्मक पाटो हो तर व्यापक सत्कार भयो ।    भारतले रेल र पानीजहाजमा सहयोग गरोस् । कमसेकम यहाँको बिजुली भारतमा बेचोस्, यहाँको जलस्रोतलाई नेपालले आम्दानीको स्रोत बनाओस् । भारतले पनि नेपालबाट लगभग ५ प्रतिशत आयआर्जन गरिरहन्छ । यसर्थ मोदीको चौकीदारी राष्ट्रिय एजेन्डाको चौकासँग नेपालले नेपाली स्वाधीनताको स्वर जागृत गर्नुपर्छ । नेपाल विकासवादी बन्नमा भारतले ग्यास प्लान्ट, बिजुली विकास, पर्यटन तथा आधुनिकीकरणको कृषि तथा सिंचाइका पक्षमा कुनै पनि हिसाबमा सहयोगी बन्नुपर्छ । असल मित्रता मानवताका हिसाबले भारतमा कामदार बनेका नेपाली माथि अत्याचार गरिनुहुन्न भने दुईदेशका नागरिकता बोक्ने, चेलीबेटी बेचबिखन गर्ने, दाइजोजस्ता प्रथालाई प्रोत्साहन गर्ने लगायतका बेथितिमा नेपाल भारतले सहकार्य र सहचार्य गर्नुपर्छ ।    