ब्रेक्जिटको अनिश्चताले गर्दा बेलायतको वित्तीय क्षेत्रबाट करिब ८ सय अर्ब पाउन्ड (१ ट्रिलियन डलर) बराबरको सम्पत्ति युरोपियन युनियनमा सारिएको बेलायतस्थित कन्सल्टेन्सी फर्म वाईले केही महिनाअगाडि नै जनाएको थियो । सन् २००८ को विश्व मन्दीको प्रमुख दोष पनि वित्तीय क्षेत्रलाई नै दिइएको थियो । तर पनि बेलायतको वित्तीय क्षेत्र निकै शक्तिशाली रहँदै आएको छ । विगत ४०–६० वर्षको बेलायतको वित्तीय अनुभवले नेपाल लगायत विकासशील देशहरुले धेरै कुरा सिक्न सक्छन् ।वर्तमान बेलायत संसारकै प्रभावशाली बैङ्किङ क्षेत्रमा अगाडि हुनाको कारण उच्च प्रविधिको विकास, सन् १९७० र ८० को दशकमा परिमार्जित गरिएको नियम कानुनले (deregulation) गर्दा बैङ्कहरूले ग्लोबलाइजेसन र फाइनान्सियल अन्वेषणका नयाँ अवसरलाई आत्मसात् गर्न सक्नुलाई मानिन्छ । यस कारणले बैङ्किङ एवं कार्य विविधताका ठूला तथा धेरै समूहको विकास हुनपुग्यो ।  सन् १९५० को अन्तिमतिर करिब सयवटा समाशोधन बैङ्क (clearing bank) ले बेलायतको मौद्रिक नीति पुनरावलोकन गर्ने रयाडक्लिफ कमिटीलाई आफ्नो जानकारी दिएका थिए । यसमा १६ वटा लन्डन तथा स्कटल्यान्डका क्लियरिङ बैङ्कहरूको जम्मा सम्पत्ति करिब ८ अर्ब ३० करोड पाउन्डको थियो । जुन जम्मा बेलायतको कुल बैङ्किङ सम्पत्तिको ८३ प्रतिशत तथा बेलायतको कुल ग्राहस्थ उत्पादनको ३० प्रतिशतभन्दा बढी थियो । यस्ता बैङ्कहरूले भुक्तानी दिने, निक्षेप लिने क्रियाकलाप र छोटो समयको कर्पाेरेट ऋण दिने कार्य गर्दथे । यी सबै बैङ्कहरू प्रायः ग्राहकको निक्षेपबाट खर्च उठाउने गर्थे । ग्राहकहरूको निक्षेप रकम कम जोखिम र तरल सम्पत्तिको रूपमा रहन्थ्यो । सन् १९६० मा ३५ प्रतिशत यस्ता बैङ्कहरूको सम्पत्ति नगद, सरकारी बिलहरूमा, २८ प्रतिशत सम्पत्ति गिल्ट (सुन) मा हुने गर्दथ्यो । ग्राहकको ऋण जम्मा ३० प्रतिशत मात्र लन्डनका क्लियरिङ बैङ्कहरूको हुन्थ्यो । अरू वित्तीय संस्थाहरूले पनि ऋण दिन महत्त्वपूर्ण कार्य गरेका थिए । सन् १९६० मा मुख्यतः मोर्गेज सम्पत्ति रहेको बिल्डिङ सोसाइटीको दुई अर्ब ६० करोडको सम्पत्ति थियो । आउँदो दुई दशकमा बैङ्क तथा बिल्डिङ सोसाइटीको पाउन्ड स्टर्लिङ सम्पत्ति बढ्ने क्रम जारी रह्यो । सन् १९६० तथा ७० को दशकमा विदेशी बैङ्कहरूले आफ्नो व्यवसाय बेलायतमा फैल्याउने काम सुरु गरे । सन् १९७९ मा बेलायती मौद्रिक तथा वित्तीय संस्थाहरूले १७२ अर्ब पाउन्ड मूल्यको विदेशी मुद्रा सम्पत्ति राखे, जुन जम्मा सम्पत्तिको आधाभन्दा बढी थियो । विदेशी स्वामित्व भएका बैङ्कहरू थोक व्यवसायतिर लागे जसले गर्दा युरोपको मुद्रा बजार बढ्न थाल्यो ।बैङ्कहरूको वृद्धिले गर्दा धितोपत्र बजार र विदेशी विनिमय तथा डेरिभिटिब्स उल्लेख्य रूपमा बढेको छ । बेलायतका बैङ्कहरूले विश्व बजारमा मुख्य भूमिका स्थापित गर्न सफल भएका छन् । हालैको बजार सर्वेक्षणमा विश्वको विविध वित्तीय बजारहरूमा बेलायतका मुख्य बैङ्कहरू संसारका ठूला समूहभित्र परेका छन् ।बेलायतको वित्तीय अवस्थाबैङ्क अफ इङ्ल्यान्डको तथ्याङ्क अनुसार बेलायतमा हाल ३०० भन्दा बढी बैङ्क तथा बिल्डिङ सोसाइटीलाई निक्षेप  (deposit)  लिन लाइसेन्स दिइएको छ । सन् १९६० मा भएका १६ वटा क्लियरिङ बैङ्कहरू मध्ये १५ वटा ठूला बेलायतका बैङ्कका चार समूहहरू रोयल बैङ्क अफ स्कटल्यान्ड, बार्कलेज, एचएसबीसी र लोयड्स बैङ्क समूहको स्वामित्वमा छन् । हालमा अरू दुई बैङ्कहरू नेसनवाइड, सान्टन्डेयर र यी चार समूहको बैङ्कहरूले बेलायतको करिब ८० प्रतिशत ऋण दिने तथा निक्षेप लिने कार्य गर्छन् । सन् १९८० मा बढिरहेको बिल्डिङ सोसाइटी क्षेत्र सन् १९९० दशकको बीचबाट निकै कम हुनथाले । धेरै बिल्डिङ सोसाइटीहरू बैङ्कमा परिणत भए । सन् १९६० मा ७०० वटा भन्दा बढी रहेको बिल्डिङ सोसाइटी हालमा ५२ वटामा मात्र सीमित छ ।  बितेका दशकहरूमा क्लियरिङ बैङ्कहरू धेरै ठूला बनेका छन् । यिनीहरूले वित्तीय क्षेत्रमा आफ्नो क्षितिज फैलाएका छन् । सबैभन्दा ठूला बैङ्कहरू ‘सर्वव्यापी’ बनेका छन् । जसले धितोपत्र, व्यापार र जोखिम, पुँजी आदिको व्यवस्थापन तथा बिमाको कार्य गर्ने गर्छन् । बैङ्कहरूको वृद्धिले गर्दा धितोपत्र बजार र विदेशी विनिमय तथा डेरिभिटिब्स उल्लेख्य रूपमा बढेको छ । बेलायतका बैङ्कहरूले विश्व बजारमा मुख्य भूमिका स्थापित गर्न सफल भएका छन् । हालैको बजार सर्वेक्षणमा विश्वको विविध वित्तीय बजारहरूमा बेलायतका मुख्य बैङ्कहरू संसारका ठूला समूहभित्र परेका छन् । सर्वव्यापी बैङ्किङको विकासले गर्दा बैङ्कहरूको ब्याज बाहेकको आम्दानी बढाउन भूमिका खेलेको छ । केही दशक पहिला नगण्य रहेको ब्याज बाहेकको आम्दानी हालमा आएर ६० प्रतिशतभन्दा बढी भएको छ । ठूला चारवटा बैङ्कमध्ये तीनवटाको बैङ्कको आआफ्नो सम्पत्तिको मूल्य बेलायतको वार्षिक कुल ग्राहस्थ उत्पादन (जीडीपी) भन्दा बढी छ । देशको अर्थतन्त्रको आकारको तुलनामा बेलायतको बैङ्किङ प्रणाली स्विजरल्यान्ड पछि संसारका ठूला अर्थतन्त्र रहेको मुलुकहरू जी २० को भन्दा अगाडि छ । वित्तीय प्रणालीले मुख्यतः तीनवटा प्रमुख सेवा कार्य भुक्तानी सेवा, बचतकर्ता तथा ऋणी बीच मध्यस्थता र जोखिमको विरुद्ध बीमाको कार्य गर्छ । यी सेवाले पुँजीको बाँडफाट, सामान र सेवाको उत्पादन र विनिमयको काममा सहयोग गर्छन्, जुन सबल अर्थतन्त्रका लागि अत्यावश्यक हुन्छ । सार्वजनिक नीतिगत तहमा धेरै ध्यानकेन्द्रित रहेको बैङ्किङ क्षेत्र ठूलो र जटिल संस्थाका रूपमा देखिएको छ, जुन विफल हुँदा बृहत् क्षति पुग्ने छ ।बेलायतका बैङ्कहरूको कार्यक्षेत्र बढ्नुको कारणमा कर्पाेरेट क्षेत्रको मागको परिवर्तनलाई मान्न सकिन्छ । बेलायतले प्रविधिको विकासमा गरेको उल्लेखित भूमिका, आर्थिक स्केल र सम्भाव्यता तथा सरकारले गरेको सुधारको कदमलाई मुख्य मानिन्छ ।  वित्तीय केन्द्रको उदय हुनका लागि त्यस देशको आर्थिक शक्तिसँग प्राय नजिकको सम्बन्ध रहेको हुन्छ । यो कुरा लन्डनलाई पनि लागू हुन्छ । उन्नाइसौँ शताब्दीको सुरुदेखि आम्स्टडामलाई उछिनेर लन्डन विश्वको फाइनान्सियल केन्द्रको रूपमा स्थापित हुनपुग्यो । अठारौँ शताब्दीदेखि औद्योगिक क्रान्ति सँगसँगै बेलायतले संसारको अर्थतन्त्रमा प्रभावकारी भूमिका खेलेको थियो । व्यापारले वित्तीय विकासमा योगदान गर्‍यो । सन् १७५० मा ३० वटा भन्दा कम निजी बैङ्क भएको बेलायतमा सन् १८०० मा नै ७० पुग्यो । ठूला कम्पनीहरू जस्तै इस्ट इन्डिया कम्पनीले सेयर बजारको लागि केन्द्रीकृत विकासका लागि उत्प्रेरित गरे । बेलायतको आर्थिक तथा वित्तीय प्रभुत्व ग्लोबलाइजेसन, औद्योगीकरण र युद्धले गर्दा उन्नाइसौँ शताब्दीमा चालू रह्यो । संयुक्त अधिराज्यले सन् १८५० मा विश्व व्यापारको करिब २० प्रतिशत तथा सन् १८६० मा २५ प्रतिशत क्षेत्र ओगटेको थियो । यो व्यापार र संसारको सबैभन्दा ठूलो बन्दरगाह हुनु नै लन्डन वित्तीय केन्द्र रहनुको मुख्य कारक तत्व मानिन्छ ।  ठूला व्यवसायहरूबाट पुँजीको माग स्वदेश तथा विदेशमा बढ्न थालेपछि अरू वित्तीय बजारको विकास हुन थाल्यो । रेल कम्पनीहरू यसको राम्रो उदारहण हो । सन् १८५३ मा लन्डन स्टक मार्केटमा रेलवेको स्टकको जम्मा नोमिनल पुँजी १९ करोड चालीस लाख पाउन्डको थियो, जुन त्यस समयको बेलायतको कुल ग्राहस्थ उत्पादन जीडीपीको तीस प्रतिशत थियो । सन् १८५३ देखि १८७३ को बीचमा रेलवेको स्टक मूल्य बढेर ३७ करोड ४० लाख पाउन्ड हुन पुग्यो । यसै समयमा ब्रिटिस साम्राज्य लगायत विदेशी रेलवेको धितोपत्रमा (securities) ३५ करोड ४० लाख पाउन्ड पुगेको थियो ।  उन्नाइसौँ शताब्दीको बीचसम्ममा लन्डन र पेरिसबीच विश्व फाइनान्सियल केन्द्रका लागि प्रतिस्पर्धा चलिरह्यो । सन् १८७१ मा पर्सियामा भएको फ्रान्सको सैन्य हारले लन्डनले उछिनेको थियो । बेलायत विश्वको बैङ्किङ पावरहाउसवित्तीय प्रणालीले मुख्यतः तीनवटा प्रमुख सेवा कार्य भुक्तानी सेवा, बचतकर्ता तथा ऋणी बीच मध्यस्थता र जोखिमको विरुद्ध बीमाको कार्य गर्छ । यी सेवाले पुँजीको बाँडफाट, सामान र सेवाको उत्पादन र विनिमयको काममा सहयोग गर्छन्, जुन सबल अर्थतन्त्रका लागि अत्यावश्यक हुन्छ । सार्वजनिक नीतिगत तहमा धेरै ध्यानकेन्द्रित रहेको बैङ्किङ क्षेत्र ठूलो र जटिल संस्थाका रूपमा देखिएको छ, जुन विफल हुँदा बृहत् क्षति पुग्ने छ ।  गत ४० वर्षमा बेलायतको बैङ्किङ प्रणालीको आकार अभूतपूर्व किसिमले बढेको छ । बेलायतको बैङ्किङ प्रणाली लगातार बढ्ने क्रम जारी छ । बैङ्किङ प्रणाली कति ठूलो भनेर नाप्ने विभिन्न तरिका छन् । जुनसुकै तरिकाले पनि बेलायतको बैङ्किङ संसारका अरू मुख्य अर्थतन्त्र रहेको देशहरूको भन्दा ठूलो छ । अन्तर्राष्ट्रिय तवरले बेलायतका बैङ्कहरू बेलायत बाहिर पनि ठूलो रूपले सञ्चालित हुनुका साथै धेरै अन्तर्राष्ट्रिय बैङ्कहरूले बेलायतभित्र ठूलो हिस्सा ओगटेका छन् । कति ठूलो छ बेलायतको बैङ्किङ क्षेत्र र वित्तीय प्रणाली धेरै मानिसको जीवनसँग जोडिएको र अर्थतन्त्रको मेरुदण्ड हो । बेलायतको सन् २०१४ को तथ्याङ्कअनुसार सबै बासिन्दाको कुल तलबको कमाइ करिब १ ट्रिलियन (एक हजार अर्ब) पाउन्ड हुन्छ । सन् २०१३ को तथ्याङ्कमा बेलायतमा वर्षमा सामान तथा सेवामा कुल २ दशमलव ५ ट्रिलियन पाउन्ड खर्च हुने गरेको छ । बेलायतभित्रको वित्तीय संस्थाहरूले गरेको भुक्तानी र व्यवस्थापनको रकम २४५ ट्रिलियन पाउन्ड भएको देखिएको छ ।विश्व आर्थिक समन्वय र वित्तीय सम्बन्ध प्रगाढ हुने विश्वासमा भविष्यको बेलायती बैङ्किङ प्रणालीको आकलन गर्नुपर्ने हुन्छ । यो तरिका अवलम्बन गर्नका लागि भविष्यमा अर्थतन्त्र कति वृद्धि हुन्छ र यसको कारणले वित्तीय सेवाको मागलाई कसरी परिवर्तन गर्छ भन्ने कुरामा ध्यान दिनु जरुरी छ । यसका लागि साधारण तीन तरिका अवलम्बन गर्न सकिन्छ ।बेलायतको बैङ्किङ क्षेत्रको कम्पनीहरूको जम्मा वासलात २० ट्रिलियन पाउन्ड भन्दा बढी छ । अमेरिका, जापान र अरू दसवटा युरोपियन देशहरूको तुलनामा बेलायतको जनसङख्याको आधारमा सबैभन्दा ठूलो बैङ्किङ क्षेत्र रहेको छ । यस क्षेत्रको सम्पत्ति बेलायतको कुल ग्राहस्थ उत्पादन (जीडीपी) को तुलनामा सन् २०१३ मा ४५० प्रतिशतभन्दा बढी भएको छ । सन् १९७५ मा जीडीपीको १०० प्रतिशत मात्र थियो ।  बेलायतको बैङ्किङ प्रणालीमा विदेशी बैङ्कहरूको भूमिका उल्लेखनीय छ । बेलायतभित्र १५० वटा विदेशी बैङ्कका र ९८ वटा विदेशी बैङ्कद्वारा नियन्त्रित शाखाहरूले निक्षेप लिने कार्य गर्छन् । बेलायतको आधा बैङ्किङ सम्पत्ति आवासीय विदेशी बैङ्कको रहेको छ । दुई ठूला विदेशी बैङ्क शाखाहरूको कुल सम्पत्ति करिब २ दशमलव ७५ ट्रिलियन पाउन्डको रहनुको साथै ३३ प्रतिशत बैङ्कभित्रको उधारो (interbank Lending) दिने गरेका छन् । विश्व बैङ्किङ गतिविधिको झण्डै २० प्रतिशत बेलायतभित्रबाट बुक हुने गर्छ । गैरऋण सम्पत्ति (non–loan Assets) को पनि बेलायतको बैङ्किङ सम्पत्तिमा भूमिका रहेको छ । बेलायती स्वामित्वमा रहेको आधा जति बैङ्कहरूको सम्पत्तिमध्ये करिब ५० प्रतिशत गैरबैङ्क ऋणीहरूलई दिएका छन् । विदेशी स्वामित्वका बैङ्कहरूको भने १० प्रतिशत भन्दा कम रहेको छ । भविष्यमा बेलायतको बैङ्किङ प्रणाली कत्रो होला ?विश्व आर्थिक समन्वय र वित्तीय सम्बन्ध प्रगाढ हुने विश्वासमा भविष्यको बेलायती बैङ्किङ प्रणालीको आकलन गर्नुपर्ने हुन्छ । यो तरिका अवलम्बन गर्नका लागि भविष्यमा अर्थतन्त्र कति वृद्धि हुन्छ र यसको कारणले वित्तीय सेवाको मागलाई कसरी परिवर्तन गर्छ भन्ने कुरामा ध्यान दिनु जरुरी छ । यसका लागि साधारण तीन तरिका अवलम्बन गर्न सकिन्छ । पहिलो प्रत्येक देशको प्रतिव्यक्ति आय भविष्यमा कति होला, दोस्रो प्रत्येक देशको प्रतिव्यक्ति आय वित्तीय प्रणालीको जम्मा सम्पत्ति र कुल ग्रहास्थ उत्पादन (जीडीपी) को अनुपात अनुरूप ऐतिहासिक सम्बन्धमा यी दुईबीच हुने भिन्नताको आधारमा हेरेर गर्न सकिन्छ । तेस्रो विश्वका ठूला अर्थतन्त्र भएका जी–२० देशहरूको प्रत्येक देशको बैङ्किङ प्रणाली जी–२० वटा देशहरूको बैङ्किङ सम्पत्ति बढ्ने आधारमा भविष्यवाणी गर्न सकिन्छ । यी कुरालाई आत्मसात् गरी बेलायतको बैङ्किङ प्रणाली सन् २०५० मा बेलायतको जीडीपीको ९५० प्रतिशतभन्दा बढी रहने अनुमान विश्लेषकहरूले गरेका छन् । पैसाको कुरा गर्दा बेलायतको बैङ्किङ प्रणालीको कुल सम्पत्ति ६० ट्रिलियन पाउन्डभन्दा बढी हुने अनुमान गर्न सकिन्छ । बेलायतको बैङ्किङ प्रणाली यति धेरै ठूलो हुनुका प्रमुख कारणहरूमा औद्योगिक क्रान्ति र बेलायती साम्राज्यको ऐतिहासिक पृष्ठभूमि, प्रतिस्पर्धामा माथि रहन सक्नु, फाइनान्सियल हब बन्ने सामथ्र्य हुनु, धेरै ठूलो तथा शक्तिशाली भई असफल नहुने भन्ने मान्यताको आधार आदिलाई मान्न सकिन्छ । 