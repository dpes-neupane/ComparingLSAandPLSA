देशमा संविधान जारी भएको चार वर्ष पूरा हुँदैछ । सङ्घीय लोकतान्त्रिक गणतन्त्रको संविधान नेपाली जनताले पहिलो पटक संविधानसभाबाट बनाएपछि एउटा युगको परिवर्तन भएकै हो । त्यसपछि जुन दिशामा देश जानुपथ्र्यो, त्यो दिशामा नगएको सर्वत्र अनुभूत हुँदैछ ।खासगरी संविधानसभाबाट जारी संविधान पछिको पहिलो निर्वाचनमा नेकपा नाम गरिएको पहिलेको एमाले र प्रचण्ड नेतृत्वको माओवादी मिलेर दुई तिहाइको सरकार बन्यो । त्यसबाट यो परिवर्तनलाई संस्थागत गर्दै आमूल परिवर्तनको दिशामा देश जान्छ, विकास, समृद्धि र सुशासन कायम हुन्छ भन्ने जुन परिकल्पना थियो, त्यो नहुँदा जनता निराश र अन्योलमा पर्दै गएको अवस्था छ ।अधुरो क्रान्तिको पीडा : पुरानै शक्ति हावीनेपालमा २००७ साल आसपासदेखि सुरु भएको आन्दोलन माओवादी जनयुद्धको क्रममा उत्कर्षमा पुग्यो । त्यसैको बलमा सङ्घीय लोकतान्त्रिक गणतन्त्र बन्यो । त्यसपछि पनि अहिलेको यो निराशाजनक अवस्थाको मुख्य कारण ‘अधुरो क्रान्तिको पीडा’ हो ।जस्तो युरोप, अमेरिका, रुस, चीनलगायतका देशमा क्रान्तिकारी शक्तिहरूले पूर्ण विजय हासिल गरे । त्यतिबेलाको राज्यसत्तालाई आमूल रूपान्तरण गरेर राजनीतिक उपरीसंरचना मात्रै होइन, प्रशासनिक ढाँचा, न्यायालय, सुरक्षा संयन्त्र, आर्थिक, सामाजिक, सांस्कृतिक संरचनाहरूलाई पनि बदलेर जगैदेखि नयाँ बनाए । त्यसले छिटो गतिमा देश र समाजको विकास भयो ।क्रान्तिको रापताप सेलाउँदै जादा माओवादी, मधेसवादी, जनजाति, थरुहट आन्दोलनसँग सम्बन्धित क्रान्तिकारी शक्तिहरू कमजोर हुँदै गए । फेरि पुरानै शक्तिहरू काँग्रेस र एमाले हाबी हुन पुगे । जो गणतन्त्र, सङ्घीयता, धर्मनिरपेक्षता, समावेशिताका विरोधी शक्ति थिए, तिनीहरू नै सत्तामा आइसकेपछि परिवर्तनलाई ठीक ढङ्गले कार्यान्वयन नहुनु स्वभाविक हुन्थ्यो र भयो ।तर हाम्रोमा ००७ सालदेखि पटक पटकका आन्दोलन सम्झौतामा टुङ्गिए । माओवादी जनयुद्धलाई पूर्ण विजयमा पुर्याएरै क्रान्तिलाई पूर्णता दिने भन्ने लक्षका साथ हामीले सुरु गरेका थियौँ । केही हदसम्म हामी सफल भयौँ । कमसेकम देशमा राजतन्त्र गएर गणतन्त्र आयो । एकात्मक राज्यलाई सङ्घीय ढाँचामा पुनर्संरचना गरियो । नेपाली जनताले चुनेका प्रतिनिधिमार्फत संविधान जारी भयो । यो युगान्तकारी परिवर्तन थियो ।तर यो पूर्ण जित हासिल गरेर मात्रै भएको परिवर्तन थिएन । यसक्रममा पुराना शक्तिमध्ये राजतन्त्रलाई त सबै मिलेर फाल्यौँ । तर काँग्रेस र एमाले जो पुरानै संसदीय व्यवस्था र राजतन्त्र नै मानेर जान प्रतिबद्ध शक्ति थिए, उनीहरू माओवादी जनयुद्ध, मधेस आन्दोलन र जनजाति आन्दोलनको बलमा सङ्घीय लोकतान्त्रिक गणतन्त्रमा जान बाध्य भए । तिनीहरूसँग हामीले सम्झौता गर्यौँ ।परन्तु क्रान्तिको रापताप सेलाउँदै जादा माओवादी, मधेसवादी, जनजाति, थरुहट आन्दोलनसँग सम्बन्धित क्रान्तिकारी शक्तिहरू कमजोर हुँदै गए । फेरि पुरानै शक्तिहरू काँग्रेस र एमाले हाबी हुन पुगे । जो गणतन्त्र, सङ्घीयता, धर्मनिरपेक्षता, समावेशिताका विरोधी शक्ति थिए, तिनीहरू नै सत्तामा आइसकेपछि परिवर्तनलाई ठीक ढङ्गले कार्यान्वयन नहुनु स्वभाविक हुन्थ्यो र भयो । अतः अहिलेको पीडा भनेको सम्झौतामा टुङ्ग्याइएको क्रान्तिको परिणाम हो । अर्थात अधुरो क्रान्तिको परिणाम हो ।नेतृत्व ठीकढंगले स्थापित गर्न नसक्दा...यसमा रोइकराइ, आवेग र भावनात्मक कुरा गरेर हुँदैन । राजनीतिक क्रान्ति तत्काल विद्यमान राष्ट्रिय र अन्तर्राष्ट्रिय शक्ति सन्तुलनले पनि निर्धारित हुन्छ । राष्ट्रिय अन्तर्राष्ट्रिय परिस्थिति, देशभित्रको वर्गीय, जातीय, क्षेत्रीय, लैङ्गिक संरचना, आर्थिक, सांस्कृतिक स्तरले त्यसको निर्धारण गर्छ । त्यसरी हेर्दा एक हदसम्म माओवादी जनयुद्धलाई सम्झौताबाट सङ्घीय लोकतान्त्रिक गणतन्त्रमा पुर्याउनु आवश्यक र बाध्यता थियो । सिद्धान्त त त्यो बेठिक थिएन । तर गल्ती कहाँनेर भयो भने माओवादी शक्तिले आफ्नो नेतृत्व ठीक ढङ्गले स्थापित गर्न र कायम गर्न सकेन ।म आफू पनि त्यसको प्रमुख हिस्सेदारको नाताले भएको कमजोरी स्वीकार गर्न तयार छु । तर प्रमुख जिम्मेवारी मेरो थिएन । कमरेड प्रचण्ड मुख्य नेतृत्वमा हुनुहुन्थ्यो । विभिन्न ढङ्गले उहाँ निरन्तर दुई दशकभन्दा बढी समय नेतृत्वमा रहनुभयो । उहाँको आत्मकेन्द्रित, अस्थिर र ढुलमुल चरित्रको कारण सम्झौतामा त आउने तर जहिलेसुकै आफ्नो नेतृत्व र पदलाई केन्द्रमा राखेर सोच्ने प्रवृत्तिले परिवर्तनका मुद्दा र एजेन्डा ओझेलमा परे । उहाँ निरन्तर आफ्नो पद र स्वार्थलाई सुरक्षित गर्ने ढङ्गले जानुभयो । म, किरणजी लगायत त्यहाँ रहेका अरू थुप्रै इमानदार साथीहरु समेत, हामीले पनि ठीक ढङ्गले उहाँको गलत प्रवृत्तिका विरुद्ध सङ्घर्ष सञ्चालन गर्न सकेनौँ ।केपी शर्मा ओली यो परिवर्तनको खुलेआम विरोधकर्ता हुनुहुन्थ्यो, माओवादी जनयुद्धको सबैभन्दा प्रखर विरोधी उहाँ नै हुनुहुन्थ्यो । शान्ति प्रक्रियामा पनि उहाँको खासै रुचि थिएन । गणतन्त्र आउनुभनेको ठेलागाडा चढेर अमेरिका जानुजस्तै हो भन्नु हुन्थ्यो । सङ्घीयतालाई कहिल्यै मन पराउनुभएन, अहिले पनि मन पराउनुहुन्न । उहाँसँग गएर प्रचण्डजीले ठूलो हिस्सालाई त्यहाँ मिसाइदिनुभयो । त्यसले गर्दा पुरानो शक्ति हाबी हुन पुगे ।मैले पछिसम्म पनि प्रयत्न गरे । २०७२ असोजमा संविधान जारी भएपछि प्रचण्डजीसँग मैले स्पष्ट कुरा गरेको थिँए, माओवादी आन्दोलनले यहाँसम्म ल्यायो । अब यहाँभन्दा अगाडि माओवादी विचार बोकेर हुँदैन । अहिलेको युगअनुसार हामीले विचारलाई परिमार्जन र विकसित गर्नुपर्छ । यसलाई समाजवादी शक्तिमा रूपान्तरण गर्औँ भनेको थिए, उहाँले मान्नुभएन ।आउनुस् एउटा समाजवादी पार्टी बनाउँ भनेर अन्तिम पटक पनि प्रयत्न गरेको हो । उपेन्द्र यादवजी र मैले नै उहाँसग कुरा गरेर अहिले पर्खनुस्, एमालेमा मर्ज नगर्नुस् भनेकै हो । तर उहाँलाई मनाउन सकिएन ।दोस्रो पटक २०७४ असोज १७ गते एमालेसँग चुनावी गठबन्धन हुने क्रममा मैले यही कुरा दोहोर्याएको थिएँ । त्यतिबेला पनि उहाँले ठीकै हो त भन्नुभयो तर मान्नु भएन । तेस्रो पटक ०७५ साल जेठ ३ गते एमालेसँग औपचारिक रूपमा पार्टी एकता घोषणा हुनु १५ दिन अगाडि तपाईंले तत्काल एकता नगरिहाल्नुस्, मोर्चा बनाउनुभयो भने ठीक हुन्छ, सरकारको समर्थन गर्नुस् । पुरानै ढाँचाको एमाले पार्टी,  कम्युनिस्ट पार्टी पनि होइन । हिजोको कम्युनिस्ट स्टालिन ढाँचामा बनेको पार्टीबाट अहिलेको विश्वमा र नेपालको विशिष्ट सन्दर्भमा हामीले समस्या हल गरेर अगाडि जान पनि सक्दैनौँ । त्यसैले आउनुस् एउटा समाजवादी पार्टी बनाउँ भनेर अन्तिम पटक पनि प्रयत्न गरेको हो । उपेन्द्र यादवजी र मैले नै उहाँसग कुरा गरेर अहिले पर्खनुस्, एमालेमा मर्ज नगर्नुस् भनेकै हो । तर उहाँलाई मनाउन सकिएन । अहिले उपेन्द्रजी र मैले ०५२ सालदेखिका अग्रगामी शक्ति, ०६२।०६३ को जनआन्दोलन र त्यसपछिका अग्रगामी, प्रगतिशील, लोकतान्त्रिक र समाजवादी शक्तिहरू एक ठाउँमा आएर बलियो समाजवादी केन्द्र बनाउने हाम्रो प्रयत्न छ । यो बाटो नै अबको उपयुक्त बाटो र विकल्प हो ।अबको मार्गचित्रअमेरिका, चीन र भारतको तीन रणनीतिको टक्करबीच नेपालगणतन्त्र नेपालले अपनाउनुपर्ने अबको मार्गचित्रको कुरा गर्दा ख्याल गर्नुपर्ने कुरा के हो भने यसमा राजनीतिक, सामाजिक र आर्थिकलगायत दुई तीन पक्षहरु अभिन्न ढंगले अन्तरनिहित हुन्छन् । अहिलेको विश्व अति अन्तरसम्बन्धित छ । नेपालको अत्यन्त जटिल भू–राजनीति छ । चीन महाशक्तिका रूपमा उदय भएर आउँदै छ । भारत महाशक्ति हुनेक्रममा छ । अमेरिकाले पनि यो क्षेत्रमा आफ्नो चासो देखाउँदै छ । चीनको बीआरआई भन्ने नीति, भारतको हिमाल सेरोफेरो मेरो हो भन्ने नीति र अमेरिकाको इन्डोप्यासिफिक स्ट्राटेजी, यी तीन नीतिको टक्कर नेपालमा पर्दै छ ।यस्तो अवस्थामा हामी सम्पूर्ण देशभक्त शक्ति र अग्रगामी शक्तिहरूले बलियो एकता कायम गर्न आवश्यक छ । त्यसको निम्ति हिमाल, पहाड र तराईमा बस्ने आदिवासी जनजाति, मधेसी, थारु, खस आर्य, महिला दलित लगायतका समुदाय बीचमा दह्रो एकता कायम गरेर, नेपालमा पर्दै गएको बाह्य भूराजनीतिक चापलाई थेग्दै नेपालको राष्ट्रिय स्वाधीनता जोगाउनेतर्फ हामी जानुपर्छ । हिमाल, पहाड र तराईको बीचमा कायम भएको दूरीलाई मेटाएर बलियो एकता कायम गर्नैपर्छ । यसले मात्रै बाह्य दबाब थेग्न सक्छौँ र राष्ट्रिय स्वाधीनता जोगाउन सक्छौँ । पहिला यसमा ध्यान जानुपर्छ ।देशमा बढ्दो द्वन्द्वको खतरा र संविधान संशोधनसङ्घीयताको कार्यान्वयनमा भएको ढिलाइ र सङ्घीयता विपरीत ऐनहरू बनाएर सङ्घीयतालाई कमजोर पार्ने जुन स्थिति हुँदैछ, त्यसले देशमा फेरि द्वन्द्व बढ्ने खतरा छ ।दोस्रो, नेपालको राज्यलाई सङ्घीय लोकतान्त्रिक गणतन्त्रमा रूपान्तरण गरेका छौँ । यसलाई दह्रोसँग समातेर गणतन्त्र, सङ्घीयता र समावेशिताका पक्षधर शक्तिहरू बीचमा बलियो एकता कायम गर्नुपर्छ । त्यसको निम्ति सङ्घीयताको कार्यान्वयनमा भएको ढिलाइ र सङ्घीयता विपरीत ऐनहरू बनाएर सङ्घीयतालाई कमजोर पार्ने जुन स्थिति हुँदैछ, त्यसले देशमा फेरि द्वन्द्व बढ्ने खतरा छ । त्यसअर्थमा सङ्घीयतालाई ठीक ढङ्गले कार्यान्वय गर्ने र यसका अपूर्णताहरूलाई पूर्णता दिन संविधान संशोधनमार्फत देशमा दिगो शान्ति कायम गर्नुपर्छ ।सुशासनको खाँचोतेस्रो, देशमा कुशासन, भ्रष्टाचार, बेथिति बढ्दो छ । हिजोका क्रान्तिकारी साथीहरू अहिले सत्तामा पुगेपछि राज्यसत्ताको दोहन गर्ने, आफ्ना आसेपासेहरूलाई पोस्ने, ठूला कमिसन एजेन्टहरूको चङ्गुलमा फस्ने र नोकरशाही तन्त्र, सुरक्षायन्त्र, न्यायालयमा समेत दलिय भागबन्डा गरेर भ्रष्टाचारलाई संस्थागत गर्ने काम भएको छ । यसलाई हामीले कडाइपूर्वक रोक्नुपर्छ । सुशासनको प्रत्याभूति गराउनुपर्छ । अहिले भ्रष्टाचार निरोधक अख्तियार दुरूपयोग लगायतका संस्था अत्यन्त कमजोर भएका छन् । यसको सट्टामा संसद र जनताप्रति पूर्ण उत्तरदायी हुने जनलोकपालको व्यवस्था गरेर सबै भ्रष्टाचारीलाई कडा कारवाही गर्ने संयन्त्र बनाउनुपर्छ । प्रक्रियामुखी प्रशासन यन्त्रलाई आमूल रूपमा पुनर्संरचना गर्नुपर्छ । कडा सुशासन कायम गर्नुपर्छ ।समृद्धि ल्याउने बाटोचौथो, जनताले तत्काल चाहेको गरिबी, बेरोजगारीबाट मुक्ति र तीव्र आर्थिक विकास हो । यसको निम्ति सुस्पष्ट मार्गचित्र बनाएर स्वदेशी र विदेशी स्रोत परिचालन गर्ने, देशमा कृषि क्षेत्रको तीव्र आधुनिकीकरण गरेर व्यावसायीकरण गर्ने, उद्योगधन्दाको विकास गरेर चरम व्यापार घाटाको अन्त्य गर्ने । देशभित्र ठूला पूर्वाधार, जलस्रोत लगायतमा विकास गरेर प्रतिवर्ष दस लाख रोजगारी सिर्जना गरेर युवालाई रोजगारी दिन सक्यो र दुई दशकसम्म निरन्तर दुई अङ्कको वृद्धिदर हाँसिल गर्न सक्यो भने देशमा विकास र समृद्धि आँउछ । यसको जगमा टेकेर सम्मुनत समाजवादको दिशातिर जानुपर्छ । यो नै नेपालको स्वाधीनताको रक्षा गर्दै सुशासन, दिगो शान्ति कायम गरेर समतामूलक समृद्धिमा जानेबाटो हो ।राजनीतिप्रति वितृष्णाराजनीतिप्रति नै जनतामा ठूलो वितृष्णा र क्रान्तिकारीप्रति पनि अविश्वास बढेको छ । यो अत्यन्त दुर्भाग्यपूर्ण छ ।एकजना जर्मन दार्शनिको भनाइ छ, ‘क्रान्ति सम्पन्न भएको भोलिपल्ट क्रान्तिकारीहरू प्रति– क्रान्तिकारीमा बदलिन्छन् ।’ क्रान्ति भनेको निरन्तरको प्रक्रिया हो । हिजो कुनै बेला काँग्रेस पनि क्रान्तिकारी थियो, एमाले पनि क्रान्तिकारी थियो । पछि पश्चगामी शक्तिमा परिणत भए । हामी माओवादीले निरन्तर क्रान्तिको दिशामा जान्छौँ भन्ने प्रतिबद्धता गर्यौँ । माओवादी जनयुद्धमार्फत् लोकतान्त्रिक गणतन्त्रको संविधान जारी भइसकेपछि हाम्रा साथीहरू सत्तामा पुगे । उनीहरू पनि काँग्रेस र एमालेको इतिहास दोहोर्याउँदै भ्रष्टाचार, कमसनखोरी कान्डमा फस्दै गए । यसले गर्दा राजनीतिप्रति नै जनतामा ठूलो वितृष्णा र क्रान्तिकारीप्रति पनि अविश्वास बढेको छ । यो अत्यन्त दुर्भाग्यपूर्ण छ ।राजनीति कमाइको आधार वा धन्दा बनाइनु हुन्नराजनीतिलाई निजी व्यवसाय वा पेसाका रूपमा लिने होइन । राजनीति स्वेच्छिक सेवा हो । हामीले आफ्नो अर्थोपार्जन र परिवारको निम्ति आर्थिक व्यवसाय गर्नसक्नु पर्छ । तर राजनीतिलाई कमाइको आधार वा धन्दा बनाइनु हुँदैन । हामी निरन्तर क्रान्तिको मार्गमा लाग्नुपर्छ । भ्रष्टाचारको दलदलबाट राजनीतिलाई निकालेर नयाँ युवापुस्ता जसलाई राजनीतिबाट वितृष्णा छ, उसलाई आकर्षित गर्ने दिशातिर हामी जानुपर्छ । यो नै आजको आवश्यकता हो ।कुराकानीमा आधारित । प्रस्तुतिः बबिता शर्मा