उच्चारण नगरिए पनि मध्यपूर्व तेस्रो विश्वयुद्वमा छ   बाराक ओबामाको १० सेप्टेम्बर २०१४ मा इस्लामिक आतङ्कवादीविरुद्धको युद्धको पुनः घोषणामा एउटा शब्द टड्कारो रुपमा अनुपस्थित थियो । त्यो हो– ‘युद्ध’ । प्राविधिक र मन्त्रमुग्ध पार्ने शब्दहरुको जङ्गलले हामीलाई यथार्थबाट ध्यान अन्यत्र लान खोज्छ तर हामीले यथार्थबाट ध्यान मोड्न मिल्दैन । इजरायलले प्यालेस्टाइनको गाँजा क्षेत्रमा गरेको कुकृत्यलाई कथित ‘अभियान’ भनेर दावा गरिन्छ । इजराइललाई अमेरिकाको घिनलाग्दो समर्थन प्राप्त छ, जसमा इजराइलीद्वारा गरिने सबै कुकृत्यलाई अमेरिका ‘अभियान’ शब्दको प्रयोग गर्छ । वास्तवमा स्तम्भकारले थाहा पाएदेखि बेलायत संसारभर मान्छे मार्न संलग्न भइरहेको यथार्थ भए पनि मेरो देशले अन्तिम पटक अर्को देशमा युद्ध घोषणा सन् १९४२ मा सियाम (थाइल्यान्ड) विरुद्ध गरेको थियो । उदाहरणका रुपमा अमेरिकाले भियतनाममा युद्ध ‘घोषणा’ समेत गरेन । ‘युद्ध’ शब्द अब थोत्रो र नबिक्ने शब्द भएको उनीहरुले ठम्याइसकेका छन् । दोस्रो विश्व युद्धयता हामी द्वन्द्वलाई भौगोलिक रुपमा सीमित र नियन्त्रित गर्न सक्ने कुरामा ढुक्क हुन थालेका छौँ । ‘युद्ध’ शब्द उच्चारण गर्न सङ्कोच मान्नुको पछाडि आंशिक भए पनि कानुनी र नैतिक कारण छ ।युद्धको घोषणाका लागि उच्च मात्राको राजनीतिक सहमति, संसदमा भोटको आवश्यकता जस्ता प्रक्रियाको झन्झटले उनीहरुलाई युद्ध शब्द घोषणा नगरिकन युद्ध मच्चाउन लालायित बनाएको देखिन्छ । जस्तै– भियतनाम युद्धलगतै सन् १९७३ मा अमेरिकी कङ्ग्रेसले ‘युद्ध अधिकार कानुन’ पास गर्यो । इराकमा पश्चिमको यति धेरै सैन्य हस्तक्षेपको मूल समस्या सफलता कस्तो हुनेछ भन्ने हल्का धारणासमेत नहुनु हो । आईएसमाथि बम हमला भयङ्कर ज्वालालाई कोट्याए जस्तो हो । जसलाई आजकल बढ्दो रुपमा तीस वर्षे युद्धको नापोमा तुलना गर्न थालिएको छ । जसले सैन्य द्वन्द्वमा फौजलाई ६० भन्दा बढी दिन खटाउन पाउने राष्ट्रपतिको अधिकारमा समेत कटौती गरिदियो । तर यो विधेयक राष्ट्रपतिको निर्णयलाई चुनौती दिन कहिल्यै प्रयोगमा ल्याइएन ।यसका साथै युद्धको औपचारिक घोषणाले न्याय युद्ध परम्पराको बहसहरु अवश्यम्भावी बनाइदियो । स्तम्भकार यो परम्परामा साधारणतया विश्वास गर्दैन । कारण म यो परम्पराले साच्चै युद्ध रोकेको घटना एउटा पनि पाउँदिन । यसको विपरीत जब पायक पर्छ अर्थात जब न्याय युद्धले युद्धलाई वैधता दिन्छ भन्ने विश्वास गरिन्छ तब जुनसुकै समय यसलाई अख्तियारीको रुपमा देखाइन्छ । अर्को शब्दमा भन्दा अभ्यासमा न्याय युद्ध एउटा एकतर्फी बाटो हो ।यो संयोग होइन, न्याय युद्ध सम्राट कन्स्टयान्टिनले त्यो समय विकास गरेका हुन् जतिबेला उनले आफूले शासन गरिरहेको रोमन साम्राज्यलाई क्रिस्चियन नामकरण गर्ने निर्णय गरेका थिए । दुनियाले थाहा पाएको इतिहासकै ठूलो युद्ध मेसिन (रोमन साम्राज्य)को नेतालाई अधिकांश इसाई युद्ध विरोधी रहेको तथ्य लाज्जाको विषय मान्छन् । त्यसैले न्याय युद्ध आफैमा इसाई नामकरणपछि पनि रोमन सेनालाई लाडाइँ थालिराख्न सृजना गरिएको थियो । यो विचार अघिसार्ने तत्कालीन धर्मगुरुहरु निश्चय नै बुद्धिमान थिए तर तिनीहरु सैन्य घरानाको ‘उपयोगी मूर्ख’ भन्दा बढी केही भएनन् ।म आईएस विरुद्धको बम हमलाको विरोधी होइन । बरु म पश्चिमी सरकारहरु किनारामा बसेर हेर्नेभन्दा बढी गर्न सक्छौँ भन्ने स्वीकार्न हिम्मत गर्नुपर्छ भन्ने सोच्छु । किनकि यो कार्य हामीले कुनै पनि समय कल्पेभन्दा निक्कै ठूलो युद्ध भएको छ । तर मेरो शङ्काका बाबजुद न्याय युद्धको एक पक्ष उठाउनु र पश्चिम एसियाको हालको द्वन्द्वमा लागू गर्नु आझै पनि उपयोगी देखिन्छ । न्याय युद्धलाई समानुपातिक मात्र होइन जितको प्रशस्त सम्भावना पनि चाहिन्छ । इराकमा पश्चिमको यति धेरै सैन्य हस्तक्षेपको मूल समस्या सफलता कस्तो हुनेछ भन्ने हल्का धारणासमेत नहुनु हो । आईएसमाथि बम हमला भयङ्कर ज्वालालाई कोट्याए जस्तो हो । जसलाई आजकल बढ्दो रुपमा तीस वर्षे युद्धको नापोमा तुलना गर्न थालिएको छ । सिया र सुन्नीबीचको सम्प्रदायिक द्वन्द्व जसलाई इरानी इस्लामिक क्रान्तिले सुरु गर्योे र पछि झुर सल्लाहकारहरुले गर्दा पश्चिमाको इराक हमलाले झनै विकराल बनायो अमेरिकी स्वचालित ड्रोन र हवाई आक्रमणको समाधानको शैलीले स्वीकारे भन्दा निक्कै माथिल्लो स्तरको परिणाम देखाएको छ । हामीले सम्पूर्ण पश्चिम एसिया र त्यसको पारी अफ्रिकासम्म फैलिएको एउटा ठूलो राजनीतिक ‘टेक्टोनिक प्लेट’को स्थानातरण देखिरहेका छौँ । पश्चिमाको जाने सुनेको शस्त्र आक्रमणको सहभागिताले हामीले नी केही गरेका थियौँ भन्ने अल्प–अवधिको सन्तुष्टीभन्दा बढी केही मात्र ल्याउँदैन सायद । म आईएस विरुद्धको बम हमलाको विरोधी होइन । बरु म पश्चिमी सरकारहरु किनारामा बसेर हेर्नेभन्दा बढी गर्न सक्छौँ भन्ने स्वीकार्न हिम्मत गर्नुपर्छ भन्ने सोच्छु । किनकि यो कार्य हामीले कुनै पनि समय कल्पेभन्दा निक्कै ठूलो युद्ध भएको छ । आतङ्कवाद वा नियन्त्रित द्वन्द्वबारेको तर्क वितर्कले समेट्नेभन्दा निक्कै पर गइसकेको छ । दोस्रो विश्वयुद्धदेखि हामीले ठूलो युद्ध विगतका कुरा भयो भन्ने सुनेर हुर्कियौँ । तर अब त्यो अवस्था रहेन । यो तेस्रो विश्वयुद्ध हो । यो पटक पश्चिमा मूल शक्ति यसको किनारामा छौँ ।अनुवाद : सुवर्ण उप्रेती बेलायती पत्रिका गार्जियनबाट अनुवाद गरिएको ।