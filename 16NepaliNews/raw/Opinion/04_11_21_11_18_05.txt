अमेरिकाको हारवर्ड युनिभर्सिटीका प्रोफेसर हेनरी लुईस काला जातिका व्यक्ति हुन् । सन् २००९ को घटना हो, उनी केही दिनका लागि घर बाहिर गएका थिए । घरमा आउँदा चाबी खुलेन । उनले चाबी फोरेर घरभित्र पस्ने प्रयास गरे । यस क्रममा छिमेकीको घरसम्म डाङडाङ–डुङडुङ आवाज आउनु स्वाभाविकै थियो । यहीबीचमा कसैले पुलिसलाई खबर गरेछ, लुईसको घरमा गोरा जातिका प्रहरी जेम्स क्रौलीको टोली आइपुग्यो ।प्रहरी आउँदा प्रोफेसर लुईस आफ्नो घरभित्र पसिसकेका थिए । प्रहरीले उनीसँग स्वाभाविकरुपमा सोधखोज गर्यो । चाबी नखुलेकाकाले फुटाएर भित्र पसेको र आफू घरबेटी भएको लुइसले बताए । तथापि प्रहरीले उनलाई लिएर गयो र केही समयपछि घर पठाइदियो ।यो घटनामा प्रोफेसर लुईसले प्रहरीको व्यवहारप्रति चित्त दुखाउँदै मिडियामा प्रतिक्रिया दिए, यदि म गोरा जातिको नागरिक हुन्थें भने प्रहरीले मलाई सामान्य सोधपुछ गरेर छाडिदिन्थ्यो, गिरफ्तार गर्दैनथ्यो । कालो जातिको भएकै कारण प्रहरीले मलाई यस्तो व्यवहार गर्यो ।सन् २००९ जुलाई ३० को साँझ राष्ट्रपति ओबामाले प्रोफेसर हेनरी लुईस र प्रहरी अधिकृत जेम्स क्रौलीलाई ह्वाइट हाउसमा बोलाए र दुबै जनासँग बसेर बियर पिए । दुबै पक्षबीच कुराकानी भयो । असमझदारी हट्यो र समस्या समाधान भयो ।यो घटनालाई लिएर अमेरिकी समाजमा प्रोफेसर लुईस र प्रहरीको पक्ष–विपक्षमा बहस हुन थाल्यो । देशमा जातीय तनाव नै सिर्जना भयो । यही क्रममा तत्कालीन राष्ट्रपति बाराक ओबामाले पनि प्रहरीले ‘मूर्खतापूर्ण व्यवहार’ गरेको सार्वजनिक प्रतिक्रिया दिए । ओबामाको भनाइले आगोमा घिऊ थप्यो । प्रहरी अधिकृत जेम्सले कालो जातिको भएकाले लुईसलाई पक्राउ नगरेको तर कर्तव्य पालना गर्दा राष्ट्रपति ओबामाबाट आफूमाथि गलत आक्षेप लगाइएको गुनासो गरे । यसले गर्दा सानो घटनाले अमेरिकामा उग्र रुप लियो ।अन्ततः सन् २००९ जुलाई ३० को साँझ राष्ट्रपति ओबामाले प्रोफेसर हेनरी लुईस र प्रहरी अधिकृत जेम्स क्रौलीलाई ह्वाइट हाउसमा बोलाए र दुबै जनासँग बसेर बियर पिए । दुबै पक्षबीच कुराकानी भयो । असमझदारी हट्यो र समस्या समाधान भयो ।रुपा सुनार प्रकरणदलित भएकै कारण कोठा भाडा नदिएको यस प्रकरणमा रुपा सुनार र सरस्वती प्रधानका आ–आफ्नै तर्क छन् । कोठाभाडामा सहमति भइसकेपछि जात सोधिएको र दलित भएकै कारण सरस्वतीले कोठा नदिएको रुपाको गुनासो छ । सरस्वतीले चाहिँ आफ्नो घरमा बूढीआमा बस्ने भएकाले कोठा भाडा दिन नसकेको भन्दै रुपालाई ‘सरी है बहिनी’ भनेको तर आफूले जातीय कुरो केही पनि नगरेको तर्क गरेकी छिन् ।जसरी अमेरिकी प्रोफेसर लुईसलाई आफूमाथि विभेद भयो भन्ने परेको थियो, दलित समुदायकी रुपालाई पनि त्यस्तै महसुुस भएको देखिन्छ । विभेद भन्ने कुरा बाहिरी तर्कबाट सिद्ध हुने विषय होइन, यो त भोग्नेलाई महसुस हुने पीडा हो । रुपालाई म विभेदमा परें भन्ने अनुभूति भएको छ भने त्यसप्रति सरस्वती प्रधान, समाज र राज्य सबैले संवेदनशील हुनैपथ्र्यो । ‘तँलाई विभेद भएको छैन’ भनिदिएर वा दलितविरुद्ध जुलुस लगाएर समस्याको समाधान हुँदैन ।सरस्वतीले दिन्छु भनिसकेको कोठा नदिँदा रुपालाई जुन विभेदको अनुभूति भएको छ, यस्तो अवस्थामा अब सरस्वतीले रुपासँग माफी माग्न सक्छिन् त ? के सरस्वतीले रुपासँगै बसेर चिया वा खाना खाएर आफूमा जातीय भेदभाव नरहेको देखाउन सक्छिन् ? अनि त्यो अवस्थामा रुपाले सरस्वतीलाई एकपटकका लागि माफी दिन सक्छिन् ? सरस्वती र रुपमा दुबैले यसरी आपसमा बसेर असमझदारी हटाए र सहभोज गरेर, अंकमाल गरेर विभेदविरुद्धको सन्देश दिए भने त्यसले समाजमा सकारात्मक सन्देश प्रवाह गर्न सक्छ । के हामीले यस्तो सभ्य समाजको कल्पना गर्न सक्छौं ?रुपा सुनारविरुद्ध सडकमा नारा लगाउन तम्सेको समुदायलाई मन्त्री श्रेष्ठले त्यसो गर्नुहुँदैन, हाम्रो समुदायले दलितलाई सम्मान गर्छ भन्ने सन्देश दिनुपर्छ भन्न सक्नुपर्दथ्यो । शिक्षामन्त्री श्रेष्ठले सरस्वती प्रधानको घरमा रुपा सुनारलाई बोलाएर स–परिवार बसेर सहभोज गरी कोठाभाडाको विवाद समाधान गरिदिएको भए उनी बाराक ओबामा जस्तै महान ठहरिने पो थिए कि ?तर, यो विषय कानूनी प्रक्रियामा गइसकेको हुनाले विभेद महसुस भएको व्यक्तिले माफी दिन चाहेको अवस्थामा मात्रै यस्तो समाधान खोज्न सकिएला । जातीय विभेद भनेको फौजदारी अपराध भएकाले यसमा मेलमिलाप हुनै सक्दैन भन्ने पनि छ । तथापि अपराधको ‘भोल्युम’ हेरेर यस घटनामा पीडितले एकचोटिका लागि पीडकलाई माफी दिने र आइन्दा कसैले पनि दलित समुदायमाथि यस्तो अपमान र विभेद नगरोस् भनेर यो घटनालाई मानकका रुपमा स्थापित गरी छाडिदिने हो भने त्यसमा पीडित पक्षको महानता देखिन सक्छ । तर, यसका लागि रुपाले हैन, सरस्वतीले पहल गर्नुपर्ने हुन्छ । अनि समाजले पनि रुपाविरुद्ध जुलुस निकाल्नुको साटो रुपामाथि न्याय दिलाउने बाटोमा लाग्नुपर्ने हुन्छ । तर, जब पीडकले नै गल्ती महसुस गर्दैन र सडकमा दलितविरुद्ध जुलुस निकाल्नुका साथै बहालवाला मन्त्रीको पावर प्रयोग गर्दछ भने यो घटनालाई सामान्य मान्न सकिँदैन ।हो, नेपाली समाज बहुजातीय छ । जातीय विविधताभित्र विभेद पनि छ । पहाडे खस आर्य समाजमा मात्रै होइन, नेवारी समाजमा र मधेसी समुदायमा पनि दलित जातिमाथि छुत–अछुतको व्यवहार हुने गरेको छ । यस्तो विभेदलाई बाहुन, नेवार वा मधेसी, कसैले पनि संरक्षण गर्न वा ढाकछोप गर्न हुँदैन । आफ्नो समुदायभित्रका दलितमाथि अन्याय हुँदा उपल्लो जाति भनाउँदाहरुले पीडितको पक्ष लिनुपर्छ । कुनै बाहुनले दलितमाथि विभेद गर्यो भने अरु बाहुनहरु दलितविरुद्ध सडकमा उत्रनु हास्यास्पद हो । जुन बाहुनले गल्ती गर्छ, यसले कानूनी प्रक्रियामा जानैपर्छ । निर्दोष ठहरिए छुट्छ, दोषी ठहरिए सजाय पाउनुपर्छ । एउटा बाहुनले सजायँ पाउँदा अरु बाहुनहरु आन्दोलनमा उत्रनु भनेको आधुनिक समाजमा लज्जास्पद हुन जान्छ । एउटा मधेसीले दलितमाथि विभेद गर्यो भने अरु मधेसीले कसको पक्ष लिने ? सभ्य समाजले पीडिकको पक्ष लिन सक्दैन र लिनुहुँदैन । अरु समुदायको हकमा पनि यही कुरा सत्य हो । राज्यले त झनै पीडिकको पक्ष लिनै हुँदैन । राज्यले न्याय दिन्छ भन्ने विश्वास सीमान्तीकृत समुदायमा टुट्न दिनुहुँदैन । अझ, आफूलाई कम्युनिष्ट भन्ने, उत्पीडित दलित जातिको पक्षपाती बताउने अनि शिक्षामन्त्रीको जिम्मेवारीमा बसेको व्यक्तिले नै नश्लीय काम गर्नु लज्जास्पद विषय हो । यो आपराधिक कार्य हो ।कम्युनिस्ट पार्टीमा बाहुन, नेवार, मधेसी लगायत विभिन्न समुदायका कथित उच्च जातिका मानिसहरु पनि लागेका छन् । उनीहरु ठूला नेता र मन्त्री बनेका छन् । कृष्णगोपाल श्रेष्ठ पनि नेवार समुदायबाट कम्युनिस्ट बनेका पुरानै नेता हुन् । उनी जातीयताको विरोध गर्दै वर्गीय गीत गाउनेमध्येका एक नेता हुन् । यस्तो व्यक्तिले आफूलाई कम्युनिस्ट हुँ भन्ने चटक्कै बिर्सेर पूर्खाको नश्ललाई मात्रै सम्झँदा समाजको प्रगतिशील रुपान्तरण कसरी सम्भव होला ? रुपा सुनारविरुद्ध सडकमा नारा लगाउन तम्सेको समुदायलाई मन्त्री श्रेष्ठले त्यसो गर्नुहुँदैन, हाम्रो समुदायले दलितलाई सम्मान गर्छ भन्ने सन्देश दिनुपर्छ भन्न सक्नुपर्दथ्यो । शिक्षामन्त्री श्रेष्ठले सरस्वती प्रधानको घरमा रुपा सुनारलाई बोलाएर स–परिवार बसेर सहभोज गरी कोठाभाडाको विवाद समाधान गरिदिएको भए उनी बाराक ओबामा जस्तै महान ठहरिने पो थिए कि ?यो प्रकरणमा शिक्षामन्त्री प्रत्यक्षरुपमा मुछिइसकेपछि  अब रुपा सुनार प्रकरणको समाधान कानूनीरुपबाट खोज्नुपर्छ । कानूनी प्रक्रियामा गइसकेको विषय भएकाले यसमा अब अनुसन्धानबाट जे पुष्टि हुन्छ त्यही गर्नुपर्ने हुन्छ । यसलाई ‘नेवार भर्सेस दलित’को जातीय रंग दिन खोजियो भने समाजबाट न्याय मर्छ । दलितविरुद्ध सांगठनिकरुपमा सडकमा उत्रनु भनेको आफ्नै समुदायमाथिको बदनामी पनि हो । नेवार समुदायका समाज सुधारकहरुले पक्कै पनि यो विषयलाई गम्भीरतापूर्वक लिएकै होलान् ।जहाँसम्म एमाले नेता एवं शिक्षामन्त्री कृष्णगोपाल श्रेष्ठको भूमिकाको प्रश्न छ, यसले सिंगो एमालेको वर्गीय पक्षधरतामाथि नै प्रश्न उठाएको छ । के सत्तारुढ एमाले दलितविरोधी, दक्षिणपन्थी पार्टी हो ? यसको जवाफ मन्त्री श्रेष्ठ र सिंगो सरकार र अनि सत्तारुढ दलले दिनैपर्ने भएको छ ।  अन्यथा, आधुनिक समाजले अब कृष्णगोपाल श्रेष्ठलाई एक कम्युनिस्टका रुपमा होइन, घोर जातीवादी, नश्लवादी एवं उत्पीडित समुदायविरोधी, असभ्य व्यक्तिका रुपमा चिन्नेछ ।#सम्पादकीय