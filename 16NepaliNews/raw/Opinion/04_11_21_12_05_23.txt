सन् १८१६ मा बृटिश शासकहरू र नेपाली शासकहरूबीच भएको सुगौली सन्धिबाट नेपालले गुमाएको दार्जिलिङ क्षेत्र यतिबेला निकै तनावमा छ । दशकौंदेखि दार्जिलिङका नेपाली भाषीहरू आफ्नो भाषाको अस्तित्वको लडाइँ लड्दै आएका छन् । दार्जिलिङका नेपालीहरूले सुगौली सन्धिको खारेजी माग गरेका छैनन् । दार्जिलिङलाई छुट्टै देश बनाउन माग गरेका छैनन् । उनीहरूले आपूmहरूको मातृभाषालाई संरक्षण गर्ने प्रयास मात्र गरिरहेका छन् । तर पनि दार्जिलिङ भारतको शासकवर्गबाट प्रत्येक वर्षजस्तै आतंकमा पिल्सिँदै आएको छ ।  सुगौली सन्धिबाट नेपालले गुमाएको आफ्नो भूगोल हो, दार्जिलिङ । यो क्षेत्र नेपालले गुमाएपछि पाकिस्तानले पनि आफ्नो झण्डा फहराएको हो । बृटिश शासकहरूले छोडेर गएपछि भारत र पाकिस्तान छुट्टाछुट्टै राष्ट्रका रूपमा विभाजित हुँदा भारतले भन्दा पहिले दार्जिलिङमा पाकिस्तानको झण्डा फहराएको थियो । भारतको संविधानमै पनि दार्जिलिङलाई भारतीय क्षेत्रमा समावेश गरिएको छैन । अर्थात् भारतको संविधानबमोजिम दार्जिलिङ क्षेत्र भारतीय भूमि ठहर गरिएको छैन ।  यसर्थमा दार्जिलिङवासीहरूले आपूmहरूलाई राष्ट्रविनाका नागरिक ठान्नुपर्ने अवस्था विद्यमान छ । दार्जिलिङमा सन् १९४७ को अगस्त १४ देखि १८ सम्म लगातार पाँच दिन पाकिस्तानको झण्डा फहराएको थियो । त्यसपछि मात्र भारतीय झण्डा गाडेर शासन गर्न सुरु गरेका हुन् भारतीय शासकहरूले ।  भारतीय शासकहरूको शासनबाट नेपाली भाषीहरू दार्जिलिङमा मात्र होइन, सिक्किम, आसाम र मेघालयलगायतका ठाउँहरूमा पनि पटक–पटक आतंकित बनाउने र लखेटिने गरेका छन् । भारतको ‘उत्कृष्ट प्रजातान्त्रिक’ देशको सक्कली रूप भारतमै बस्ने नेपाली भाषी भारतीय नागरिकहरूले देख्नु परिरहेको छ ।  सन् १९५० मा भएको नेपाल–भारत सन्धिमा पनि दार्जिलिङका समस्यालाई समाधान गर्ने प्रयास भएन । दार्जिलिङ क्षेत्रको वैधानिक मालिक को हो ? यसको इतिहास खोतल्नतर्पm कसैले आवश्यक ठानेका छैनन् । नेपालका राजनीतिक दलहरूले पनि यो विषयलाई बेवास्ता गर्दै आएका छन् । भारतले  नेपाली पक्षको निरीहतालाई आधार बनाएर दार्जिलिङका नेपाली भाषीहरूमाथि दमनचक्र चलाइरहेको छ ।दार्जिलिङ क्षेत्र सुगौली सन्धिपूर्व नेपालको भूमि होइन भनेर भारतीय शासकहरूले पनि भन्न सक्ने आधार छैन । सन् १९५० मा नेपाल र भारतबीच सम्पन्न भएको शान्ति तथा मैत्रीसन्धिको धारा ८ ले यो मितिभन्दा पहिले भएका नेपाल र भारतबीचका सन्धि–सम्झौतालगायतका सबै पत्राचारहरूलाई खारेज गरेको छ ।यसर्थमा सन् १८१६ मा बृटिश शासक र नेपाली शासकहरूबीच भएको सुगौली सन्धिसमेत खारेज भएको पुष्टि हुन्छ । सन् १९५० को नयाँ सन्धिबमोजिम खारेज भइसकेको सुगौली–सन्धिलाई कार्यान्वयन गर्न नेपालले कहिल्यै पनि चासो देखाएन । नेपालका तर्पmबाट चासो नदेखाइएपछि भारत सरकारले यस सम्बन्धमा बेवास्ता गर्नु स्वाभाविक हो । भारत सरकारले नेपाली भूमि कब्जा गरेको छ भनेर आरोपित गरिरहनुभन्दा नेपालका शासकहरूले नेपाली भूमि भारतबाट फिर्ता लिन प्रयास गरेका छैनन् भन्नु नै उपयुक्त होला । ७० वर्षभन्दा बढी समय बितिसिकेको छ– दार्जिलिङमा भारतीय शासकहरूले शासन चलाइरहेको । ७० वर्षसम्म पनि दार्जिलिङको वैधानिकता भारतले पुष्टि गर्न सकेको छैन । यसको वैधानिकताको निम्ति भारतको सर्वाेच्च अदालतमा रिट निवेदनसमेत परेको थियो । दार्जिलिङ भारतको अभिन्न अंग भए यसको वैधानिकताका लागि सर्वाेच्च अदालतलाई गुहार्नुपर्ने आवश्यकता अवश्य पर्ने थिएन ।दार्जिलिङ भारतको अभिन्न अंग भएको भनी भारतकै सर्वाेच्च अदालतले समेत निर्णय गर्न नसकी ‘यो राजनीतिक विषय हो’ भनेर निर्णय दिन अस्वीकार गरेबाट पनि दार्जिलिङको अवस्था स्पष्ट हुन्छ । भारतको संविधानअनुसार कुनै पनि भूभाग भारतको हुनका लागि भारतीय संविधानको धारा १ (३) सी र धारा ४, धारा ३६८ बमोजिम त्यो भूभागलाई भारतमा मिलाउन सकिने प्रावधान छ । यसरी दार्जिलिङलाई भारतीय भूमिमा मिलाउन भारत र नेपालका बीचमा सम्पन्न भएका सन्धिहरूले निश्चय पनि रोकेको छैन ।नेपाल र बृटिश शासकबीच भएका सन्धिका आधारमा नै भन्ने हो भने सन् १९५० को नेपाल–भारतबीच सम्पन्न भएको सन्धिले खारेज गरिसकेको सुगौली सन्धिका आधारमा दार्जिलिङ क्षेत्र भारतको भूभाग रहिरहन सक्दैन । भाषाको अस्तित्वको लागि लडाइँ लड्नुपर्ने अवस्थामा दार्जिलिङका नेपालीहरूलाई बाध्य तुल्याइएको छ । भारतीय शासकहरूले आफ्नो प्रजातन्त्रको सक्कली रूप नेपाली भाषीहरूमाथि दमन गरेर नेपालको भूभागमाथि शासन गर्नुबाटै देखाइरहेका छन् ।  