 सोमबार करिब एक बजेको कुरा हो । हिसिला यमिले मलाई साइबर कहाँ छ राजेश भनिन् । नजिकै चोकमा रहेको बताएँ । थोरै काम छ, साइबर जाऊँ भनिन् । हुन्छ, जाउँ न त भनेँ । हामी बाइकमा श्रीराम गेस्ट हाउसबाट सीधै लहानको रमेशचोक नजिकै विशाल होटेलसँग जोडेको महालक्ष्मी साइबरमा गयौं । नयाँ शक्ति पार्टी नेपालको प्रदेश नं .१ र २ को संयुक्त पार्टी प्रशिक्षण कार्यक्रम व्यवस्थापनको थोरै बोझ मलाई पनि थियो । म अत्यन्त व्यस्त पनि थिएँ । साइबरमा पुर्याएँ । उहाँ साइबरमा व्यस्त हुनु भयो । समय लाग्छ कि मेम ? व्यवस्थापनको थोरै काम पनि छ । साथीहरूले फोन गर्दैछन् भनेँ । हुन्छ थोरै टाइम लाग्छ । पुगेर छिटो आऊ भन्नु भयो ।प्रहरी अनुसन्धानका एकजना मित्र अजय यादवलाई दिदीलाई समस्या पर्यो भने सहयोग गर्नुस है भनेँ । उहाँले हुन्छ भन्नुभयो । म त्यहाँबाट हिँडी हालेँ । केही छिनपछि म आइपुगें । हिसिला दिदीको काम सकिसकेको थियो । हामी त्यहाँबाट हिँड्यौं । श्रीराम गेस्टहाउस नजिक पुगिसकेका थियौँ । मेरो घर जानेबाटो यही हो । नजिकै छ दिदी भनेँ । ए हो र ? त्यसो भए तपाईंको घर हेर्न जाऔँ न त, पछि फुर्सद हुँदैन भन्नुभयो । त्यहाँबाट आफ्नो घर बलुवाटोलतिरतिर लाग्यौँ । घरमा एकजना श्याम भाइ र पहाड भन्ने साथी थिए । जीवनसाथी पार्वती चौधरी र दुई छोरा पढाइ व्यवस्थापनका लागि काठमाडौं हिँडिसकेका थिए । हामी भित्र छिर्र्यौं । पहाड बाबाले दुई हात जोडेर नमस्कार गरे । दिदीले पनि नमस्कार फर्काइन् । कोको छन् घरमा भनिन् । मैले परिवारिक सबै कुरा नताएँ र भने जनयुद्धको उपलब्धि मेरो यही हो भने । जनमुक्ति सेनाबाट अवकास रोजेको रकमबाट खुट्टी खोला बगरको सुकुम्बासी बस्तीमा टहरा बनाएँ र राजनीतिक गर्न एउटा बाइक किने । यसैमा जीवन निर्वाह टरेको छ । यहाँ बस्नुको पनि थुप्रै कथाव्यथाहरू छन् । मैले छोटकरीमा बताएँ । सुरुमा नमस्कार गरेका रातो वस्त्रधारी अनि निधारभरी चन्दनटीका लगाएका लामो कपाल र दाह्रीजुँगा भएका पहाड बाबातिर उहाँको ध्यान तानियो । अनि मलाई प्रश्न गर्नुभयो । उहाँ चाहिँ को नि ? हिजोका पहाड कमरेड आजको पहाड बाबा हुन् भनेँ । जनमुक्ति सेनाको प्लाटुन कमान्डर, अवकासपछि अहिलेको उहाँको जीवन यस्तो छ । ब्रह्मचार्य बाबा । हिसिलाले एकछिन गम्भीर भएर उहाँसँग संवाद थाल्नुभयो । किन यस्तो हुन मन लाग्यो ? यस्तै हो जीवन । जनयुद्धमा जस्तो थियो आज नि त्यस्तै छ । फरक यति मात्र छ, हिजो अलि कम चुनौती थिए, आज अलि बढी थपिएको छ । पहाडबाबाले जवाफ फर्काए । यस क्रममा बाबाको एक्कासि गाला अवरुद्ध भयो र भक्कानिए । विगतलाई झल्झल्ती सम्झेँ र विगतका सहयात्रीहरूसँग धेरै दिनमा फरक फरक शैलीमा भेट्नपाउँदा मन भकानिए । एकछिन सुनसान भयो । हिसिला दिदीले बाबालाई सानत्वना दिँदै थिइन् । हिसिला दिदीको आँखा पनि रसाइसकेका थिए । आँशु लुकाउन माथिमाथि हेर्दै थिइन् । आँशु थाम्न सकिनन् । मेरो पनि आँखामा आँशु आइसकेका थिए । जीवनमा यस्तो कति आँशु पचाइकयो पचाइयो । फेरि थोरै संवाद सुरु भयो । यस क्रममा मैले यहाँ एउटा सहिद परिवारको घर पनि रहेको उनलाई बताएँ । उनले सहिद परिवारलाई भेट्न चाहना व्यक्त गरिन् । तर घरमा कोही थिएन । सबैतिर ताल्चा झुन्डिएको थियो र त्यहाँबाट हामी कार्यक्रम स्थल गोपाल सेवासदनतिर गयौँ । खाना खाएर कार्यक्रममा सहभागी पनि भयौं ।भोलिपल्ट डा. भट्टराईको आगमन लामो समयदेखि डा. बाबुराम भट्टराई सँगै बस्दै आएका उनका विश्वासिला साथी सनिप क्षेत्रीले भोलि बिहानको नास्ता खान आउने कुार बताएका थिए । सुख्खा रोटी, आलुको सादा भुजिया खाजाका रुपमा थियो । त्यसपछि औषधि खाएर कार्यक्रम स्थलतिर लाग्ने कुरा थियो । मैले हुन्छ भनेका थिएँ । सहमती अनुसार सनिपले ठीक ५ बजे मलाई फोन गरे । म उठेर नित्यकर्म सकेँ र आवश्यक तयारीमा लागँे । मेरा लागि सुखारोटी र खबुज नौलौ कुरा थिएन । यो खाजा बिरामी भएपछि डाक्टरसाहेबका लागि पनि नौलो थिएन । केही समयमै कार्यकर्ताका साथ गाडी आइपुग्यो । स्वागत सत्कारको कार्यक्रम भयो । समयको चाप भए पनि २०, ३० मिनेटमा सबै कार्य सम्पन्न भइसकेको थियो ।  गाडीबाट ओर्लिने क्रममा मिडियामा भाइरल भएका पहाड बाबाले दुवै हात जोडेर नमस्कार गरे । डाक्टरसाहेवले पनि नमस्कार फर्काए । हिसिलाले नै पहाडबाबालाई नजिकै रहेको कुर्सीमा बस्न आग्रह गरिन् । बाबाले बाबुरामतिर फर्केर फेरि नमस्कार गरे । बाबुरामले पनि नमस्कार फर्काए । पहाडबाबाको बारेमा हिसिलाले सबै कुरा बताइन् । पहाड बाबासँग विगत र वर्तमान घटनाका कुरा चल्न थाले । बाबुराम छक्कपरे । किन यस्तो हुनुभयो ? बाबुरामले प्रश्न गरे । मेरो जीवन यस्तै हो भने । विगत बिर्सेर, वर्तमान धार्मिक काममा लागेको छु । पहिलाको जीवन र अहिलेको जीवन मेरा लागि उस्तै छ । पहाड बाबाले निकै मार्मिक कुरा गरे । डाक्टरसाहेवलाई तिनै मार्मिक भनाइले स्तब्ध बनायो ।भट्टराई सामु  पहाड बाबाले यस्ता थुप्रै विगत र वर्तमानका मार्मिक कुराहरू सुनाए । उनले भने अब मेरा लागि यही जीवन सुन्दर छ तर साथ तपाईंलाई नै छ । सबै बेइमान भए । सहिदको सपना र हाम्रो विपनामाथि विरोधीहरूले रजाइँ गरिरहेका छन् । त्यो कुरा यिनै आँखाले हेर्न विवश छु । म कहाँ बस्छु ? के गर्छु ? आफैलाई थाहा छैन । राजेश मेरो युद्धभूमिको साथी मात्र नभएर अहिलेको पनि साथी हुन् । वर्गसङ्घर्षमा भेटिएको एक कुशल कमान्डर मात्र होइन राजेश । मेरो हरेक कठिनाइमा साथ दिने पात्र पनि हो । मर्नेबेला सायद अरूले नदेखे पनि उनले मलाई देख्नेछन् । यस्ता थुप्रै अन्तरङ्ग भए । अन्त्यमा डाक्टरसाहेवले राजेशजीकै सम्पर्कमा बस्नु सुरक्षित हुन्छ भनेपछि पहाडबाबा खुशी भए । हिँड्नेबेला नमस्कार गर्दै पहाडबाबाले बाबुरामलाई बिदाइ गरे र उनले सत्यको जित हुन्छ । असत्य थोरै दिन मात्र टिक्छ भने ।बिदाइपछि जम्मा भएका स्थानीयलाई पहाडबाबाले विगत चर्चामा रहेका गीत सुनाए ।बन परतै बन परतै बन परतै यौ । सैबके एक दिन माओवादी बन परतै यौ.. जनमुक्ति सेनामा हुँदाको अर्को चर्चित मैथली गीत पनि गाएजनताके जनमुक्ति सेना । लडैले तुफान भैया सुन तनि व्यान... उनी सामना सांकृतिक टोलीमा पनि साङ्गीतिक काम गरेका थिए । त्यसैले उनी अहिले बाबा भए पनि युद्धभूमिका गीतहरू बिर्सेका छैनन् ।  