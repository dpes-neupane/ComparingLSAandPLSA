तत्कालीन राजनीतिक व्यवस्थासँग असहमति जनाउँदै नेकपा (माओवादी)ले २०५२ साल फागुनमा जनयुद्ध सुरु गरे । त्यो समयसम्म आइपुग्दा सैद्धान्तिक रुपमा दुइवटा धारणाहरु व्याप्त थियो । पहिलो बहुदलीय प्रजातन्त्रको प्रादुर्भाव भएपछि बलात वा हठात युद्धको ठाउँ रहँदैन । किनकि समाजमा रहेको विभेद मत्थर गराउन बोल्ने लेख्ने तथा मताधिकारको ठाउँ रहन्छ र भिन्नमत राख्ने ठाउँ हुँदा हतियारबन्द युद्ध निस्तेज हुन्छ । बहुदलीय प्रजातन्त्रमा देश र जनताका बारेमा निर्णय गर्दा राजनीतिक रुपबाट समाधान खोज्ने र सबैको सहभागितामूलक राजनीतिक प्रतिनिधित्व हुन्छ भन्ने आंकलन थियो । दोश्रो, बहुदल आइसकेपछि देशको विकासमा पनि तीव्रता आउँछ । सबै मुलुकहरुले सहयोग पनि गर्छन् । आफ्नै तवरबाट पनि एक प्रकारको उन्नति पनि  हुनेछ । तर मूलधारको सैद्धान्तिक वैचारिक सोच विरुद्ध जनयुद्ध सुरु भयो ।जनयुद्धको सुरुवात हुँदाका माग र हुँदैगर्दाका माग एवं कार्यक्रममा निकै भिन्नता पाइन्छ । जनयुद्ध सुरु हुँदा माओवादीका तर्फबाट डा. बाबुराम भट्टराई नेतृत्व संयुक्त जनमोर्चाले ४० बुँदे माग तत्कालीन प्रधानमन्त्री शेरबहादुर देउवालाई बुझाएका कथ्यबाहेक अर्को कुनै जनयुद्धको नया साहित्यको रचना गरिएको थिएन ।जनयुद्धकालीन चुनवाङ वैठकताकाको एउटा चर्चित फोटो । तस्विरः खिलबहादुर भण्डारीन त सत्ता पक्षले माओवादीले प्रश्न उठाएझैँ सामान्य मान्छेको जनजीवनलाई सुधार्ने वा उनीहरुको जीवनशैली सुधार गर्ने विषयमा कुनै ठोस नीति कार्यक्रम र विचार नै थिए । आज आएर वास्तविकता केलाउँदा वास्तवमा दुवै पक्षसँग समाजमा विद्यमान समस्या कसरी हल गर्न सकिन्छ भन्नेबारे अर्थराजनीतिक वा समाजशास्त्रीय ढंगले चिन्तन गरेको भेटिँदैन ।त्यो ४० बुँदे माग कसरी कुन ढंगले पूरा गर्न सकिन्छ भन्ने विषयमा न माओवादीले वैकल्पिक व्याख्या पस्किएका थिए ।  न त सत्ता पक्षले माओवादीले प्रश्न उठाएझैँ सामान्य मान्छेको जनजीवनलाई सुधार्ने वा उनीहरुको जीवनशैली सुधार गर्ने विषयमा कुनै ठोस नीति कार्यक्रम र विचार नै थिए । आज आएर वास्तविकता केलाउँदा वास्तवमा दुवै पक्षसँग समाजमा विद्यमान समस्या कसरी हल गर्न सकिन्छ भन्नेबारे अर्थराजनीतिक वा समाजशास्त्रीय ढंगले चिन्तन गरेको भेटिँदैन ।  जब युद्ध सुरु भयो, तब राजनीतिक रुपमा अझै असमानता रहेछ भन्ने प्रष्टिदै गयो ।पहिलो नेपाली समाजमा शताब्दीऔंदेखिको नजानिँदो वर्गीय खाडल थियो । दोश्रो, पहिचानको विभेदका कारणले झन ठूलो वर्गीय खाडल बनेको थियो । बहुदल स्थापना भएको ६ वर्षपछि सुरु भएको युद्धको विस्तारले के देखियो भने त्यो अवधिमा भएका निर्वाचन र संस्थागत भएका तहगत शासकीय व्यस्थापनमा जनचाहना र आवश्यकता अनुसार त्यसअवधिमा सामान्य जनताको राजनीतिक प्रतिनिधित्व कमजोर भयो भन्ने स्पष्ट देखियो । दोस्रो, बहुदल आएपछि अर्थतन्त्र सहजतातिर होइन, बरु झन् असहज अवस्थामा पुग्यो भन्ने कुरा जनसाधारणले महसुस गरेछन भन्ने उजागर भयो ।त्यस्तो असहजता शिक्षा र स्वास्थ्यको क्षेत्रबाट सुरु भयो । आममान्छेको शिक्षा र स्वास्थ्यप्रतिको जागरण जति बढ्यो, त्यसअनुसार सो क्षेत्रमा राज्यबाट लगानी भएन । शिक्षा र स्वास्थ्य क्षेत्रमा लगानी नहुनु, कृषि वा पशुपालन क्षेत्रको अनुदान कटौती हुनु, अति आवश्यक वस्तु तथा सेवा प्राप्त गर्न जनतालाई हम्मे हम्मे हुन थाल्यो । आयात प्रतिस्थापन गर्न खोलिएका सार्वजनिक उद्यमहरुको सुरक्षा कवच उदारीकरणमार्फत उदांगो बनाएपछि ती उद्योग र तिनका लागि कच्चा पदार्थ उत्पादन गर्ने (जस्तो सुर्ती, उखु, कपास) नगदेवाली उत्पादन पनि ओरालो लागे । यसले पनि सामान्य जनताका लागि आधारभूत आवश्यकताको गर्जो टार्नसमेत कठिनाई भएको थियो ।नेपालको निजीकरण जमिन हत्याउने खेलोसँग सीमित रहेछ भन्ने कुरा केही वर्षपछि नै उजागर भयो । यसको खास उद्देश्य सम्बन्धित कारखाना चलाउने र रोजगारी बृद्धि गर्ने होइन रहेछ भन्ने पनि पछि प्रमाणित हुँदै गयो । यो पनि मानिसहरुको आक्रोश व्यक्त गर्ने ठाउँ बन्यो । सामाजिक सेवामा कटौती, औद्योगीकरणको अन्त्य, विद्यमान आर्थिक सामाजिक ढाँचालाई यथावतमै राखेर त्यसका समायोजन खोज्ने संस्थागत राजनीतिले निरन्तरता पाएपछि र यी सवै कारणले जीवन धान्न धौ धौ परे पछि युद्धले विस्तार हुने मौका पायो ।नेपालको निजीकरण जमिन हत्याउने खेलोसँग सीमित रहेछ भन्ने कुरा केही वर्षपछि नै उजागर भयो । यसको खास उद्देश्य सम्बन्धित कारखाना चलाउने र रोजगारी बृद्धि गर्ने होइन रहेछ भन्ने पनि पछि प्रमाणित हुँदै गयो । यो पनि मानिसहरुको आक्रोश व्यक्त गर्ने ठाउँ बन्यो । सामाजिक सेवामा कटौती, औद्योगीकरणको अन्त्य, विद्यमान आर्थिक सामाजिक ढाँचालाई यथावतमै राखेर त्यसका समायोजन खोज्ने संस्थागत राजनीतिले निरन्तरता पाएपछि र यी सवै कारणले जीवन धान्न धौ धौ परे पछि युद्धले विस्तार हुने मौका पायो । यही कारणले सुरुमा ७ ओटा जिल्लामा सुरु भएको जनयुद्ध २–३ वर्ष पुग्दा नपुग्दै २६ ओटा जिल्लामा घनीभूत हुन पुग्यो । पछि एमालेबाट माले विभाजन भइसकेपछि त यो युद्ध देशव्यापी बन्यो । जनयुद्धको मुख्य कारण आर्थिक असमानता र संरचनागत परिवर्तनको सुधार गर्न आवश्यकता भएको राजनीतिक ठम्याइ र रोजगारमूलक औद्योगिकरणका लागि मार्ग प्रसस्त नगर्नु नै हो भन्न सकिन्छ ।के सघायो जनयुद्धले?युद्ध थरिथरीकाका हुन्छन । युद्धले विनास निम्त्याउँछ, आर्थिक बृद्धि घटाउछ,सामाजिक विकृति बढाउछ । युद्धले निम्त्याएका घाउचोटहरु दशकौंसम्म रहिरहन्छन् । धेरै हदसम्म हो पनि । हामीकहाँ युद्धको गहिरो चोट अझै बाँकी छ । हाम्रो युद्ध अरुले थोपरेको युद्ध नभएर हाम्रो आन्तरिक घरेलु युद्ध थियो । आन्तरिक तथा बाह्य मिलोमतोमा गरिने सवै प्रकारका शोषण, विभेद, अन्याय, अत्याचार विभेदका विरुद्ध सशस्त्र विद्रोह,  जसलाई माओवादीहरुले जनयुद्ध भन्ने नाम दिएका थिए ।सम्वन्धित पक्षले उल्लेखनीय व्याख्या नगरे पनि जनयुद्ध सुरु हुनका पछि केही मूर्धन्य कारणहरु थिए । पहिलो माथि उल्लेख गरिएझैं हाम्रो नेपाली समाजले विद्यमान आर्थिक–सामाजिक–राजनीतिक तथा सांस्कृतिक सरचनाको समुल परिवर्तन खोजेको थियो । त्यो भनेको यी चारै तत्त्वमा आम मानिस (सवै जाति, भाषा, धर्म, क्षेत्र, सम्प्रदाय, लैंगिक समुदाय) के समान सहभागिताको ग्यारेन्टी । तर २०४८ को पहिलो आम निर्वाचन र स्थापित पद्धतिले त्यो रुपान्तरणको ग्यारेन्टी नगरेको मात्र होइन, नेपालको अर्थराजनीतिक रुपान्तरणको पश्चिमा शैली ग्रहण गर्‍यो, जस्लाई नवउदारवादी पुँजीवाद भनिन्छ । समाजवाद न सही, नेपालीले खोजेको विकास कम्तीमा  पूर्वीया शैलीको पुँजीवाद होस भन्ने थियो । यसको अर्थ सहज छ । पूर्वीय शैलीको पुँजीवादको नेतृत्व राज्यले  गरेको हुन्छ, जहाँ नीजि क्षेत्रले पनि समान हिसाबले राज्यको नियमनभित्र रहेर नाफा आर्जन गर्न सक्छन् । तर पश्चिमाहरुको पुँजीवाद भनेको व्यक्तिवादमा आधारित पुँजीवाद हो । यी दुवैले निर्माण गर्ने पुँजी र औद्योगीकरणको प्रक्रिया फरक छ । राज्य पुँजीवादले धेरै गर्छ भन्ने होइन । कम्तीमा आधारभूत आवश्यकता (शिक्षा, स्वस्थ्य, रोजगारी, सार्वजनिक यातयात प्रवन्ध र आम सञ्चार आदिमा पहुँच) पूरा गर्नमा दह्रो भूमिका निर्वाह गर्छ भन्ने हो ।दोश्रो कारण हो, औद्योगिकरणको प्रकृया विस्तार ।नवउदारवादको संस्थागत विकास सुरु भएपछि राज्यवाट ती ग्यारेन्टीको आश हरायो ।  सन् १९९० भन्दा नेपालमा हुकुमी शासन व्यवस्था थियो ।  अर्थतन्त्र स्थिर थियो, जमेको दहजस्तो  अर्थतन्त्रमा बहुदल आएपछि हलचल त आयो तर नवउदारवादी नीतिका कारण धनाढ्य घराना र बहुराष्ट्रिय निगमहरु र अन्य विचौलियाहरुको पक्षमा आर्थिक सवलता र सर्वसाधरणको विपक्षमा हुने गरी । माओवादीको जनयुद्ध यो धनाढ्यहरुको एकलौटी विरुद्ध पनि केन्द्रित थियो । तर उनीहरुले अर्थतन्त्रको सामन्ती जग भत्काउने कार्यबाट युद्ध सुरु गरे ।यसले अर्थराजनीतिमा नया तरंग ल्यायो । मान्छेहरु स्थानान्तरण हुन थाले । अलिअलि पैसा कमाएर गाउँमै रमाइरहेका साहू महाजनहरु वर्गयुद्ध सुरु भएसँगै शहरतिर बसाइँ सरे । यसले गर्दा परापूर्व कालदेखि हालीमुहाली भएको एउटा वर्गको अस्तित्व भङ्ग भयो । उनीहरु शहरमा आएर खुम्चिए तर सहरको पुँजीवाक़दी गतिविधि बढ्नमा त्यसले अर्को गति थप्यो ।  काठमाडौंमा २०४६ सालमा ५ लाख हाराहारीमा जनसंख्या थियो तर यतिवेला १८ लाख हारहारी पुगेको छ । ललितपुर र भक्तपूरको समेत जोड्ने हो भने केही समय भित्रै नेपालको एकतिहाइ जनसंख्या नेपालभरिका ठूला एक दर्जन सहरमा  थुप्रिएको अनुमान लगाउन सकिन्छ । धनाढ्य जनताको ठूलो हिस्सा स्थानान्तरण हुँदा पनि पूर्वी एशियाली मुलुकहरु जापान, कोरिया वा ताइवानको जस्तो सहर र आसपासमा औद्योगिक उत्पादनमा पुँजी लगानीले प्राथमिकता पाएन । गाउँबाट उछिट्टिएका जनता शहरमा त आए तर रोजगारी भएन । त्यसैले सामान्य जीविकाका लागि विदेशिनु पर्ने अवस्था आयो ।मान्छेहरु असहज वा असन्तुष्ट जे भएपनि,गाउँमा खान पुगेपनि–नपुगेपनि सबै त्यही संकुचित भएर बसेका थिए तर त्यसरी चलायमान भएको जनसंख्यालाई आर्थिक क्रियाकलापहरुमा कसरी लगाउने भन्ने बारेमा पछिल्लो कालखण्डमा न सरकारले सोच्यो न त माओवादीले नै सोच्यो । आज पनि समस्या यहाँनिरै छ ।त्यतिबेलाका र त्यसपछि आएका सरकारहरुले पनि हाम्रो समाज कसरी चलायमान हुँदैछ ? कता सिफ्ट हुँदैछ ? के कारणले बँसाई सर्दैछन् भन्ने सोच्नुपर्थ्यो तर त्यसो भएन । जनयुद्धले ल्याएको एउटा ठूलो परिवर्तन भनेको त्यही अचल अवस्थालाई चलायमान बनाउनु थियो । मान्छेहरु असहज वा असन्तुष्ट जे भएपनि, गाउँमा खान पुगेपनि–नपुगेपनि सबै त्यही संकुचित भएर बसेका थिए तर त्यसरी चलायमान भएको जनसंख्यालाई आर्थिक क्रियाकलापहरुमा कसरी लगाउने भन्ने बारेमा पछिल्लो कालखण्डमा न सरकारले सोच्यो न त माओवादीले नै सोच्यो । आज पनि समस्या यहाँनिरै छ ।दोस्रो, बहुदल आउने बित्तिकै पढ्नुपर्छ, लेख्नुपर्छ, बिरामी हुँदा स्वास्थ्य संस्थामा जानुपर्छ भन्ने चेतनाको विकास भयो । यो चेतनाको विस्तारसँगै बजार वा सानो शहरीकरणको प्रक्रिया पनि सुरु हुन सक्थ्यो । बसाइँका लागि बजार–सहर र गाउमाँ कृषिको आधुनिकीकरण सम्भव हुन्थ्यो । माओवादी जनयुद्ध सुरु भएपछि सुरक्षा र सामाजिक विकासकै हिसाबले पनि झन बढी राष्ट्रिय एकीकृत बस्ती विकास गर्न दवाब सृजना भएको थियो ।शहरीकरणको यो सुरुवातसँगै राज्यले एकीकृत लगानी गर्नसक्ने वातावरण हुनसक्थ्यो । छरिएका बस्तीमा भन्दा एकीकृत बस्तीमा विद्यालय, अस्पताल, खानेपानी, विद्युत्, बाटोघाटो, सञ्चार, पार्किङ, पुर्‍याउन सजिलो र कम खर्चालु हुन्थ्यो । यसले पैसा पनि बच्थ्यो, व्यवस्थित शहरीकरण पनि हुन्थ्यो । तर यस अवसरलाई पनि हामीले गुमायौं । सरकारले त गरेन नै, तत्कालीन माओवादीले आधार क्षेत्र भनेर घोषणा गरेका रुकुम, रोल्पा, कालिकोट लगायतका धेरै जिल्लाहरुमा पनि त्यस्तो कुनै योजनाबद्ध एकीकृत बस्ती विकास कार्यक्रम सञ्चालन गरेको देखिएन ।सबैभन्दा नमिठो कुरा त २०६२–६३ को आन्दोलनपछाडि जनयुद्धका पछाडि मानिस किन ज्यानै दिने गरी होमिएका थिए भन्ने विषयमा गम्भीर छलफल र बहस भएन । त्यसो हुनुको मूल कारण २०६२–६३ को जनआन्दोलनमै आएर जनयुद्ध विलिन हुन पुग्यो ।सबैभन्दा नमिठो कुरा त २०६२–६३ को आन्दोलनपछाडि जनयुद्धका पछाडि मानिस किन ज्यानै दिने गरी होमिएका थिए भन्ने विषयमा गम्भीर छलफल र बहस भएन । त्यसो हुनुको मूल कारण २०६२–६३ को जनआन्दोलनमै आएर जनयुद्ध विलिन हुन पुग्यो । जनआन्दोलन कुनै क्रान्ति थिएन, सम्झौतामा आन्दोलन टुंगिएको थियो २००७ र २०४६ सालमा जस्तै । सम्झौतामा आउँदा पनि सहकार्यका एजेण्डा हुन्छन्, सुधारका कार्यक्रमहरु हुन्छन् तर त्यसरी सम्झौतामा आउँदा माओवादीसँग समाज रुपान्तरणका ठोस कुनै एजेन्डा नै देखिएन । २०६२–६३ पछि माओवादी विभिन्न सरकारमा सामेल भयो । संविधानसभामा ठूलो र तेश्रो पार्टी बन्यो तर आधारभूत तहका मानिस, जो जनयुद्धमा सामेल भएका थिए, त्यो वर्गको हित हुने आधारभूत आवश्यकतालाई ध्यानमा राखेर कुनै अभियानमूलक कार्यक्रमहरु अगाडि सार्नका संस्थागत प्रयत्न गरेको देखिएन ।यद्यपि जनयुद्धले मानिस भित्रको डरलाई भगाइदियो । सामन्तवाद र नवउदारवादी पुँजीवादको एकाधिकारवादी कृयाकलाप विरुद्ध लडाइँ छेडेर युद्धले समाजका हरेक तह र तप्काका मानिसलाई आफुलाई शक्तिशाली ठान्ने जोसुकै, जस्तोसुकै मानिस वा समहुको अत्याचार र फटाँइका विरुद्ध खुलेर बोल्न सिकायो । दलित, जनजाती, मेधसी, महिला सवैको हकमा बोल्न आवाज माओवादी जनयुद्धले दिएको हो भन्न हिचकिचाउनु पर्दैन ।सामन्तवाद र नवउदारवादी पुँजीवादको एकाधिकारवादी कृयाकलाप विरुद्ध लडाइँ छेडेर युद्धले समाजका हरेक तह र तप्काका मानिसलाई आफुलाई शक्तिशाली ठान्ने जोसुकै, जस्तोसुकै मानिस वा समहुको अत्याचार र फटाँइका विरुद्ध खुलेर बोल्न सिकायो । दलित, जनजाती, मेधसी, महिला सवैको हकमा बोल्न आवाज माओवादी जनयुद्धले दिएको हो भन्न हिचकिचाउनु पर्दैन ।के गर्नपर्थ्यो,के गर्न सकिन्छ?नेपाली समाजमा वर्गीय र समाजिक अन्तरविरोधहरु ज्यूँका त्यूँ छन् । प्रकृतिविज्ञान, अर्थशास्त्र, समाजशास्त्र र राजनीतिशास्त्रसँग सम्बन्धित समस्याहरुको हल एक्ला एक्लै खोजेर नेपालमा विद्यमान संरचनागत समस्याहरुको निदान हुन सक्तैन । समाजशास्त्रले हाम्रो समाजमा चाहिएको सबैभन्दा ठूलो आवश्यकता के–हो भन्ने पहिल्याउँछ र त्यसलाई प्राथमिकतामा राख्ने काम हुन्छ । अर्थशास्त्रीहरुले हाम्रो अर्थशास्त्रमा गर्न सक्ने कामहरु के–के हुन सक्छन् भन्ने कुरा जोड्छन् । त्यस्तै, राजनीतिशास्त्रीहरुले त्यस्ता कामहरुका लागि कस्ता संस्थाहरुको निर्माण गरिनुपर्छ, कस्तो र कसरी प्रतिनिधित्व गराउनु पर्छ भनेर बताउँछ । र प्रकृति विज्ञान वा शास्त्रले वातावरणीय परिवर्तनलाई ध्यानमा राखेर दिगो र भरपर्दो विकास के भनेर अर्थ्याउन सहयोग पुग्छ । ती तीन पक्षको टिमवर्कमा त्यो कार्य गर्न सकिन्छ । तर विगतमा न माओवादीले यस किसिमको टिमवर्कका लागि ध्यान दियो न त हिजो आजको सरकारले नै ध्यान दिइरहेको छ  ।समाजको रुपान्तर ओझलमा पर्नासाथ नेताको रुपान्तरण हुने गर्छ ।  त्यसले प्रतिक्रान्तिलाई निम्त्याउँछ । २०५१ पछि काँग्रेस र एमालेलाई रातारात संस्कारगत हिसावले भित्र भित्रै सामन्तवादी सान सौकत भएको  (राजाजस्तै हुने) नेता हुने भोक जागेको देखिन्थ्यो । माओवादीलाई २०६४ पछि भित्रभित्रै कांग्रेस एमालेका शीर्षस्थ जस्तो सभ्रान्त हुने भोक जाग्यो । दुर्भाग्यवश नेपाली समाजको दुर्दशा भने ३ दशक अगाडिभन्दा मौलिकरुपमा भिन्न छैन ।समाजको रुपान्तर ओझलमा पर्नासाथ नेताको रुपान्तरण हुने गर्छ ।  त्यसले प्रतिक्रान्तिलाई निम्त्याउँछ । २०५१ पछि काँग्रेस र एमालेलाई रातारात संस्कारगत हिसावले भित्र भित्रै सामन्तवादी सान सौकत भएको  (राजाजस्तै हुने) नेता हुने भोक जागेको देखिन्थ्यो । माओवादीलाई २०६४ पछि भित्रभित्रै कांग्रेस एमालेका शीर्षस्थ जस्तो सभ्रान्त हुने भोक जाग्यो । दुर्भाग्यवश नेपाली समाजको दुर्दशा भने ३ दशक अगाडिभन्दा मौलिकरुपमा भिन्न छैन ।जनयुद्ध जुन कारण देखाएर सुरु भएको थियो, त्यसको दश अंसमा एक अंश पनि पूरा भएन । जनयुद्ध थाल्दा समाज जुन अवस्थामा थियो, त्योभन्दा सवै हिसावले बद्तर अवस्थामा हामी छौँ । हामीकहाँ गाउँ गाउँजस्तो रहेन, शहर शहरजस्तो भएन । गाउँमा अहिले बस्ने अवस्था नै छैन किनकि त्यहाँ हुर्कँदै गरेका युवा युवतीको सपनाले पखेटा फैलाउने ठाउँ नै छैन । स्तरीय शिक्षा छैन, बिरामी हुँदा उपचार पाइँदैन, पेट अघाउन्जेल खाना खान पनि पाइँदैन ।समाज रुपान्तरण अझै पनि गर्न सकिन्छ । तर कस्तो समाज निर्माण गर्ने भन्नेबारे सबैभन्दा पहिला राजनीतिक नेतृत्व र पार्टी पंक्तिले थाहा पाउनु पर्छ । दोश्रो, त्यस्तो समाज निर्माण कुनै सैद्धान्तिक वैचारिक आधारमा नै तय हुने हुनाले सिद्धान्तका नियमहरु थाहा पाउनु पर्ने हुन्छ । तिनले पार्टी पंक्तिमा आचारसंहिता आफसेआफ निर्माण हुन्छ । त्यसपछि आवश्यक पर्छ समाजको यथार्थ अवस्थाको जानकारी । राजनीतिक पार्टीले बुझ्नुपर्ने भनेको समाजमा के परिवर्तन आएको छ र समाज दिन प्रतिदिन कुन बाटो जाँदैछ भन्ने नै हो । अत: त्यो कुरा पनि थाहा पाउनुपर्‍यो । समस्या थाहा पाएपछि मात्रै समाधानका बारेमा सोच्न सकिन्छ । त्यसपछि गर्नुपर्ने भनेको एकीकृत विकासको खाका कोर्ने र संस्थाहरुको भरपर्दो व्यवस्थापनमा ध्यान दिने काम हो।तर यी सवै कामभन्दा पहिला मानिसका तीन वटा आधारभूत कुरा पुरागरे पछि मात्र सुरु हुन्छन । पहिलो खाद्य सुरक्षा, दोश्रो शिक्षा र तेश्रो स्वास्थ्य । तर वर्तमानमा संस्थागत भएको सरकारका कृयाकलाप हेर्दा प्राप्त भएका उपलब्धिको जगेर्ना र थप सुधारमार्फत मुलुकमा न्यायमा आधारित सामाजिक व्यवस्था स्थापित हुने कल्पना गर्न सकिने ठाउँ कम्तिमा तत्कालका लागि देखिन्न ।#जनयुद्ध