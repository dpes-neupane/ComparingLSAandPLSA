विश्वका अधिकांश मुलुकहरु कोरोना भाइरसको संक्रमणमा फसेपछि विश्व स्वास्थ्य संगठनले यसलाई महामारीको प्रकोपको घोषणा गरेको सर्वविदितै छ । यसबाट मुक्ति पाउन विश्व समुदाय एकजुट भएर भगिरथ प्रयास गरिराखेतापनि यसलाई नियन्त्रण ल्याउन कठिन भइराखेको देखिन्छ । यस महामारीले दिन प्रतिदिन मृतकको संख्या बढ्दै छ भने विश्व जनसमुदाय आंतकित बनेको छ । आतंकित बन्नुको एउटा कारण सञ्चार माध्यम र समाजिक संजालको अधिकतम विकास र प्रयोग पनि हो जसले आज संसार एउटा मोबाइलमा कैद भएको छ र ती सामाजिक संजालमा प्रकाशित विभिन्न खालका सही गलत खबरहरुले जनमानसलाई आतंकित बनाएको छ । यी माध्यमहरुका फाइदा–बेफाइदा दुवै छन् । फाइदा हेर्ने हो भने महामारी सम्बन्धी जानकारी, जनचेतना र उपचारबारे सजिलै स“ग थाहा पाउन सकिन्छ । मृतकहरुको संख्याको कुरा गर्दा, विश्वको करिव ५.५ अरव जनसंख्यामा महामारीबाट हालसम्म जतिजना मरे त्यसमा कति थपिन सकिन्छ भन्ने कुराको कुनै निक्र्योल छैन । यस महामारीलाई जति सक्दो चा“डो नियन्त्रणमा लिनु सिवाय अर्को उपाय छैन । त्यसैले विश्व समुदाय जसरी भएपनि यसलाई नियन्त्रणमा लिन लागिपरेका छन् ।नेपाल सरकारले पनि यस महामारीबाट बच्न र बचाउन दिनदिनै एकपछि अर्को क्रान्तिकारी निर्णय लिँदैछ । निर्णयहरु के–के लिए स्वयम आप्mनै सरकारी निकायहरुलाई थाहा नभएको जस्तो देखिन्छ । निर्णयको कार्यान्वयन पक्ष फितलो भएको महसुस गरिएकोछ । सरकारबाट गठित कोरोना नियन्त्रण समितिमा सरकारी कर्मचारीका विज्ञहरु मात्र राख्दा आपूm भन्दा माथिका माथिल्लो तहका कर्मचारी, सचिव वा मन्त्रीज्यूहरुको कुरा काट्न नमिल्ने र खुलेर कुराकानी गर्न नसकिने अवस्थामा प्रभावकारी र व्यवहारिक निर्णय नहुन सक्ने सम्भावना रहन्छ । त्यसैले सो समितिमा गैरसरकारी निकायका विज्ञहरुका प्रतिनिधिहरु पनि उल्लेखिए रुपमा हुनु जरुरी देखिन्छ । हालका केही सरकारका नीतिगत निर्णयहरु प्राविधिक पक्षको रायसुझाव भन्दा राजनैतिक प्रचारमुखी बढी देखिएको छ । स्वास्थ्यसम्बन्धी महामारी भएको हुनाले अवश्यपनि यो विषय देशमा भएका स्वास्थ्य संस्था (सरकारी–निजी) चिकित्सक र स्वास्थ्यकर्मीहरुको जिम्मेवारी भित्र पर्दछ । केही स्वास्थ्य संस्था, चिकित्सक र स्वास्थ्यकर्मीबाहेक अधिकांश स्वास्थ्य संस्था र स्वास्थ्यकर्मीहरु आप्mनो महामारी प्रतिको दायित्वबाट अलग र अनभिज्ञ देखिन्छन् । यी स्वास्थ्य संस्था र स्वास्थ्यकर्मीहरुमा उच्च मनोवल हुनुको सट्टा सबै त्रसित र पन्छिने प्रवृत्ति देखिएको छ । यस्तो अवस्थामा कसरी महामारीमाथि नियन्त्रण पाउन सकिन्छ ? यदि विदेशी राष्ट्रहरुले सहयोग गरिहाल्छ भन्ने सोचाइ हो भने हाल यो स्थिति पनि देखिदैंन र आप्mनो स्वास्थ्यप्रणाली बलियो नभई विदेशी सहयोगले मात्र काम गर्दैन भन्ने कुरापनि हामी सबैले बुझेका छौं ।अर्कोतिर केही गिरोहहरु कोरोनाबारे अनगल प्रचार गरी समाजमा असहज स्थिति पैदा गर्ने काममा जुटेका छन् । त्यति मात्र हैन ती गलत प्रचारलाई हामी सामाजिक संजालमा शेयर माथि शेयर गर्दै अझ असहज स्थिति पैदा गराइरहेका छौं । केही बृद्धिजिविहरु सरकारको कार्यलाई नकारात्मक किसिमले व्याख्या गर्दै देश र जनताप्रतिको दायित्व विर्सदै छन् । यसले पनि असहज स्थिति सृजना गरेको छ । स्थानीय सरकार, व्यवसायी र संघ संस्थाहरुको कार्य र सहयोगका हातहरु व्यवहारिक भन्दा बढि प्रचारमुखी देखिन्छन् ।होटल, लज, रंगशालालाई लिएर र ७२ घण्टामा अस्पताल बनाएर कोरोना नियन्त्रण हु“दैन । यी संस्थालाई कसरी सञ्चालन गर्ने भन्ने तयारी जरुरी हुन्छ । कुनैपनि भवन र अस्पतालमा स्वास्थ्यकर्मी र कर्मचारीहरुलाई Personal Protective Equipment (PPE) को व्यवस्था नभएमा बिरामी आउनासाथ सबैजना भागाभाग हुने अवस्था आउनसक्छ । महामारीबाट मृत्युको खबर सुन्दा–सुन्दा त्रसित भएका स्वास्थ्यकर्मीमा कतै जोसजा“गर र सबल मनोवल देखिंदैन । त्यस्तै सबैमा आ–आप्mनो जिम्मेवारी सहयोग गरेको जस्तो गरेर पन्छाउने परिपाटी देखिएको छ । सबै तयारी सतहमा मात्र भएको र गहिराइसम्म पुगेर व्यवस्थापन गरेको देखिँदैन । त्यसैगरी सूचना हकको कुरा गरी सञ्चार माध्यमबाट भ्रामक समाचार प्रशारण र प्रकाशनले झन जनता आतंकित बनेका छन् । हामी सबैले आ–आफ्नो स्थानबाट सकारात्मक जिम्मेवारी निभाउनुपर्छ,  सरकारलाई मात्र दोष दिएर केही हु“दैन । विकसित मुलुकहरुले समेत नियन्त्रण गर्न नसकेको अवस्थामा हाम्रो देशको स्थिति के होला सजिलैस“ग अनुमान लगाउन सकिन्छ । मास्क पाएन भनेर हल्ला गर्नुको सट्टा घरमा आप्mै कपडाको मास्क बनाएर  लगाऊ । हात धुने सेनिटाइजर पाएन भनेर खबर प्रशारण गर्नु भन्दा साबुन पानीले हात धुनेमा जोड दिऔं । ग्यासको अभाव छ भने बिजुली प्रयोग गरौं । कालो बजारियालाई हामीले नै बढुवा दिएका छौं किनकि सामानहरु भण्डार गर्न थालेपछि अवश्य पनि कालोबजारी बढ्छ । डिजेल र पेट्रोल खाने होइन, नपाए के हुन्छ, मरिंदैन । त्यसैले बैकल्पिक उपाए सोचौं र प्रयोग गरौं । सामान पाएन कालोबजारी बढ्यो भनेर हल्ला नगरौं । महामारीको नियन्त्रणको साटो सरकारको ध्यान आपूर्ति तिर गएको देखिन्छ र यसलाई हामी सुल्झाऔं ।विगतमा झाडाबान्ताबाट हजारौं बच्चाहरुको मृत्यु हुन्थ्यो । नुन, चिनी, पानी घरमा नै बनाएर पिलाउन, भन्ने सन्देशले हजारौं बच्चाहरुको ज्यान बचेको थियो । महामारीको कुरा आउ“दा आम जनताहरुले सजिलैस“ग प्रयोग गर्न सक्ने र उपलब्ध हुने विधिको खोजी गरौं र सरकारलाई सुझाव सल्लाह दिएर सघाऔं । हाम्रा सिमित स्रोत साधन छन् । वर्षौदेखि अव्यवस्थित तरिकाले राज्य व्यवस्था सञ्चालन भएको छ । यस्तो अवस्थामा महामारी नियन्त्रण र उपचार गर्न सरकारबाट मात्र संभव देखिँदैन । यसमा आम नागरिकको पनि उत्तिकै सहयोग र जिम्मेवारीको आवश्यकता पर्दछ । कोरोना संक्रमणको ५ तह यी हुनः– पहिलो कोरोना संक्रमणको शंका भएका जसलाई क्यारिन्टाइनमा राखिन्छ । दोस्रो कोरोना संक्रमित भएको लक्षण देखिने जसलाई आइसोलेसन (अरुभन्दा वेग्लै) राखिन्छ ।तेस्रो छातिको संक्रमणबाट श्वासप्रश्वासमा समस्या भए अस्पताल भर्ना उपचार गर्नुपर्छ र चौथौं श्वासप्रश्वासमा जटिलता आएर आईसीयु–भेन्टिलेटरमा राखी उपचार गर्ने । कोरोना संक्रमण हुनासाथ मरिँदैन, ९५ प्रतिशत साधारण उपचारबाट ठिक हुन्छ । ५ प्रतिशतमा मात्रै जटिलता आउ“छ । त्यसमध्ये एक देखि ३ प्रतिशतसम्मको मृत्यु हुनसक्छ । यो तथ्यलाई ध्यानमा राखी भविष्यमा हुन सक्ने महामारीको नियन्त्रणको लागि सरकारलाई केही सुझाव राख्नु चाहन्छु ।१.  प्रत्येक घरले परिवारको लागि एउटा आइसोलेसन कोठा तयार गर्ने । पहिलो र दोस्रो तहका बिरामीहरुलाई विषेश उपचार चाहिदैंन । यी तहका बिरामीहरुको संख्या अत्याधिक मात्रामा हुन्छ । त्यसैले घरमा नै उपचार गर्न सकिन्छ । २.  प्रत्येक रुघाखोकी, ज्वोरो, विदेशबाट आएका र कोरोना संक्रमण बिरामीहरुलाई घरको आइसोलेसन कोठामा राख्ने । ३.     सबै ज्वरो आएका बिरामीलाई कोरोना सम्झेर घरमै छुट्टै कोठामा राखी उपचार गर्ने ।४.     घरमा आइसोलेसन मा बसेका बिरामीहरुलाई कोरोनाको जा“च नगरौं र जा“च गर्नको लागि अस्पताल पनि नलगौं किनकी अस्पताल लग्दा अरुलाई संक्रमण फैलन सक्छ । आवश्यक परे घरबाटै नमूना संकलन गर्ने व्यवस्था मिलाउनु पर्छ । महामारीको प्रकोप फैलियो भने भविष्यमा जा“च गर्ने किटको पनि अभाव हुनेछ ।५.     यदि श्वासप्रश्वासमा समस्या देखियो भने तुरुन्त कोरोना उपचार गर्ने अस्पताललाई फोन गर्ने र एम्बुलेन्सद्धारा उद्धार गर्ने ।६.     यदि ज्वरो खोकी र पहेंलो खकार आएको छ भने १ कोर्ष एन्टिवायोटिक खान दिने यसको लागि सरकारले उपचार प्रोटोकल बनाउने ।  ७.     स्वास्थ्य मन्त्रलायले अनलाइन चिकित्सकहरुको परामर्शको व्यवस्था गर्ने । नेपाल मेडिकल काउन्सिल र चिकित्सक संघले चिकित्सकहरुको सम्पर्क नम्बर, परामर्श चाहने बिरामीको लागि संचार माध्यमबाट प्रकाशित गर्ने र चिकित्सकहरुले बिरामीहरुलाई आवश्यक परामर्श दिने ।८.     यदि घरमा आइसोलेसन बनाउने ठाउ“छैन भने वडा–वडामा एक–एक वटा घरलाई आइसोलेसनको लागि तयार बनाउने वा त्यस वडाको होटल वा लजलाई प्रयोग गर्नको लागि सम्पुर्ण तयारी अवस्थामा   राख्ने  ।९.     अहिले भारतको नाका भएर सिमाबाट भित्रने नेपालीहरुलाई रोक्न सकिंदैन र आप्mनो नागरिकहरुलाई रोक्न पनि मिल्दैन । ती बाहिरबाट आएका नेपाली घर भित्रै आइसोलेसन गरी राख्ने । त्यसमा छिमेकीहरुले कडाइका साथ निग्रानी गर्ने र बाहिर घुमफिरजानबाट रोक्ने ।१०.     कुनैपनि बिरामीहरुलाई यदि वडाबाट रिफर गर्नुप¥यो भने सम्बन्धित जिल्ला अस्पताल वा कोरोना केयर सेन्टरमा मात्रै रेफर गर्न पाउने । एक प्रदेशबाट अर्काें प्रदेशमा रेफर गर्न नपाउने । जथाभावी, जहातही रेफर गर्दा संक्रमण झन फैलन सक्छ यसलाई व्यवस्थित गर्ने ।११.  कोरानाबाट संक्रमित बिरामीलाई श्वासप्रश्वासको समस्या देखा परेमा तुरुन्त जिल्लाको कोरोना केयर सेन्टरमा खबर गर्ने र त्यहि अनुसारको उद्धार कार्य गर्ने ।१२.    कोरोनाबाट मृत्यु भएका बिरामीको शवलाई उचित व्यवस्थापन गर्ने ।१३.     कोरोनाको नियन्त्रणको क्रममा अन्य बिरामीहरुका स्वास्थ्य उपचारमा नकारात्मक प्रभाव नहोस भन्नको लागि स्वास्थ्य संस्था र स्वास्थ्यकर्मीहरुलाई सजग राख्ने । अन्तमा यस विषम परिस्थितिमा सावधानी, सर्तकता अपनाऊ, त्रसित र आतंकित नबनौं र अरुलाई पनि नबनाऊ । सरकारको निर्देशन पालना गर्दै सबैले आ–आप्mनो जिम्मेवारी सही तरिकबाट निभाऔं ।  #कोरोनाभाइरस