यो देशको जनसङ्ख्या २ करोड ६४ लाख छ । १ करोड ९६ लाखले नागरिकता पाएका छन् । सोह्र वर्षमुनिको जनसङ्ख्या १ करोड ६ लाख छ । अब नागरिकता पाउन कति बाँकी छन् ? प्रश्न यहाँ छ । यस दृष्टिकोणबाट हेर्दा अहिलेसम्म देशमा नागरिकता र राष्ट्रियताको बारेमा विवाद छ । म मेरा बाबुआमाबाट जन्मिन सक्छु । तपाईंले बाध्य पारेर यो देशको नागरिकता लिनुपर्छ भन्न सक्नुहुन्छ ? मलाई कतै जानु छैन । म खेत जोत्छु खान्छु । म भोट पनि हाल्दिनँ । पार्टीको सदस्यता पनि लिन्न भनेर बस्न पाउने कि नपाउने ? हो म बाबुआमाबाट जन्मिन्छु, मेरा वंशजहरू यहाँ छन् । त्यसकारण म राष्ट्रियताले नेपाली हुँ । तर नागरिकता राज्यको राजनीतिक अधिकार हो ।नागरिकता संसारभरि राज्यको अधिकार हो । अमेरिकामा पनि त्यही हो । १९८४ भन्दा अगाडि अमेरिकामा धेरै जटिल नागरिकता कानुन थियो । यदि अमेरिकी नागरिकले कुनै विदेशी नागरिकलाई विवाह गर्याे भने १९०१ ÷०२ सालसम्म त्यो पुरुष नागरिक महिलाको देशमा जानुपर्दथ्यो । अमेरिकामा बस्न पाउँदैनथ्यो । १९१२ सम्म विदेशका  महिला विवाह गरेर अमेरिकामा लैजान पाउनुपर्ने भयो र लोग्ने मानिस महिलाको देशमा जानु नपर्ने भयो । तर त्यो महिलाले नागरिकता पनि पाइनन् र पासपोर्ट पनि पाइनन् । उसले आफ्नै देशको राष्ट्रियता राख्नुपथ्र्यो । उसले पाउने हक भनेको त्यो देशमा स्थायी रूपमा बस्ने र बच्चा बच्ची जन्माउने मात्र थियो । तर ती  बच्चा बच्चीको नागरिकता आमाको देशले दिनुपथ्र्यो । १९४६ सम्म आइपुग्दा अमेरिकामा जुन महिलाले नेपाली नागरिकसँग विवाह गरिन्, उनले भिसा पनि प्राप्त गर्ने भइन् र अमेरिकी नागरिकता पनि प्राप्त गर्ने भइन् । तर उसका बच्चा बच्चीले पाउने नागरिकता अमेरिकाको वंशजको नागरिकता नहुने भयो । त्यही हुनाले हेनरिक एसेन्चर राष्ट्रपति हुन पाएनन् ।१९८४ मा अमेरिकाको कानुन परिवर्तन गरियो र भनियो आमा र बाबु दुवैको नामबाट नागरिकता दिन सकिन्छ । बच्चा बच्ची अमेरिकामा जन्मे भने पुग्यो । किनभने त्यतिबेलासम्म अमेरिका एउटा भयावह इकोनोमिक स्वरूपबाट विकास भइसकेको थियो । यहाँ डीभी परेकालाई पनि लैजाँदै छ भने उहीँ जन्मेकालाई नदिनुपर्ने कारण के थियो ?  त्यसकारण अमेरिकनहरूले ग्रिन कार्ड र नागरिकता दुई फरक कुरा हुन् भन्छन् । ग्रिन कार्ड होल्डरलाई पासपोेर्ट दिन्छ । तर ग्रिन कार्ड होल्डरले राष्ट्रपतिको चुनाव लड्न पाउँदैन । अन्य कतिपय अधिकार पनि पाउँदैन ।हामी कसको हितमा कुरा गरिरहेका छौँ ? महिलाको हितमा कुरा गरिरहेका छौँ कि महिलाको विरुद्धमा ? महिलाको हितमा कुरा गराएको देखाएर हामी महिलाको विरुद्धको कुरा गरिहेका छौँ । त्यसकारण मेरो मान्यता  के हो भने कुनै पनि व्यक्तिलाई तँ यो देशमा आउने वित्तिकै यो देशको नागरिकता लेऊ भन्ने पाउने अधिकार न नेपालको छ न राजनीतिक  पार्टीको । सात वर्षमा मन लागे सात वर्षमा र दस वर्षमा मन लागे दस वर्षमा लिन्छ । त्यो कुरालाई नजरअन्दाज गरेर हामी नागरिकताको कुरा गर्न सक्दैनौँ ।अङ्गीकृत नागरिकताको बच्चा बच्चीले त्यतिबेलासम्म अङ्गीकृत नागरिकता नै पाउँछ जतिबेलासम्म राज्य सहमत हुँदैन कि यो व्यक्ति नेपालको ‘सोभरेन्ट लोयल्टी’ बोक्न सक्छ भनेर । त्यो नागरिकले नेपालको हितका लागि काम गर्छ । त्यसकारण आवश्यकताअनुसार सरकारले शपथ दिन्छ– म यो देशको नागरिक हुन्छु, देशको बफादारी गर्छु, देशको कुनै पनि हितविरुद्धमा काम गर्दिनँ भनेर । यो सबै कुरामा राज्य सहमत भयो भने नागरिकता दिन्छ, भएन भने दिँदैन ।यदि उत्तरतिरबाट ०.५ प्रतिशत र दक्षिणबाट ०.५ प्रतिशत जनसङ्ख्या नेपालमा आयो भने देश तवाह हुन्छ । तर हामी ३ करोड उता गए पनि कुनै अर्थ रहँदैन । त्यसकारण यो समस्यालाई हामीले हेर्नपर्ने स्थिति छ । अब महत्त्वपूर्ण प्रश्न के छ भने म विदेशमा बस्ने महिला हुँ । मेरो नेपालमा बस्ने रन्जितसँग विवाह भयो । म नेपाल आएँ । तपाईं मसँग सिमानामा नागरिकता माग्न पाउने हक देखाउनुहोस् त ? नागरिकता मेरो हक हो कि होइन ? म भारतीय नागरिक हुने, तपाईं जबरजस्ती नेपाली प्रमाणित गर्न पाउनुहुन्छ ? मेरो स्वेच्छाले नेपालमा नागरिकता लिने हो कि बोर्डरमा रसिद काटे जस्तो रसिद काट्ने हो ? यहाँ माग के भइरहेको छ भने उताबाट विवाह गरेर ल्याइएको बेहुलीलाई त्यही नागरिकता दिनुपर्छ । त्यो बेहुलीको अभिभावक हो तपाईं ? त्यो महिलालाई विवाह गरेर ल्याउन पाउने अधिकार अनन्तर्राष्ट्रिय कानुनले सुरक्षित गरेको छ । तपाईं हामीले रोक्न सक्दैनौँ ।यो पनि‘घरसाङ्ला खाँदै वनसाङ्ला : हाम्रा छोरानाति भारतीय बन्नुपर्ने दिन आउन बेर छैन’‘नागरिकताको समस्या मधेसी अनुहार भएकाबाट  मात्र छ भन्ने हामीमा भ्रम छ’नागरिकता विधेयकमाथि बहस : अधिकारका नाममा आमाबाबु नै भाडामा ल्याउने ? देश अरू कसैले खाइदिने डरमा रुमलिएको नागरिकता बहसअब कुनै नेपाली केटीले भारतमा विवाह गर्छु वा भारतीय केटीले नेपालमा विवाह गर्छु भन्दा रोक्ने तागत छ ? छैन । तर ती महिला नेपालभित्र आएपछि नेपालको नागरिकता लिन चाहन्छिन् कि चाहँदिनन् भन्ने उनको अधिकार हो । मैले जबर्जस्ती तिम्रो नागरिकता च्यात, मेरो लेउ भन्न पाउने अधिकार हो ? यदि मैले त्यसो भने भने उनको अधिकार उल्लङ्घन हुँदैन ?ती महिला नेपालमा आइसकेपछि एक वर्षभित्र नेपालको नागरिकता लिएर भारतको छाडिन् अनि सम्बन्धविच्छेद भयो भने के गर्ने ? ऊ नेपालमा कुटाई खाई बस्ने वा भारत जाने ? उनले मेरे सम्बन्धविच्छेद भयो फेरि भारतीय नागरिकता देऊ भन्दा दिन्छ कि दिँदैन होला भारत सरकारले ?यही कारण हरेक देशले एउटा निश्चित समय तोकेको छ । भारतले सात वर्ष तोकेको छ, ताकि बच्चा बच्ची जन्मिउन उनीहरूको घर व्यवहार होस् भनेर । ती महिला नयाँ परिवेशमा बस्न सक्ने भएपछि उनको नागरिकता लियो भने उसको भोलि डिभोर्स भए पनि बस्न सक्छ ।हामी कसको हितमा कुरा गरिरहेका छौँ ? महिलाको हितमा कुरा गरिरहेका छौँ कि महिलाको विरुद्धमा ? महिलाको हितमा कुरा गराएको देखाएर हामी महिलाको विरुद्धको कुरा गरिहेका छौँ । त्यसकारण मेरो मान्यता  के हो भने कुनै पनि व्यक्तिलाई तँ यो देशमा आउने वित्तिकै यो देशको नागरिकता लेऊ भन्ने पाउने अधिकार न नेपालको छ न राजनीतिक  पार्टीको । सात वर्षमा मन लागे सात वर्षमा र दस वर्षमा मन लागे दस वर्षमा लिन्छ । त्यो कुरालाई नजरअन्दाज गरेर हामी नागरिकताको कुरा गर्न सक्दैनौँ ।त्यसकारण हामी पहिले राष्ट्रियता र नागरिकताको बारेमा अध्ययन गरौँ । हामी राष्ट्रियतालाई नागरिकतामा राखिरहेका छौँ, नागरिकतालाई राष्ट्रियतामा राखिरहेका छौँ । त्यहाँबाट विवाद सिर्जना गरिरहेका छौँ । हामी नागरिकतामा नेपालको हितका लागि अभियानको कुरा गरिरहेका छौँ । तर्क र अनुसन्धानको कुरा गरिहेका छैनौँ ।अङ्गीकृत नागरिकताबाट कुनै व्यक्तिलाई नागरिकता दिँदा ती दुवै बाबुआमा यहाँ नबसेर देश छाडेर गए भने त्यो वंशजको आधारमा रहने कि नरहने ? यो देश सबै अल्पज्ञान र अनुसन्धान हीनता, दिमागमा आफ्ना अनुभूति र तर्क दिएर चलाइएको देश हो । त्यसकारण विग्रेको देश हो । महिलाले अंश पाएनन् भनिन्छ । महिलाले अंश नपाएको होइन । विवाहित कानुनले महिलाको थर परिवर्तन गरेर अर्कामा साथ्र्यो । नेपाली कानुनले परिवारभित्रको सदस्यले अंश पाउँछ चाहे छोरा होस् चाहे छोरी भनेको छ  । छोराको सदस्यता परिवर्तन हुँदैन । उसले अंश पाउँछ । छोरीको थर बदलेर अर्काे घरको सदस्यता भएपछि उसले पाउँदैन । बदल्ने अंश कानुन थियो कि विवाह कानुन थियो ? कथित महिला आन्दोलनले तिनै महिलालाई समस्यामा पारिरहेको छ । त्यसकारण हाम्रो कानुनले छोरा र छोरीलाई सम्पत्तिमा भेदभाव गर्दैन । तर विवाह पछाडि छोरीको सदस्यता परिवर्तन गरिदिन्छ र बाबुको अंश नपाउने स्थिति बनाइदिन्छ । बदल्नुपर्ने विवाहको कानुन थियो वा सम्पत्तिको कानुन थियो ?अहिले नागरिकताको हकमा पनि त्यही भइरहेको छ । हामीले राष्ट्रियता भनेको हो कि नागरिकता भनेको हो ? पहिले हामी प्रष्ट हुनुपर्याे । कुनै मानिस नर्थ इस्टमा जन्म्यो । नर्थ इस्टमा १९६१ –२०१८ सम्म आउँदा ८३ प्रतिशत मानिसहरू क्रिस्चियन भएका छन् । तर १९६४ पछाडि नागरिकता वितरण र क्रिस्चिनाइजेसन सँगसँगै आसाम आन्दोलन सुरु भयो ।आसाम आन्दोलन हुनुकोे कारण त्यहाँका मानिसहरू अल्पमतमा पर्न लागे । विद्यार्थीले नै आन्दोलन गरे र उनीहरू नै मुख्य मन्त्री भएर सत्ता चलाए । त्यतिबेला उनीहरूले को नागरिक हुन् को होइनन् ? कसले नराम्रो तरिकाले नागरिकता लिएको छ भनेर उनीहरूले नागरिकता अदालत निर्माण गरे । जो व्यक्ति पनि नागरिकता लिन चाहन्छ उसले प्रमाण लिएर म आसामको बासिन्दा हुँ भनेर गएपछि अदालतले प्रमाण सुनुवाइ भइसकेपछि तिमी यो यो कारणले यो देशको नागरिक हौ भनेपछि नागरिकता पाउँथे । लगभग आसामको नागरिकताको समस्या सकियो । अब भारतको सरकारले भन्दै छ १९५० भन्दा पछाडि जसले नागरिकता पाएको छैन, नागरिकता पाउने उसको हक पनि पुग्दैन, उसको प्रमाण पनि पुग्दैन । अब उसले भारतमा बस्नु हुँदैन भनिरहेको छ ।एक जना प्रोफेसर हुनुुहुन्थ्यो र उहाँ नौतनवामा बस्नुहुन्थ्यो । उहाँले नेपालको पनि पासपोर्ट बनाउनुभएको छ र भारतको पनि पासपोर्ट छ । कसरी लिनुभयो भन्दा म दुवैतिरको नागरिक हुँ । अब दिल्लीमा रिटायर भएपछि उता गएर पढाउँछु भन्नुभयो । कोसी पारि यही स्थिति छ । पाँच हजार तिरेर नागरिकता पाइरहेका छन् । यो सम्भ्रान्तहरूको दिमागको उपज हो ? यो गलत हो । तथ्यले त्यो सावित गर्दैन । अध्ययन नगरी नहिँडौँ ।हामी पृथ्वीनारायण शाहले विस्तरावादी नीति ल्याएर एकीकरण गरे भन्छौँ । त्यो एकीकरण नगरेको भए अहिले हामी ममता बेनर्जीको शासनभित्र बस्नुपथ्र्यो होला  । त्यसकारण हामी तथ्यवादी बनौँ । देशभक्तिका नाममा माटो खान्छु  भन्नेुपर्ने आवश्यकता छैन । तर देश रहँदा नोक्सानी के पर्छ त्यो हेरौँ । होइन हामी विहार नै जानुपर्छ भन्ने बाध्यता छ भने जाऊँ ।नागरिकता र राष्ट्रियताको फरक यो देशले पहिचान नगरेसम्म यो समस्या समाधान हुँदैन । दोस्रो कुरा, तथ्याङ्कको विश्लेषण गरौँ । कति लाखले नागरिकता पाएका छैनन्, हिसाब गरौँ । त्यसभित्र सभ्रान्तका मती विग्रेर नागरिकता नपाएको कुरालाई गाली पनि गरौँ । त्रिवि अनुसन्धानको तथ्याङ्क  हेर्नुहोस् । गएको साल नेपालबाट तीन खर्ब २२ करोड रुपियाँ भारत गयो । बाँकी ४३ प्रतिशत मानिसले नेपाली पासपोर्ट बनाएर गरेर कतार र दुबई गएका छन् । रेमिटेन्स नेपालको पासपोर्टबाट गएको देखियो । भनेपछि सिमानामा हाम्रो देश खान, साम्राज्यवाद ल्याउन, विस्तारवाद ल्याउनका लागि मात्र नागरिकता बन्ने प्रचलन रहेनछ । त्यसकारण राष्ट्रघात गर्नका लागि गरेको नहोला । तर हाम्रो नागरिकता लिएर ऊ विदेश जान्छ । यसलाई व्यवस्थित गरेर सिमानामा रोकेनौँ भने भोलि समस्या निम्त्याउँछ । त्यसकारण नागरिकताको समस्या गलत हो । यो तथ्य होइन, भ्रम हो भन्यौँ भने हामी पनि भ्रममा छौँ । त्यो कति ठूलो समस्या हो अध्ययन गर्नुपर्ने कुरा हो ।मेरो मान्यताअनुसार एउटा अदालत बनाऊँ, त्यो अदालतका भिन्न ठाउँमा निकायहरू राखौँ । जसले नागरिकता चाहन्छ उसले आफ्नो प्रमाण लिएर लिन आओस् । अदालतले सबै कुरा हेर्दा नागरिकता दिन उचित लाग्छ भने अदालतले निर्णय गरोस् । तर नागरिकताको आन्दोलनलमा हामी भान्जा– भान्जी, ज्वाइँ जस्ता शब्द प्रयोग नगरौँ । यसले दुःखी बनाउँछ मान्छेलाई । व्यक्तिको भन्दा पनि राज्यको नीति गलत होला । त्यसकारण हामी अलिकति फरक तरिकाले जाऔँ । हामी सबै भारतको खेल देख्छौँ । तर खेल खेल्ने अरू धेरै शक्ति छन् ।नेकपाको भ्रातृ सङ्गठन अनेरास्ववियु र अनेरास्ववियु ९क्रान्तिकारी०ले मङ्गलबार आयोजना गरेको नागरिकता विधेयक : समस्या र समाधान कार्यक्रममा व्यक्त भएको विचार ।