यस बेला हाम्रै आँखाले देख्नेगरी कोभिड–१९ ले नेपालको स्वास्थ्य क्षेत्र खत्तम भएको तथ्य देखाइदिएको छ, सायद हाम्रो जस्तो खत्तम स्वास्थ्य सेवा विश्वमा कहीँ छैन ।  मुख्यतः सार्वजनिक स्वास्थ्य क्षेत्रको बेहाल भएकै कारण गरिब र निम्न वर्गका धेरै मानिस विभिन्न अकल्ट प्राक्टिस (दैवी शक्तिजन्य उपचारविधि) तिर आकर्षित भएका तथ्यको कुनै कमी छैन ।यस बेला हाम्रै आँखाले देख्नेगरी कोभिड–१९ ले नेपालको स्वास्थ्य क्षेत्र खत्तम भएको तथ्य देखाइदिएको छ, सायद हाम्रो जस्तो खत्तम स्वास्थ्य सेवा विश्वमा कहीँ छैन । मुख्यतः सार्वजनिक स्वास्थ्य क्षेत्रको बेहाल भएकै कारण गरिब र निम्न वर्गका धेरै मानिस विभिन्न अकल्ट प्राक्टिस (दैवी शक्तिजन्य उपचारविधि) तिर आकर्षित भएका तथ्यको कुनै कमी छैन ।“सच्चाइ” र अन्य अकल्ट प्राक्टिसनरआफ्नो अनुसन्धानको क्रममा म पोखरामा करिब डेढ वर्ष बसें । मेरो अनुसन्धान खासमा महिलाहरुमा व्यापक लोकप्रिय भएको ईश्वरीय शक्तिबाट सम्पूर्ण रोग तथा समस्या ठीक हुन्छन् भन्ने विश्वास गर्ने “सच्चाइ” भन्ने एउटा समूहमा बढी केन्द्रित थियो । तर पनि अनुसन्धानको क्रममा यसरी इलाज गर्ने अन्य समूहको पनि अवलोकन गरें ।ख्रिश्चियनिटीमा मानिसहरुको आकर्षण बढेको त सबैलाई जानकारी भएकै कुरा हो । ख्रिश्चियन हुनेहरुको दाबीअनुसार धेरैजसो मानिसले धर्म परिवर्तन गर्नुको मुख्य र पहिलो कारण रोग निको पार्नु नै हुन्छ । कुनै व्यक्तिलाई हिन्दु धर्म र संस्कार त्यागेर ख्रिश्चियन बन्न निकै मुस्किल कुरा हो । साह्रै कठिन अवस्था आइपरेपछि वा कुनै रोग केही गरी पनि निको नभएपछि वा उपचारको लागि पैसा नभएपछि मात्र ख्रिश्चियन हुने हो ।रोग निको पार्ने वा निरोगी राख्ने उद्देश्य राखेर खोलिएका हिन्दु धर्ममा आधारित धेरै समूह पनि संचालनमा छन् पोखरामा । आर्ट अफ लिभिङ, ओम शान्ति, ब्रह्मकुमारी, जोरेई, सत्य साई र ओशोजस्ता संगठनमा खुशी वा निरोगी रहनका लागि जानेको संख्या पनि उल्लेख्य छ । यी संगठनमा जानेहरु प्राय शिक्षित, मध्यम वर्ग, उच्च जातका सदस्य र पुरुष हुन्छन् । यस्ता समूहका मानिसहरु जाने भएकै कारण यस्तो कार्यलाई स्पिरिचुअल वा आध्यात्मिक कार्य मानिन्छ ।तर, अहिले गरिबहरु इलाजका लागि जाने, वा अस्पतालहरुका चरम शोषण र लापर्वाहीले गर्दा मध्यम वर्गसमेत जाने, ठाउँ भनेको यस्तै अकल्ट प्राक्टिस (रहस्यमय अभ्यास)मा हो । र यस्ता अभ्यासमा जाने क्रम बढ्दो छ ।"यहाँ झारफुक गरिन्छ"पोखराको विन्ध्यवासिनी मन्दिर नजिकै अधिकारी टोल छ । त्यहाँ म आइएस्सी पढ्दा करिब एक वर्ष बसें । हेराउन जाने ठाउँका रुपमा चिनिन्छ त्यो टोल । बीस वर्ष अघिभन्दा अहिले धेरै घुइँचो लाग्छ त्यहाँ । चार पाँच जना हेराउने व्यक्ति छन्, पालो पाउन नै दुई तीन घन्टा कुर्नुपर्ने हुन्छ कहिलेकाहीं । फुकेर निको पार्नका लागि महिला र सानासाना बच्चा लिएर जाने गर्छन् । बच्चाले खाना वा दूध नखाएको, पेट दुखेको, दुब्लाएको, रोइरहनेजस्ता समस्याका लागि जाने गरेको पाइन्छ । वयस्क महिलाहरु कलिला बच्चाहरु लिएर धेरै अस्पताल पार गर्दै झारफुक गर्नेकहाँ पुग्नुपर्ने अवस्था कसरी आयो ? अन्धविश्वासले मात्र त पक्कै होइन होला ।झारफुक गर्नेहरु अन्य टोलमा पनि प्रशस्तै छन् । अहिले त ठूलै साइनबोर्ड नै देखिन्छन् ठाउँ ठाउँमा । नामी अस्पतालहरुकै अगाडि "यहाँ झारफुक गरिन्छ" भन्ने विज्ञापन देख्नु कुनै नौलो र अनौठो कुरा छैन अचेल ।ढुङ्गाले सेकेर रोग ठीक हुन्छ भन्ने सेरा जेम छ । बगरको ट्याक्सी चोकमा बिहानै रोडमै कम्तिमा पचास जनाभन्दा धेरै मानिस लाइनमा बसेका हुन्छन् । केही वर्ष पहिले त घुइँचो हुन्छ भनेर मानिसहरु आधारातमै गएर लाइनमा बस्थे, बिछ्याउना नै त्यहीँ लगेर ।    रोग, गरिबीसँगै दिनदिनका समस्याले पीडित महिलाहरुमा निकै आकर्षण छ । एउटा केन्द्रको एउटा सत्संगमा एकपटकमा कम्तिमा तीन हजार जनाभन्दा बढी विश्वासी हुन्छन् । हप्ताको तीन दिन हुन्छ सत्संग । सबै प्रकारका रोग र समस्या ठीक हुन्छ भन्ने विश्वास गरिन्छ । महिलाहरुका धेरै रोग र समस्या ठीक हुन्छन् पनि ।सच्चाइ निकै तीब्र गतिमा बिस्तार हुँदैछ । पोखराबाहिर समेत, काठमाण्डौ, भरतपुर, बुटवललगायतका सहरमा समेत । यसमा लाग्नेहरु लाखौंको संख्यामा छन् । यहाँ जानेमा महिलाहरु मुख्यतः श्रीमानको हिंसाबाट पीडितहरु छन् । रोग, गरिबीसँगै दिनदिनका समस्याले पीडित महिलाहरुमा निकै आकर्षण छ । एउटा केन्द्रको एउटा सत्संगमा एकपटकमा कम्तिमा तीन हजार जनाभन्दा बढी विश्वासी हुन्छन् । हप्ताको तीन दिन हुन्छ सत्संग । सबै प्रकारका रोग र समस्या ठीक हुन्छ भन्ने विश्वास गरिन्छ । महिलाहरुका धेरै रोग र समस्या ठीक हुन्छन् पनि ।किन हुन्छ यस्तो अभ्यासधैरैजसो महिलाहरु हस्पिटल, हेराउने चराउने, धामीझाँक्री कसैबाट पनि निको नभएपछि यहाँ आउने गर्छन् । हाम्रो स्वास्थ्यसेवाले महिलाहरुका विशेष समस्यालाई प्रभावकारी रुपमा समाधान गर्न पनि नसक्ने जस्तो देखिन्छ । धैरै महिलाहरु श्रीमानको हिंसा, आर्थिक बोझ, घरायसी काम र समस्याको बोझले चिन्ता, डिप्रेसन तथा अन्य मानसिक रोगले पीडित छन् । यस्ता रोगलाई चाहिने मनोवैज्ञानिक परामर्श तथा थेरापी पाउन मुस्किल छ पोखरामा । खाने औषधि दिएर पठाउनुबाहेक अन्य सेवा छैनन् होला । डाक्टरको एक मिनेटको समय पाउन समेत मुस्किल हुने मुलुकमा उपचारको कुरा त के, रोग पहिचान हुन समेत गाह्रो छ । डाक्टरहरुले आफ्नो रोग नै पत्ता लगाउन सकेनन् भन्छन् सच्चाइका धेरैजसो महिला ।   किन बढिरहेका छन् त यस्ता निको पार्ने अकल्ट  प्राक्टिसहरु ? धेरैजसो त यसलाई अन्धविश्वास भनेर तर्किन्छन् । झारफुकमा लागे अन्धविश्वासका कारणले हो भनिन्छ । बाइबल र ख्रिष्चियनिटीसँग जोडियो भने विदेशी पैसाका लागि हो भनेर दोष लगाइन्छ । तर मानिसहरु किन जान्छन् भनेर कसैले गहिरिएर सोच्दैन । बरु पीडितलाई नै दोषी देखाइन्छ ।किन बढिरहेका छन् त यस्ता निको पार्ने अकल्ट  प्राक्टिसहरु ? धेरैजसो त यसलाई अन्धविश्वास भनेर तर्किन्छन् । झारफुकमा लागे अन्धविश्वासका कारणले हो भनिन्छ । बाइबल र ख्रिष्चियनिटीसँग जोडियो भने विदेशी पैसाका लागि हो भनेर दोष लगाइन्छ । तर मानिसहरु किन जान्छन् भनेर कसैले गहिरिएर सोच्दैन । बरु पीडितलाई नै दोषी देखाइन्छ । पीडितलाई नै दोष दिनुले वास्तविक कारणलाई लुकाउन र समस्यालाई निरन्तरता दिन मात्र सहयोग गर्छ । धेरैजसो मानिस हाम्रो स्वास्थ्यसेवाबाट आजित भएर मात्र, अस्पतालबाट उपचार नभएर वा उपचार गर्ने पैसा नभएर मात्र यस्ता अकल्ट  प्राक्टिसमा गएका छन् । नत्र धामी झाँक्रीहरु किन अस्पतालका अगाडि नै ढुकेर बसिरहेका हुन्छन् ? पैसा थियो र हाम्रो स्वास्थ्य प्रणाली राम्रो हुन्थ्यो भने सायद मानिसहरुले रोग निको पार्नैका निम्ति धामी झाँक्री, सच्चाइ वा ख्रिशिचियनिटीजस्ता उपचार पद्दति खोज्ने थिएनन् होला ।स्वास्थ्य प्रणालीप्रति अविश्वासअर्को, धेरैजसो नेपालीहरुमा हाम्रो स्वास्थ्य प्रणालीमाथि पटक्कै विश्वास छैन । अस्पताल भनेको लुट्ने, पैसा असुल्ने ठाउँ हो भन्ने बुझाइ र भोगाइ छ । अस्पताल गए पनि जिउँदै फर्कने हो कि होइन भन्ने त्रास व्यापक छ । अस्पतालका डरलाग्दा समाचार त हामीले हरेक दिन सुन्दै पढ्दै आएका छौं । प्रत्येक हप्ताजसो डरलाग्दा समाचार आइरहन्छन् । उदाहरणको लागि, गत आश्विनको दोस्रो हप्तामा मुख्य पत्रपत्रिकाहरुमा नेपालको स्वास्थ्य सेवाका बेथितिबारे कति र कस्ता समाचार रहेछन् भनेर हेरें । त्यो हप्ता चार वटा समाचार रहेछन् । पहिलो, बुटवलमा एपेन्डिक्सको सर्जरी गर्न गएकी पूजा सुनारको डाक्टरको लापर्बाहीका कारण ज्यान गयो भन्ने खबर थियो नागरिक पत्रिकामा । अर्को दिन नागरिक पत्रिकामै काठमाण्डौमै एउटा नक्कली डाक्टरले अपरेशन गर्दा बिरामीको मृत्यु भयो भन्ने खबर आयो । अर्को दिन अन्नपूर्ण पोष्टमा काठमाण्डौमा बिरामी महिलालाई बलात्कार गर्न खोज्ने डाक्टर पक्राउ परे भन्ने समाचार आयो । अर्को दिन काठमाण्डु पोष्टमा बाँकेमा नक्कली डाक्टरहरुले गाउँलेहरुलाई लुटे भन्ने समाचार आयो ।कहालीलाग्दा समाचार सुनेर कसले गर्नसक्छ अस्पताल जाने आँट ? स्वास्थ्य क्षेत्रका विकृति त लेखिसाध्यै छैनन् । म त्यो पाटो खोतल्दिन अहिले । मैले हाम्रो स्वास्थ्य सेवाको भयावह अवस्थाका कारणले गर्दा नै धेरैजसो मानिस अन्य, दैवीशक्तिजन्य उपचार विधितिर आकर्षित भएका छन् भन्न खोजेको मात्रै हो । अलिअलि पैसा हुनेहरु निजी अस्पतालको चरम लापर्बाही र लूटबाट पीडित छन् । पैसा नहुनेहरु, गरिबहरु अस्पतालको गेटसम्म पुग्न पनि सक्दैनन्, उनीहरु ईश्वर, भगवान वा फुक्नेको शरणमै जान बाध्य छन् ।यस्ता कहालीलाग्दा समाचार सुनेर कसले गर्नसक्छ अस्पताल जाने आँट ? स्वास्थ्य क्षेत्रका विकृति त लेखिसाध्यै छैनन् । म त्यो पाटो खोतल्दिन अहिले । मैले हाम्रो स्वास्थ्य सेवाको भयावह अवस्थाका कारणले गर्दा नै धेरैजसो मानिस अन्य, दैवीशक्तिजन्य उपचार विधितिर आकर्षित भएका छन् भन्न खोजेको मात्रै हो । अलिअलि पैसा हुनेहरु निजी अस्पतालको चरम लापर्बाही र लूटबाट पीडित छन् । पैसा नहुनेहरु, गरिबहरु अस्पतालको गेटसम्म पुग्न पनि सक्दैनन्, उनीहरु ईश्वर, भगवान वा फुक्नेको शरणमै जान बाध्य छन् । अन्य विकल्प छैन । बोक्सी या अन्य केही लागेको हो, ठीक भइहाल्छ भन्दै बस्नुपर्ने बाध्यता छ । यसको अर्थ सहरकै जनसंख्याको ठूलो हिस्सा स्वास्थ्य सेवाबाट पूर्ण रुपमा बन्चित छ, विमुख छ ।    मैले वर्णन गरेको कुरा त सहरकै हो, नेपालको दोस्रो ठूलो सहर पोखराको । पोखरालाई लाहुरेहरु वा धनीहरुको वा वा पर्यटकीय सहर पनि भनिन्छ । यहाँ नै स्वास्थ्य सेवामाथि गाउँ र दूरदराजका र पैसा नहुने मानिसहरुको पहुँचको के हालत होला ? कल्पना गर्न पनि कठिन छ ।अरु रोग र महामारीले जस्तै कोभिड–१९ ले पनि हाम्रो स्वास्थ्य सेवा कस्तो छ छर्लंग देखाइदिएको छ । हाम्रा सरकारहरुले नेपालको स्वास्थ्य क्षेत्रलाई कसरी ध्वंस पारेका रहेछन् भनेर सर्वसाधारणले पनि बुझ्नेगरी स्पष्ट देखिएको छ । अरु रोग र महामारीबाट जस्तै कोभिड–१९ बाट पनि ढिलोचाँडो पार पाइएला । यसरी पार पाउने क्रममा र त्यसपछि पनि हामी हाम्रो स्वास्थ्य क्षेत्रको आमूल परिवर्तनका लागि गम्भीर रुपमा लाग्नुपर्छ ।अमेरिकामा अध्ययनरत लेखक बिक पीएचडी स्कलर हुन्#अन्धविश्वास#कोरोनाभाइरस