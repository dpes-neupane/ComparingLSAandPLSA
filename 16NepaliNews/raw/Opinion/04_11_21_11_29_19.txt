  ‘सरकारले लाखौँ खर्च गरेर संक्रमितको निःशुल्क उपचार गर्नुपर्ने, जनताले चाहिँ मास्क लगाउने, दूरी कायम गर्ने सामान्य जिम्मेवारी पनि पूरा गर्नु नपर्ने ?’ — महावाणीयो महावाणीमा विनम्रता ध्वनित हुन्छ कि दुच्छरपना ? शालीनता कि दम्भ ? करुणाशीलता कि क्रूरता ? म भन्दिनँ, जानिफकार पाठक स्वयं जान्दछ । झट्ट सुन्दा यो महावाणी श्री रामका परम्भक्त केपी शर्मा ओलीको जस्तो लाग्ला । तर होइन । ओली प्रवृत्तिको स्वभाव कोरोनाको जस्तै छ । यो उसैगरी एकबाट अर्कोमा सल्किन्छ । खासगरी उपरवाले ख्वामित्बाट नीचेवाले भक्त र अनुचरमा । कोरोना प्रवक्ता डा. जगेश्वर गौतम कोरोना अपडेटको कर्मकाण्डमा जब बोल्छन्, यिनका मुखबाट ठ्याक्कै ओली बोलेजस्तो लाग्छ । प्रमाण माथिको महावाणी हो ।यो महावाणीको पछिल्लो अंशमा मेरो खासै विमति छैन । हो, जनतामा हेलचेक्रयाइँ छ, लापर्बाही छ । जनतामा कोरोना अरुलाई सल्किएला, म जोगिन्छु भन्ने शठमति छ, हठमति छ । जनजनमा व्याप्त यो शठमति, यो हठमति किमार्थ अनुमोदनयोग्य छैन । तर महावाणीको अघिल्लो अंशमा मेरो गम्भीर प्रश्न छ । सरकारले लाखौँ खर्च गरेर संक्रमितको उपचार गर्नुपरेको कसको सम्पत्तिले हो ? जनताले तिरेको करबाट सञ्चित राज्यकोषको सम्पत्तिले ? कि ख्वामित् ओलीको निजी सम्पत्तिले ? कि निजका अरौटे यी डा. गौतमको पैत्रिक सम्पत्तिले ? जनताको यो उपचार सरकारको कृपा हो कि कर्तव्य ? यो उपचार सरकारको स्वेच्छिक कर्म हो कि वाध्यात्मक ? यो सम्पत्ति राज्यकोषको हो र यो उपचार सरकारको वाध्यात्मक कर्तव्य हो भने ओलीको बोलीमा डा. गौतमको यो दुच्छर घुर्की किन ? यो तुच्छ दम्भ किन ? जनताले यिनका सामु हात पसारेर यिनको निजी सम्पत्तिले निःशुल्क उपचार गरिमागेका हुन् र ?यो महावाणीको पछिल्लो अंशमा मेरो खासै विमति छैन । हो, जनतामा हेलचेक्रयाइँ छ, लापर्बाही छ । जनतामा कोरोना अरुलाई सल्किएला, म जोगिन्छु भन्ने शठमति छ, हठमति छ । जनजनमा व्याप्त यो शठमति, यो हठमति किमार्थ अनुमोदनयोग्य छैन । तर महावाणीको अघिल्लो अंशमा मेरो गम्भीर प्रश्न छ । सरकारले लाखौँ खर्च गरेर संक्रमितको उपचार गर्नुपरेको कसको सम्पत्तिले हो ? जनताले तिरेको करबाट सञ्चित राज्यकोषको सम्पत्तिले ? कि ख्वामित् ओलीको निजी सम्पत्तिले ?आयो अब आजको मूल विषय । सुन्दा मजा लाग्छ—ओली सरकारको बोली फेरिएको छ । र, आफ्नै बोलीले ओली सरकारको धूत्र्याइँ, छल र अहंकार नाङ्गेझार भएको छ । पाँच दिनअघि जगत्छेउ मैले ट्वीट गरेँ— ‘हिजोसम्म प्रधानमन्त्री, स्वास्थ्यमन्त्री र प्रवक्ता कोरोना नियन्त्रणको तयारीमा सरकारले विश्व–कीर्तिमान कायम गर्‍यो भन्दैथिए । आज कोरोना प्रवक्ता डा. गौतमले भने— अब अस्पतालका बेड, उपकरण र जनशक्तिको भयावह अभाव हुने छाँट देखियो । दश अर्ब सकेर ओली सरकारले गर्‍यो चैँ के ? केवल भोजन ?’हो, कोरोनाको सम्भावित खतरा निश्चय नै भयावह छ । यस अर्थमाः डा. गौतमको यो कथन यथार्थपरक छ । तर अचम्म, ओलीभक्तबाट व्यक्त भएको यो कथन ओलीपन्थ विपरीत छ । कोरोनाको आरम्भकालमा ओलीपन्थले भन्यो— नेपालीको प्रतिरोधी क्षमता तगडा छ । तसर्थ हाम्लाई कोरोनाको बाल मतलब नाइँ । त्यो आउँछ, नेपालीलाई यसो सुुँघ्छ र अताल्लिँदै कुलेलम ठोक्छ । त्यसपछि ओलीका बेसारदेखि यार्चागुम्बासम्मका नौरङ्गी आविष्कारहरु प्रकाशमा आए । कोरोनालाई गोपीक्वाँच पार्ने एकसे एक अचुक आविष्कारहरु । त्यसपछि सरकारको आत्म–प्रशंसाले गगनमण्डल गुन्जियोे— हेर, मेरो कोरोना नियन्त्रण कर्मको चमत्कारयुक्त नतिजाबाट जगतै चकित भयो ! त्यसपछि लोकलाई द्रव्यपारखी स्वास्थमन्त्री श्री भानुको सुमधुरवाणी सुन्ने सौभाग्य प्राप्त भयोे— देशावरमा हाम्रो अपूर्व कोरोना कर्मको कत्रो तारिफ भइरहेछ, हेर यता देशमा यो विडम्बना ! देशभित्रका पनि देशबाहिरका पनि नेपालीहरुका आँखा मोतिया बिन्दुले टालिया छन् र पो ! अनि अहिले ? आफ्ना यी सबै अनुपम पौरखविपरीत ड. गौतम भन्दाछन्— कोरोना नियन्त्रणमा अब याबत् कुराको भयावह अभाव हुने छाँट देखियो । डा. गौतमको यो कथनमा ओली सरकारले आफ्नै हातले आफूलाई लोप्य्राएको छ । अरे ढाँट टपर्टुइँयाँ घैँटे, देखियो त तेरा पराक्रम र पौरखको सक्कली अनुहार !एकातिर कोरोना प्रवक्ताका मार्फत् सरकारको स्वीकारोक्ति यस्तो छ । अर्कातिर सरकार प्रमुख ओलीका बोलीको ताल बेताल छ । सरकारले छाप्रो जलाएको सुुकुमबासीहरु खाना, छाना र नानाविना अपत्र परेका छन्, ओलीलाई राम मन्दिर बनाउन हतार छ । बाढी–पहिरो पीडित जन भोकभोकै रोइरहेछन्, ओलीलाई राम–सीताका अजङ्गका मूर्ति बनाउन रहर छ । अस्पतालमा बेड नपुगेर संक्रमितहरुलाई मर्न घरै पठाइँदैछ, ओलीलाई तिनका जीवनको बाल मतलब छैन । उनलाई मतलब केवल राम मन्दिरको छ । देशैभरिका अस्पतालहरुमा आइसीयु बेड, भेन्टिलेटर, अक्सिन र प्रशिक्षिति जनको हाहाकार हुँदैछ, ओलीलाई कुनै चिन्ता छैन । उनलाई चिन्ता केवल रैथाने श्री रामको आविष्कारको छ । कोरोना आतङ्क उत्कर्षमा पुग्दा देशमा लासको खात हुने खतरा ज्वलन्त छ, ओलीलाई कुनै फिक्री छैन । उनलाई फिक्री केवल रैथाने श्री रामको आविष्कार गरी भगवान्को भव्य मूर्ति खडा गर्नुुको छ । उनलाई फिक्री केवल नवआष्किृत श्री रामलाई नवनिर्मित भव्य मन्दिरमा थन्क्याउनुको छ । उनलाई फिक्री केवल उन्मादी हिन्दुपथमा नश्लवादी मोदीका बासी पाइला पछ्याउनुको छ । र, उनलाई फिक्री, दुनियाँ मरे मरोस्, आफूले अमरत्व प्राप्त गर्नुको छ । सरकार प्रमुख ओलीका बोलीको ताल बेताल छ । सरकारले छाप्रो जलाएको सुुकुमबासीहरु खाना, छाना र नानाविना अपत्र परेका छन्, ओलीलाई राम मन्दिर बनाउन हतार छ । बाढी–पहिरो पीडित जन भोकभोकै रोइरहेछन्, ओलीलाई राम–सीताका अजङ्गका मूर्ति बनाउन रहर छ । अस्पतालमा बेड नपुगेर संक्रमितहरुलाई मर्न घरै पठाइँदैछ, ओलीलाई तिनका जीवनको बाल मतलब छैन । उनलाई मतलब केवल राम मन्दिरको छ । देशैभरिका अस्पतालहरुमा आइसीयु बेड, भेन्टिलेटर, अक्सिन र प्रशिक्षिति जनको हाहाकार हुँदैछ, ओलीलाई कुनै चिन्ता छैन । उनलाई चिन्ता केवल रैथाने श्री रामको आविष्कारको छ ।कुरो गजप छ बा ! श्री खड्गप्रसाद शर्मा ओली परे नेकपा डबलका सर्वोच्च नेता । लिखितम्को स्रेस्तामा माक्र्सवादी, भौतिकवादी र आस्तिक । आफूसँग र जगत्सँग गरेको आस्थाजन्य वाचा यस्तो छ, ओली धर्मको झुत्रो झण्डा हल्लाउँदै चरम् वैचारिक पतनको नग्न नृत्यमा मग्न छन् । आश्चर्य, आफ्ना नेताको यो वैचारिक पतनबारे नेकपा डकलको कुनै कार्यकर्ता चुँसम्म पनि बोल्दैन । मानौँ नेताश्रीको यो निर्लज्ज वैचारिक पतनमा उसको भावनात्मक साथ छ । मानौँ ख्वामितको यो जघन्य वैचारिक भ्रष्टाचारमा उसको मौन समर्थन छ । मानौँ नेकपा डबल जिउँदा जनको क्रान्तिकारी पार्टी होइन, यो दिग्भ्रमित गिनीपिगहरुको निरीह बगाल हो ।ओलीले हिन्दु उन्मादी मोदीको लघु औतार धारण गरुन् वा गाईछापे कमल थापाको विशाल औतार, मलाई यसमा खासै चिन्ता छैन । तर नूतन आस्थाका दृष्टिले जोगी हुनुपर्ने ओली अझै मोदी मुद्रामा सिंहासनमा विराजमान छन् । त्यसैले उनीसँग केही अपेक्षा गर्न नागरिक विवश छ । मचाहिँ यहाँ एउटा कुरामा ओलीपथको झुत्रो झण्डा बोक्न अभिशप्त छु । नागरिक प्रश्नको प्रत्युत्तरमा ओलीको एउटा प्रिय वचन छ । नागरिक सोध्छ— खोटा स्वास्थ्य सामग्री किनेर कमरेड ओम्नीसँग खाएको कमिशनको पैसो कति हो ? ओली भन्छन्— कोरोनाकालमा कोरोनाकै कुरा गरौँ, पैसाको कुरो पछि गरौँला । यसको अर्थ हो— हाललाई पैसो खान पाऊँ, पछि देखा जायगा ! नागरिक फेरि सोध्छ— दश अर्ब रकमको त्यत्रो रासमध्ये खर्च भयो कति, खाइयो कति ? ओली भन्छन्— कोरोनाको याममा कोरोनाकै कुरा गरौँ, पैसाको कुरो पछि गरौँला । यसको अर्थ हो— हाललाई पैसो खान पाऊँ, पछि देखा जायगा ! ओलीको यही तर्क वा जिरहलाई विस्तार गर्दै म निवेदन गर्छु— श्री रामभक्त मान्यवर ! हुन त भगवान् श्री रामको जाज्वल्यमान् जीवनसामु सामान्य जनका जीवनको मूल्य कति नै होला र ? तथापि अणृ बराबरै भए पनि यो केही त हो । ठीक छ, पैसाको कुरो पछि गर्दै गरौँला । हाललाई दश अर्बमा अर्को दशै अर्ब थपिएछ रे लौ, सामान्य जनको जीवन त जोगिनै पर्‍यो । तसर्थ मोदीपथगामी ओली मान्यवर ! महामारीको भयावह खतरा ढोकैसामु आइपुगेको छ । यो खतरालाई दृष्टिगत गरी अस्पतालहरुमा यथेष्ट आइसीयु र भेन्टिलेटर बेड तत्काल थपिपाऊँ । कृपा गरी पर्याप्त अक्सिजनको तुरुन्त व्यवस्था गरी पाऊँ । संक्रमित जनलाई संक्रमण फैलाउन र मर्न घर पठाउन थालिएको छ । तिनलाई घर पठाउनु नपर्ने गरी प्रचूर क्वारेन्टिन र आइसोलेशन स्थलको शीघ्र जाँचो मिलाई पाऊँ । जनी गरेर सङ्कटसँग जुध्ने मनोबल, कौशल र त्यागको भावनाले ओतप्रोत मनग्गे स्वास्य–जनशक्ति अविलम्ब तयार गरिपाऊँ । यति गरे, मोदीपथगामी मान्यवर ! अमरत्व प्राप्त गर्न दक्षिणपन्थी मोदीका बासी पाइला सुँघ्नै पर्दैन ।म अज्ञानीका यी सांसारिक भावनाहरु देखेर श्री रैथाने रामभक्त खड्गप्रसाद शर्मा ओली सके उपहासयुक्त अट्टहास गर्लान्— हा, हा, हा, हा ! अब कोरोनाको एउटैमात्र उपचार छ— राम नाम सत्य हो !#खगेन्द्र सङ्ग्रौला#कोरोनाभाइरस