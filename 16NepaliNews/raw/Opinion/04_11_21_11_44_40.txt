रामायणका परम्परागत  लेखकहरुले दशरथदरबारकी दासी बिचरी मन्थरालाई कैकयीको मनोविज्ञान भाँडेर रामलाई वनवास पठाउने षड्यन्त्रकारी महिलाका रुपमा चित्रण  गरे । पछिका सन्त लेखक तुलसीदासलाई भने यो प्रसङ्ग त्यति चित्त बुझ्दो दो लागेन । उनले आफ्नो मानस रामायणमा मन्थरालाई एउटा विरक्तिगीत गाउन लगाए । गीत यस्तो थियो“कोइ नृप होइ हमे का हानि, चेरी छोडी न होइबे रानी !?अर्थात् अयोेध्याका राजा राम हुन् कि भरत । जोसुकै राजा भए पनि मलाई फरक पर्ने केही छैन । म दरवारकी दासी हुँ । भरत राजा हुँदैमा म उनकी रानी हुन पाउने हैन क्यारे !”   नेपाली जनताको स्थिति पनि ठीक यस्तै भयो । जस्तो संविधान आए पनि र जसको नेतृत्वमा सरकार बने पनि भुइँका जनताको अवस्था बदलिएन । बदलिने सङ्केत पनि देखिएन ।सरकारका पक्षधर बुद्धिजीवीहरुले फाइदै फाइदा देखाएर बजेटको व्याख्या गर्न सक्छन् । जनताको आफ्नो दैनेन्दन जीवन भने बुद्धिजीवीका व्याख्याबाट होइन, व्यववहारिक यथार्थबाट चल्छ । दुःखमय जीवनमा तत्कालको राहत चाहिँ के पाइयो त ? यस आधारबाट चल्छ ।अहिले नेकपाका नेतृत्वको नेपाल सरकारले आगामी आर्थिक वर्षका लागि बजेट ल्यायो । धेरै हल्ला गरेर ल्याइएको यस बजेटमा आमनेपाली जनताका लागि तत्काल राहत दिने कुरा चाहिँ के छ त ? नेपाली कांग्रेसका नेताहरुको त कुरै नगरुँ । उनीहरु अल्जाइमरपीडित छन् । आफ्नो विगतका जनविरोधी करामतहरु भुसुक्कै बिर्सेर जथाभावी बोल्न सक्छन् । उता सरकारका पक्षधर  बुद्धिजीवीहरुले फाइदै फाइदा देखाएर बजेटको व्याख्या गर्न सक्छन् । जनताको आफ्नो दैनेन्दन जीवन भने बुद्धिजीवीका व्याख्याबाट होइन, व्यववहारिक यथार्थबाट चल्छ । दुःखमय जीवनमा तत्कालको राहत चाहिँ के पाइयो त ? यस आधारबाट चल्छ । आज मुलुकमा विद्यमान  अनेकौं समस्याहरुमध्ये दृष्टान्तका लागि अहिले दुई चार समस्यालाई मात्र लिऊँ—जस्तैः–पश्चिम नेपालमा छाउपडीको चलन आज पनि व्यापक नै छ । यसबाट बर्सेनी कति महिलाको ज्यान जाने गरेको छ । व्यापक चनचेतना विकास गरेर जनजीवनलाई छाउपडी विरुद्ध उभिन र महिलामैत्री संस्कृति चलनचल्तीमा चलाउन यस बजेटले खास रकम  विनियोजन गर्न चाहेको पाइएन । छाउपडी प्रथा बढार्नका निमित्त  प्रभावकारी कानून निर्माण गर्नका लागि र कानुनको प्रभावकारी कार्यान्वयनका लागि पनि जनचेतनालाई नै झकझक्याउनु पर्ने आवश्यकता छ । यसपालिको बजेटले पनि यो समस्या बुझेको देखिएन ।सामुदायिक विद्यालयहरुमा पढ््ने गरीब घर परिवारका कति  किशोरीहरु महिनावारी हुँदा विद्यालय जान नसक्ने अवस्थामा रहन्छन् । तिनका लागि सरकारले स्यानिटरी प्याडको व्यवस्था मात्र गरिदिन सकेको भए तिनीहरुको स्कूल उपस्थिति दिन बढ्थ्यो । पढाइमा स्तरीयता बढ्थ्यो । यसले गरीब घरपरिबारका किशोरीहरुको थिचिएको मनोसामाजिक अवस्थाको उपचारको काम समेत गर्न सक्थ्यो र मुलुकका किशोरीहरुमा आत्मविश्वास तथा आत्मसम्मानको भावना  बढ्थ्यो । सामान्यजस्तो लाग्ने यस्ता सरसहयोगको उपादेयता पीडितहरुको जीवनमा भने असामान्य हुन सक्छ । उज्यालो समाज निर्माणका लागि यो पनि बजेटको ध्यान पुग्नुपर्ने क्षेत्र हो । पुगेको देखिएन ।अझै बालकहरु राजधानीका सडकगल्लीमा भीख माग्दै हिँडेका भेटिन्छन् । गाउँ बस्तीमा आज  पनि कति बालबालिकाहरु विद्यालय जान नसकेका छन् । आज पनि कति बालबालिकाहरु साहूका घरमा भाँडा माझिरहेका भेटिन्छन् । सार्वजनिक सवारी साधनमा आज पनि बालकहरु खलाँसी काम गरिरहेका भेटिन्छन् ।गत फाल्गुनमा पूर्वी चितवनको पुल्लर सडकमा एक बसको ढोकाबाट एक जना बालखलाँसी सडकमा खसेर बेहोस भएका देखिए । चालकले उचालेर सडककिनारको डिस्पेन्सरीतिर दगुरायो । एकै छिनमा फर्केर बस गुडायो । यो चितवन यात्रामा रहँदा प्रत्यक्ष देखिएको दृश्य थियो । ती श्रमिक बालकको आवश्यक उपचार भयो भएन, बालक बिते कि बाँचे सन्चारमाध्यममा पढ्न, सुन्न पाइएन ।यस्ता घटना ठाउँ– ठाउँमा समय–समयमा घटित भइरहेका हुनसक्छन् ।आज पनि मुलुकमा अनेकौं अनाथ बालबालिका छन् । बालगृह र अनाथालयका नाममा तिनको जीवनमा खेलबाढ पनि चलेका छन् । कति बालबालिका बेचबिखनमा परेका छन् । बालबालिकाहरुलाई वाध्यात्मक श्रम र बेचबिखनबाट जोगाउने र विपन्न बालबालिकालाई शिक्षाको उज्यालोमा पु¥याउने र हुर्काउने बढाउने जिम्मेवारी सरकारको हो । बजेटमा त्यसका लागि खास व्यवस्था गरिएको पढ्न पाइएन ।आजका नेपाली बालबालिकाहरु भोेलिका नेपाल हुन् । आज मुलुकमा विभिन्न नामका विद्युतीय मिडियाले कलिला बाल–मनमस्तिष्कमा मादक अम्मल लाग्ने खालका विकृतिमूलक वीभत्स सामग्रीहरुलाई मोहजालको शैली र प्रस्तुतिमा पस्केर मुलुकका बालबालिका र किशोर किशोरीको सुकोमल एवम् भावुक मनमस्तिष्कमा विष घोलिरहेकाछन् । जीवन विषमय बनाइरहेका छन् । भाग्य भविष्य चौपट बनाइरहेका छन् । त्यस्ता विषाक्त सामग्री हटाउने र विशेष आकर्षक शैली र प्रस्तुतिमा जीवन उपयोगी सामग्री तैयार गरेर मुलुकका बालबालिकालाई उपलब्ध गराउनेतर्फ पनि बजेटमा सरकारी चासो देखिएन ।गर्मी याममा लू र जाडोमा शीतलहरले प्राणान्तकारी आक्रमण गर्ने वातावरणको तराइ भेगमा गरीवका झुप्रा छाप्राका फुसका छाना हटाएर जस्ताका छाना लगाउने कार्यक्रम कति वातावरणअनुकूल कार्यक्रम हो त  ? यसले प्रश्न उब्जाएको छ । तराइमा तराइकै अनुकूल वातावरणमैत्री छानाको व्यवस्थागर्नेतर्पm बजेटले सोच राख्नुपर्ने, राखेको पाइएन ।हाम्रो कृषिप्रधान देश । देशको आधाभन्दा बढी कृषिभूमि अहिले बाँझो छ । बाँझिने क्रम उत्तरोत्तर बढ्दो स्थितिमा छ । युवा श्रमशक्ति विदेशिएको छ । यस स्थितिमा विदेशिएको युवाशक्तिलाई  मुलुकमा फर्काउने प्रभाव सिर्जना गर्न सक्ने क्षमताको आधुनिक कृषिकार्यक्रम निर्माण र कार्यान्वयनमा बजेटले पर्याप्त जोड दिएको अनुभूति पाइएन ।हाल प्रस्तुत खर्बौंकोे बजेटमा कृषिलाई रुपान्तरणकारी प्रभाव दिने गरी रकम छुट्याएको पाइएन । दश वर्षमा देशभित्र जनतालाई विषादिरहित खाना उपलव्ध गराउने सरकारी प्रतिज्ञा बजेटमा देखिएको यस्तो यो मुठीकसाइले पूरा हुन्छ भन्ने विश्वास लिन जनतालाई आधार छैन ।दश वर्षअघिसम्म हाम्रोजस्तै विषमय खाद्यपीडित क्यूवा लगायतका कति मुलुकले आज जनतालाई पूर्णतः अग्र्यानिक, स्वादिष्ट र स्वास्थ्यकर खाद्यपेय उपलब्ध गराउन सकेको छ । हामी देशीय र दक्षिणी छिमेकी मुलुकबाट आयातित विषाक्त अन्न, दलहन, तिलहन र तरकारी खाएर दिनोदिन रोगाउँदाको अवस्थामा छौं । हाल प्रस्तुत खर्बौंकोे बजेटमा कृषिलाई रुपान्तरणकारी प्रभाव दिने गरी रकम छुट्याएको पाइएन । दश वर्षमा देशभित्र जनतालाई विषादिरहित खाना उपलव्ध गराउने सरकारी प्रतिज्ञा बजेटमा देखिएको यस्तो यो मुठीकसाइले पूरा हुन्छ भन्ने विश्वास लिन जनतालाई आधार छैन ।महिला सशक्तीकरण भनेको पुरुषविवेकी करण पनि हो, पुरुष सुसांस्कतिकीकरण पनि हो । पुरुषप्रधानताले मनमस्तिष्क छपक्क छोपिएको मुलुमा महिलाहरुप्रति आदर सम्मानको खेती आपैm उमे्रर हुर्कने होइन । हालका वर्षमा बढेका बलात्कार र हत्याका घटनाबाट सरकारले यस क्षेत्रमा साँच्चिकै प्रभावकारी र सांस्कृतिक तहबाटै आमूल रुपान्तरणकारी अभियान र आन्दोलनहरु व्यापक बनाउन हुट्हुटिनु पर्ने भएर पनि बजेटमा खास हुटहुटी देखिएन । झारा टार्ने खालका परम्परागत कनीकुथीले काम नचल्ने देखिएको यस सामाजिक मनोरोगको गहन निदान र असरदार उपचारका लागि कार्यनीतिक रणनीतिक दुवै दृष्टिले महत्वपूर्ण जोडदार कार्यक्रमहरु बजेटले दिनसकेको पाइएन ।सरकारको गतिविधि चित्त नबुझ्दा विद्रोह गर्नु सार्वभौम जनताको लोकतान्त्रिक अधिकार हो । सम्बिधानतः अधिकार नपाउँदाका दिनमा पनि नेपाली जनताले ज्यान हत्केलामा राखेर विद्रोह गरेका थिए र नै आजको यो दिन देख्न पाइएको हो । जनताको बलिदानी योगदानलाई ‘खोलो त¥यो लौरो बिस्र्यो’ गर्न पाइँदैन । यस कोणबाट हेर्दा विगतका झापाविद्रोहदेखि जनयुद्ध र जनआन्दोलनसम्मका लडाकूहरु, शहीदपरिवार, बेपत्ता–परिवार र आन्दोलनकारीहरु कहाँ कसरी छन् खोजी गर्ने र तिनलाई परिवार पालन गर्न र सन्तानलाई शिक्षादीक्षाका साथ हुर्काउनसम्मको निमित्त आवश्यक न्यूनतम स्थिति उपलव्ध गराउनेतर्पm पनि प्रस्तुत बजेट लगभग उदासीन र कृतघ्न देखिएको छ ।विद्रोहीहरु स्वभावतः स्वाभिमानी हुन्छन् । माननीय सांसदहरुले करोडौँकरोड रकम भाग खोजेजसरी स्वाभिमानी विद्रोहीहरु, शहीदपरिवारहरु र आन्दोलनकारीहरु भाग खोज्न सरकारको ढोका खट्खटाउँदैनन् । तिनलाई उचित सम्मान दिनु र तिनको योगदान र वलिदानको कदर गर्नु लोकतान्त्रिक गणतान्त्रिक सरकारको दायित्व हो । लोकतान्त्रिक गणतान्त्रिक सरकारको बजेटमा लोकतन्त्र र गणतन्त्रका निमित्त लडेका विगतका वीर शहीद र योद्धाहरुका लागि साँच्चिकै प्रतिष्ठापरक र उल्लेखनीय कार्यक्रम नदखिनुले सार्वभौम जनतालाई लज्जाबोध भएको छ ।अव अन्तमा एउटा जिज्ञासा । सांसदहरुलाई निर्वाचन क्षेत्र विकासका नाममा ६,६ करोड रकम बाँडेपछि प्रदेश सांसदहरुलाई आधै दिए पनि ३,३ करोड दिन पर्ने भयो । स्थानीय प्रतिनिधि पनि स्थानीय सांसद नै हुन् । तिनलाई पनि डेढ डेढ करोड रकम त सरकारी ढुकुटीबाट वितरण गर्नै पर्‍यो । संविधान र जनआकाङ्क्षा प्रतिकूल यसरी सांसदहरुलाई बाँड्नका निम्ति जनताले आफ्नो रगतपसिना खर्चेर कमाएको कमाइबाट अव कुन मनले कर तिर्ने ?मुलुकका गरीव जनताले तिरेको करबाट संघीय सांसदहरुलाई निर्वाचन क्षेत्र विकासका नाममा ६,६ करोड रकम बाँडेपछि प्रदेश सांसदहरुलाई आधै दिए पनि ३,३ करोड दिन पर्ने भयो । स्थानीय प्रतिनिधि पनि स्थानीय सांसद नै हुन् । तिनलाई पनि डेढ डेढ करोड रकम त सरकारी ढुकुटीबाट वितरण गर्नै पर्‍यो । संविधान र जनआकाङ्क्षा प्रतिकूल यसरी सांसदहरुलाई बाँड्नका निम्ति जनताले आफ्नो रगतपसिना खर्चेर कमाएको कमाइबाट अव कुन मनले कर तिर्ने ? हामीले तिरेको करबाट देश र जनताको उत्थान हुन्छ, प्रगति हुन्छ भन्नेमा ढुक्क हुन नपाउँदा जनतामा कर तिर्ने उत्साह कायम रहने कसरी ? आर्थिक वर्षको बजेट निर्माण गरिँदा निर्माताहरुले यस बारे सोच्नु पर्ने कि नपर्ने ? मुलुकका जनता र विश्लेषक बुद्धिजीवीहरुले स्थानीय र प्रादेशिक सरकार बनिसकेको आजको अवस्थामा सांसदहरुलाई निर्वाचनक्षेत्रविकासका वहानामा यसरी रकम वितरण गर्नु सरासर अपराध हो भनेकै हुन् । समयमै मुखर बनेर भनेका हुन् । बिचरो बजेट जन्मदै श्रुतिशक्तिविहीन जन्मेछ । श्रवण शक्ति नै गुमाएको यस बजेटले जनताको जायज आवाज कसरी सुनोस् ? सुनेन ।आफ्नो जायज आवाज नसुन्ने बजेटलाई हामी नेपाली जनताले कसरी बुझ्ने ? जहिले पनि मन्थराकै विरक्तिगीत गाएर चित्त बुझाउने कि ?