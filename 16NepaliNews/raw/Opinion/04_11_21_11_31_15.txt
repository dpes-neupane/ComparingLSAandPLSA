अङ्गीकृत बनाउने कि नबनाउने भन्ने एउटा स्वतन्त्र र सार्वभौम राष्ट्रको स्वविवेकको कुरो हो । राष्ट्रले अङ्गीकृत नबनाउन पनि सक्छ, बनाउनै पर्दछ भन्ने कुनै बाध्यता छैन र हुँदैन पनि । तर नेपालको सन्दर्भमा संविधानले अङ्गीकृतको व्यवस्था गरेको छ, त्यसकारण सङ्घीय व्यवस्थापिका अङ्गीकृतसम्बन्धी कानुन बनाउन बाध्यकारी छ । यदि संविधानमा व्यवस्था गरिएको थिएन भने वा अझै पनि संशोधन गरेर अङ्गीकृतको व्यवस्थालाई खारेजी गरियो भने अङ्गीकृत कानुन बनाउन बाध्यकारी हुँदैन । अङ्गीकृत कानुन बनाउने विषयमा दलहरुबीच तीव्र विवाद छ, सरकरको नेतृत्व गरेको नेकपाले बिहे गरेको सात वर्षमा विदेशी महिलालाई अङ्गीकृत बनाउने निर्णय गरेको छ । यसमा काँग्रेसले आपत्ति जनाएको छ, नेपाल नागरिकता ऐन २०६३ मा भएको व्यवस्था नै राख्नुपर्ने काँग्रेसको अडान देखिन्छ । त्यो भनेको बिहेसँगै अङ्गीकृत बन्ने ।विश्वमा कुन देशमा के व्यवस्था छ ? छिमेकीतिर के व्यवस्था छ ? भन्ने होइन हामीले के व्यवस्था गर्ने भन्ने मूल प्रश्न हो । नेताहरुको बुद्धि, विवेक कस्तो छ भन्नेले सबैभन्दा बढी महत्त्व राख्छ । यसमा असहमति हुने पक्षलाई कसरी सन्तुष्ट पार्ने भन्नेमा संविधान निर्माणकै क्रममा छलफल हुनुपर्ने थियो । यसका विज्ञहरुसँग निरन्तर छलफल गरेर अङ्गीकृतसम्बन्धी व्यवस्था नै नराख्नुपर्ने थियो । संविधानमा राखिएको अङ्गीकृतसम्बन्धी व्यवस्था नै गलत छ । यसमा नेताहरु गम्भीर रूपमा चुकेका छन् ।विश्वमा कुन देशमा के व्यवस्था छ ? छिमेकीतिर के व्यवस्था छ ? भन्ने होइन हामीले के व्यवस्था गर्ने भन्ने मूल प्रश्न हो । नेताहरुको बुद्धि, विवेक कस्तो छ भन्नेले सबैभन्दा बढी महत्त्व राख्छ । यसमा असहमति हुने पक्षलाई कसरी सन्तुष्ट पार्ने भन्नेमा संविधान निर्माणकै क्रममा छलफल हुनुपर्ने थियो । यसका विज्ञहरुसँग निरन्तर छलफल गरेर अङ्गीकृतसम्बन्धी व्यवस्था नै नराख्नुपर्ने थियो । संविधानमा राखिएको अङ्गीकृतसम्बन्धी व्यवस्था नै गलत छ । यसमा नेताहरु गम्भीर रूपमा चुकेका छन् । अङ्गीकृतले राष्ट्रलाई क्षति गरेको दिनमा नेताहरु आफूले इतिहासमा गरेको गल्तीको महसुस गर्ने छन् । अङ्गीकृत बारेमा नेताहरुले संसारका उदाहरण दिन्छन्, त्यो जस्तो घृणित तर्क अरू हुँदैन । सार्वभौमसत्ता सम्पन्न सङ्घीय व्यवस्थापिका छ, नेताहरु छन्, विधायकहरु छन्, के हामीसँग यसबारेमा आफैँ निर्णय गर्ने क्षमता छैन ? कानुनका विज्ञ छैनन् ? विज्ञहरुलाई अविज्ञ ठानिन्छ, कुनै हैसियत दिइँदैन, मूल्याङ्कन गरिँदैन, विज्ञहरुका वास्तविक र तथ्यगत तर्कलाई बेवास्ता गरिन्छ, अनि कसरी सही मार्गमा राष्ट्र जान्छ ? कुनै भयानक घटना हुनुभन्दा पहिला नै तथ्यगत विश्लेषण गरी अङ्गीकृतको व्यवस्था राखिनु हुँदैन । अझै केही बिग्रिएको छैन् । व्यक्तिगत रूपमा कुनै दलको पक्षविपक्ष हुनु छैन । अङ्गीकृत भनेको के हो ? त्यसबारेमा बुझौँ– कानुनी शब्दकोशका विज्ञ पूर्वन्यायाधीश टोपबहादुर सिंहको अर्थमा– जन्मसिद्ध नभई निर्धारित कानुनी प्रक्रिया गरेको (नागरिक वा नागरिकता) हो । नेपाली बृहत् शब्दकोश– अँगालिएको, स्विकारिएको, अङ्ग तुल्याएको र जन्मसिद्ध नभई निर्धारित कानुनी प्रक्रियाअन्तर्गत प्राप्त (अङ्गीकृत नागरिक, अङ्गीकृत नागरिकता आदि) ।अङ्ग तुल्याएको, कानुनले व्यवस्था गरेको– राष्ट्रले अङ्ग तुल्याउन सक्छ तर कसरी दिनसक्छ भन्दा एकदम सीमित अधिकार दिनेगरी पहिला संविधान नै संशोधन गर्नुपर्दछ । संविधानमा गैरआवासीय नेपालीलाई जस्तै राजनीतिक अधिकारबाट पूर्णरूपमा प्रतिबन्ध लगाउनुपर्दछ । राजनीतिक अधिकारबाट प्रतिबन्ध लगाएपछि मात्र अङ्गीकृतिले राष्ट्रलाई भविष्यमा गर्ने क्षतिबाट रोक्न सकिन्छ । अङ्गीकृतलाई राजनीतिक अधिकारबाट रोकिएन भने उसले एक दिन नेपाल राष्ट्रलाई समाप्त नै पार्ने छ । अङ्गीकृत दिएपछि केके हुन्छ भन्ने केही दिनअघि विधायक सरिता गिरीबाट प्रस्ट भइसकेको छ । जो व्यक्ति त्यस राष्ट्रमा जन्मिएकै छैन, आगन्तुक व्यक्तिले राष्ट्रको हित गर्छ, नेपाल राष्ट्रको पक्षमा बोल्छ र सार्वभौमिकता र भौगोलिक अखण्डताको रक्षा गर्छ भन्नु बाघलाई बोकाको रक्षा गर्न जिम्मा दिए जस्तो हो । त्यसकारण नेताहरुले दूरदृष्टि लगाउनु पर्दछ, यो राष्ट्र यी नेताहरुको निजी सम्पत्ति होइन न त बिहेमा प्राप्त गरेको दाइजो नै हो ।विदेशमा खुकुलो व्यवस्था गरिएकै छ, हामीले पनि गरौँ भन्ने होइन । नागरिकता राष्ट्रियतासँग जोडिएको अत्यन्त संवेदनशील कुरा हो । अङ्गीकृतलाई राजनीतिक अधिकार दिएर विधायन बनाउनु, मन्त्री बनाउनु सरकारी पदमा पुर्‍याउनु राष्ट्रको हितमा छ कि छैन ? दलका कार्यकर्ताहरुले पनि दलभन्दा माथि उठेर सम्झिनु पर्‍यो । यसले नेपाल राष्ट्रलाई दीर्घकालमा के गर्छ ? विभिन्न दृष्टिकोणबाट विश्लेषण गरिनु पर्दछ ।विदेशमा खुकुलो व्यवस्था गरिएकै छ, हामीले पनि गरौँ भन्ने होइन । नागरिकता राष्ट्रियतासँग जोडिएको अत्यन्त संवेदनशील कुरा हो । अङ्गीकृतलाई राजनीतिक अधिकार दिएर विधायन बनाउनु, मन्त्री बनाउनु सरकारी पदमा पुर्‍याउनु राष्ट्रको हितमा छ कि छैन ? दलका कार्यकर्ताहरुले पनि दलभन्दा माथि उठेर सम्झिनु पर्‍यो । यसले नेपाल राष्ट्रलाई दीर्घकालमा के गर्छ ? विभिन्न दृष्टिकोणबाट विश्लेषण गरिनु पर्दछ । अङ्गीकृतलाई सारा अधिकार दिने गरी किन कानुन बनाइँदैछ ? यसभित्र लुकेको रहस्य के होला ? यी कुरामा विचार गर्नु पर्छ कि पर्दैन ?जनआन्दोलनपछि ब्युँताएको व्यवस्थापिका र सरकारले हतारहतारमा १० मङ्सिर २०६३ मा नेपाली नागरिकता ऐन लागू गराए । यति हतारमा नागरिकता ऐन बनाउनुको कारण के थियो ? अङ्गीकृतसम्बन्धी मुख्य व्यवस्थाः–    नेपाली नागरिकसँग वैवाहिक सम्बन्ध भएकी विदेशी महिलाले नेपालको नागरिकता प्राप्त गर्ने,–    विदेशी नागरिकसँग विवाह गरेकी नेपाली नागरिक महिलाबाट जन्मिएका छोराछोरीको हकमा निजको नेपालमा जन्म भई नेपालमा स्थायी बसोबास गरेको र बाबुको नागरिकताको आधारमा निजले विदेशी मुलुकको नागरिकता लिएको रहेनछ भने निजले नागरिकता प्राप्त गर्ने ।यो व्यवस्था अहिले पनि छ, केही दलहरु यही व्यवस्था राख्ने अडानमा छन् । अङ्गीकृतमा दलहरुको मोह किन छ, भन्ने पनि सूक्ष्म रूपमा बुझ्नु पर्दछ र जनतालाई त्यस कुराको प्रस्ट जानकारी दिनु पर्दछ ।अङ्गीकृतबारे गर्नुपर्ने व्यवस्थाःपहिलो नम्बरमा संविधानको धारा ११ मा भएको अङ्गीकृतसम्बन्धी व्यवस्था संशोधन गर्नुपर्दछ । नेपालीसँग बिहे गर्ने विदेशी र विदेशीसँग बिहे गर्ने पुरुषलाई अङ्गीकृत दिने तर राजनीतिक अधिकार हुने छैन भनी व्यवस्था संविधानमै गर्नुपर्दछ । त्यहीबमोजिम नागरिकता ऐन बनाउनु पर्छ । अङ्गीकृत दिनु नै हुँदैन भन्ने होइन, अनिवार्य दिनुपर्छ, नागरिकलाई वैवाहिक सम्बन्धबाट वञ्चित गर्नु हुँदैन तर केके अधिकार दिने भनी प्रस्ट पारियो भने खासै फरक पर्दैन । नेताहरुले अङ्गीकृतलाई राजनीतिक अधिकार दिनु हुँदैन भन्ने व्यवस्था राख्न राष्ट्रिय सहमति गरेर संविधान संशोधन गर्नुपर्दछ । किन राजनीतिक अधिकार नदिने भन्ने बारेमा कानुनका विज्ञ, प्राध्यापक तथा बौद्धिक व्यक्तिहरुसँग पनि बृहत् छलफल गरेर निष्कर्षमा पुग्नुपर्दछ । हामी संविधान जारी गरेर सङ्घीय लोकतान्त्रिक गणतन्त्रात्मक राष्ट्रलाई स्थायित्व गर्ने गम्भीर अवस्थामा छौँ । यो अति महत्त्वपूर्ण हो, संविधान कार्यान्वयन गर्नलाई ऐनहरु बनाउने क्रम चलिरहेको छ । यस्तो अवस्थामा निर्णायक तहमा रहेका नेताहरु एकमत भएर यस्ता राष्ट्रियतासँग जोडिएका विषयको टुङ्गो लगाइयो भने दीर्घकालीन समाधान हुन्छ ।अङ्गीकृत दिनु नै हुँदैन भन्ने होइन, अनिवार्य दिनुपर्छ, नागरिकलाई वैवाहिक सम्बन्धबाट वञ्चित गर्नु हुँदैन तर केके अधिकार दिने भनी प्रस्ट पारियो भने खासै फरक पर्दैन । नेताहरुले अङ्गीकृतलाई राजनीतिक अधिकार दिनु हुँदैन भन्ने व्यवस्था राख्न राष्ट्रिय सहमति गरेर संविधान संशोधन गर्नुपर्दछ । किन राजनीतिक अधिकार नदिने भन्ने बारेमा कानुनका विज्ञ, प्राध्यापक तथा बौद्धिक व्यक्तिहरुसँग पनि बृहत् छलफल गरेर निष्कर्षमा पुग्नुपर्दछ ।अङ्गीकृतलाई राजनीतिक अधिकार दिँदा केके भयो, किन दिनु पर्दछ भन्ने विषयको एकएक गरी तथ्यको गहिराइमा पुगेर निष्कर्षमा पुग्नु नै नेपाल राष्ट्रका लागि हितकर हुन्छ । नत्र क्षणिक स्वार्थले आफूलाई त सिध्याउँछ नै, राष्ट्रसमेतलाई त्यही अवस्थामा पुर्‍याउन सक्छ । अङ्गीकृत बनाउनु भनेको विदेशी नागरिकलाई नेपाली नागरिकको हैसियत दिनु हो । विदेशीलाई राजनीतिक अधिकार किन दिने ? संसारको कुन देशमा अङ्गीकृतले राष्ट्रको नेतृत्व गरेको छ ? हामी राष्ट्रको नेृतत्वसमेत दिनेगरी किन कानुन बनाउन खोज्दै छौँ ? हामी विदेशी नागरिकलाई केके अधिकार दिने भनेर खुला रूपमा किन छलफल गर्न सक्दैनौँ ? यति गम्भीर विषयमा किन नेताहरुले हतारमा निर्णय गर्दछन् ?   अतः अङ्गीकृतलाई मान्यता दिउँ तर त्यो मान्यताको निश्चित सीमा राख्नु अनिवार्य छ । नेपाल राष्ट्रको भूत, वर्तमान र भविष्यका लागि अङ्गीकृतले अधिकारक्षेत्रको निर्धारण गरेर अघि बढ्न राजनीतिक नेतृत्व र कानुन निर्माताहरुलाई सुझाव छ । विधायकहरु कानुन निर्माण गर्न स्वतन्त्र छन्, आफ्नो स्वविवेक प्रयोग गर्ने हो, पार्टीले जे भन्छ त्यही निर्णय गर्दा राष्ट्रघाती निर्णय पनि पर्न सक्ला त्यसमा सचेत हुनुपर्दछ । आफ्नो दलको स्वार्थ पूरा त होला तर राष्ट्र र जनतामाथि ठूलो धोका हुनेछ । समय चिन्ने बेला आएको छ, राष्ट्रलाई बचाउने कि सिध्याउने भन्ने जिम्मा नेताहरुकै हातमा छ । अङ्गीकृतबाट विगतमा केकस्तो असर परेको भन्ने विषयलाई समेत गहिरिएर अध्ययन गरी सही बाटोतर्फ दिशा प्रस्ट पार्न ढिला गर्नु हुँदैन । लेखक अधिवक्ता हुन् । #नागरिकता