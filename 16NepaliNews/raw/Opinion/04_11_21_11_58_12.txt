युरोपेली सङ्घको सुझाव प्रतिवेदनबारे खसआर्य साथीहरूको उत्तेजना र जनजाति महासङ्घको स्वागत दुवै दुःखद कुरा हो । गणतान्त्रिक संविधान कार्यान्वयनको निर्वाचनमा अनेक पर्यवेक्षकहरू नेपाल आए । सर्वप्रथम नेपाल सरकारले ती पर्यवेक्षक संस्थाहरूलाई नियमनको मापदण्ड तोक्नु पर्दथ्यो । त्यसको अभावमा युरोपेली सङ्घले गेरको सुझावले आकाशै खस्ने ठानेर उत्तेजना प्रदर्शन गर्नु परिपक्व राष्ट्रिय स्वाभिमानको अभिव्यक्ति हुन सक्दैन । त्यस्तै राज्यको सामानुपातिक समावेशीकरणमा खसआर्यलाई निषेध गर्ने जनजाति महासङ्घको धारणा हो भने त्यससित सहमत हुन सकिँदैन । एकात्मक सामन्ती राजतन्त्रमा निश्चित जात समुदायको एकाधिकारमाथि विरोधको अर्थ सङ्घीय गणतन्त्रमा प्रतिशोधको मौका ठान्ने मानसिकता नेपाली समाजको माग हुन सक्दैन ।दस वर्षको जनयुद्ध हुँदै माओवादीहरू लगातार वर्गीय, जातीय, क्षेत्रीय तथा लैङ्गिक उत्पीडन अन्त्यको सङ्र्घषमा छन् । नेपालमा वर्गीय उन्पीडन अन्त्य गर्न मुख्यतः श्रमिकवर्गको स्वामित्वमा राष्ट्रिय पुँजी निर्माण तथा व्यवस्थापनको राज्य नीति निश्चित गर्नुपर्छ । शिक्षा, स्वास्थ्य, वित्तीय क्षेत्रको निजीकरणलाई हठात राष्ट्रियकरण गर्नुपर्छ । जातीय उत्पीडन अन्त्य गर्न उनीहरूको राजनीतिक, आर्थिक, सांस्कृतिक अधिकार सम्पन्न स्वायत्तता र जनसङ्ख्याको आधारमा समानुपातिक नेतृत्व प्रणाली सुनिश्चित गर्नुपर्छ । क्षेत्रीय उत्पीडन अन्त्य गर्न काठमाडौँलाई मात्र नेपाल ठान्ने संरचनागत  प्रणाली तथा चिन्तन प्रवृत्ति त्याग गर्नुपर्छ । लैङ्गिक उत्पीडन अन्त्य गर्न पैत्रिक सम्पत्तिमा समान अधिकार तथा राज्यको सबै तह र अङ्गमा महिला जनसङ्ख्याको आधारमा नेतृत्व प्रणाली सुनिश्चित गर्नुपर्छ । राजनीतिक, संवैधानिक, कानुनी एवम् संरचनागत दृष्टिले प्रस्तुत चार उत्पीडनको अन्त्यमा स्वाधीन राष्ट्रिय अर्थतन्त्र निर्माण सुनिश्चित गरेपछि नयाँ नेपाल बन्छ । वास्तवमा महान जनयुद्ध र माओवादी पार्टी यसैको निम्ति केन्द्रित रहेको हो । तर संविधानसभा हुँदै ऐमालेकरणमा विलयसम्म पुग्दा प्रचण्ड–बाबुराम समूहबाट नयाँ नेपाल निर्माणको वैचारिक–राजनीतिक सामथ्र्य समाप्त भएको छ र जनसमुदाय वैज्ञानिक विचारधाराको मार्गदर्शनमा क्रान्तिकारी कार्यदिशा, जुझारु सङ्गठन र इमानदार नेतृत्वको खोजीमा अग्रसर हुनुपरेको छ । संविधानसभाबाट संविधानले राजतन्त्रभन्दा प्रगतिशील गणतन्त्र स्थापना गरेको छ तर यो मजदुर–किसान र देशभक्तहरूको तहमा संस्थागत भएको छैन । सङ्घीयताको सिद्धान्त स्वीकार गरेको छ तर मधेसबाहेक अन्यत्र पहिचान स्थापित गरेको छैन । महिला र जातिहरूको आंशिक समानुपातिक समावेशीकरण गरेको छ तर जनसङ्ख्याको आधारमा हुन सकेको छैन । परिणाम, देशी विदेशी प्रतिक्रियावादीहरू नेपालको आन्तरिक मामिलामा खेल्न खोजेका छन् । दस वर्षको जनयुद्ध विद्यमान नेपाली कम्युनिस्ट आन्दोलन र लोकतान्त्रिक आन्दोलनको सर्वोच्च संश्लेषण हो । यसले नेपाली समाजको हरेक समुदाय र तप्कामा क्रान्तिकारी हस्तक्षेप पुर्यायो, राष्ट्रिय चेतनामा ऐतिहासिक जागरण ल्यायो । यसैको विस्तार मधेस तथा मुस्लिम आन्दोलन, दलित, जनजाति र खस आन्दोलन हो । राज्यको उपरिसंरचनामा महत्वपूर्ण परिवर्तन पनि गर्यो । तर मूल नेतृत्व जनक्रान्तिमा इमानदार नहुनुको परिणाम जनताले चाहेको नयाँ नेपाल बन्न सकेन । परन्तु प्रचण्ड–बाबुरामलाई दोष थोपरेर उम्किने अवस्था छैन । पुँजीवादाी गणतन्त्रसम्मका लागि उहाँहरूलाई सम्मानित गर्दै नयाँ पुस्ताले समाजवादी गणतन्त्रको झन्डा उठाउनु अग्रगमनको नियम हुन्छ । किनकि, साम्यवादी दर्शन भविष्यमुखी दर्शन हो । नेपाली समाजमा रूपान्तरणको प्रश्न  मङ्गोल, आर्य, द्रविड, मुस्लिम जस्ता महासभ्यताको वासस्थान नेपाल जातिगत दृष्टिले असाध्यै विविधतापूर्ण छ । यहाँ विभिन्न आदिम निवासीहरूको ऐतिहासिक भूगोल, परम्परागत अर्थतन्त्र, भाषा, संस्कृति र धर्म विविध छ । विगत सामन्ती राजतन्त्रका कारण नेपाली समाजको विविधता कठोर विषमतामा बदलिएको छ । हिन्दु वर्णव्यवस्था आधारित राजतन्त्रात्मक प्रणालीका कारण कथित पानी चल्ने विष्टजातका विरुद्ध दलितहरू, पितृसत्तावाद विरुद्ध महिलाहरू, पहाडिया अहङ्कारवाद विरुद्ध मधेसी–मुस्लिमहरू तथा गोर्खाली औपनिवेशीकरणविरुद्ध आदिवासी जनजातिहरू  विद्रोहको झण्डा उठाउँदै आएका छन् । मस्टो पुजक खसहरू खसान क्षेत्रका आदिम निवासी हुन् । खसान भूमि नेपालमा पर्दछ । खसान क्षेत्रका आदिवासी खसविरुद्ध पनि गोर्खाली औपनिवेशिक आक्रमण भयो । यद्यपि, पृथ्वीनारायण शाहयताका गोर्खाली शासकहरूले अख्तियार गरेको भाषा र संस्कृतिको आधारमा खस भाषा राष्ट्रिय भाषा बन्यो । ऐतिहासिक तथ्य यो हो कि वर्णव्यवस्था आधारित दक्षिण एसिया, जसमा नेपाल पनि पर्दछ, का ब्राह्मणहरू इतिहासमा कहिल्यै दास बनेनन् । कम्युनिस्ट आन्दोलनको समस्या के हो भने इतिहासमा दासता नभोगेको सांस्कृतिक समुदायले वर्गसङ्घर्षको मर्म बोध गर्न कठिन परेको छ । प्रजातन्त्रका लागि रगत बगाउन आह्वान गरेका बीपी कोइरालाले दिल्ली सम्झौतापछि जनजाति, मधेसी र खसहरूलाई कस्तो व्यवहार गरे ? परिणाममा निरङ्कुशतन्त्रका लागि महेन्द्र शाहले बहुदलीय व्यवस्था खारेज गर्ने वातावरण बन्यो । २००८ मा प्रधानमन्त्री मातृप्रसाद कोइरालाले राममणि आदिको निकृष्ट कविता सङ्ग्रह ‘भलो कुरोको नमुना’ विमोचन गरेर आदिवासी जनतालाई ‘जङ्गली स्वाँठे’ करार गरे । युरोपमा जुन समय पाइथागोरस, प्लेटो, सुकरात, अरस्तुहरू प्रकृति, समाज र चिन्तनबारे प्रगतिको इतिहास रचना गर्दै थिए, ठीक त्यही समय दक्षिण एसियाको भारतमा दासयुगीन वर्णव्यवस्था स्थापित हुँदै थियो । हिन्दु धर्मसत्ता सञ्चालनमा केन्द्रित ब्राह्मण, क्षत्री, वैश्य र शूद्रका आधारमा मानिसको जन्मलाई चरम विभाजित गरिँदैथ्यो । हिन्दु वर्णश्रम व्यवस्थामा आधारित राज्यसत्ताका लागि कथित उपल्लो जातका ब्राह्मण र क्षत्रीबीच ऐतिहासिक सम्झौता गरे । त्यसअनुसार ‘ब्राह्मणले राजकाजमा दख्खल नगर्ने तथा क्षत्रीले ब्राह्मणको हत्या गर्न नपाउने’ सम्झौता भयो । स्वाभाविक रूपमा युद्धहरू भइरहन्थे । पराजित हुँदा क्षत्रीकुल दास बन्थ्यो तर ब्राह्मणले कहिल्यै मारिनु र दास बन्नु परेन । सुरुको श्रमव्यवस्था हुँदै वर्णव्यवस्थामा परिणत हिन्दु जातव्यवस्था नेपालको राणाशासन कालभरि जारी थियो । संवत् १९९७ मा प्रजापरिषद्का सदस्यहरू मरिएको, तर प्रजापरिषद्को सभापति टङ्कप्रसाद आचार्य नमारिएको कारण त्यही जातव्यवस्था थियो । ऐतिहासिक तथ्य यो हो कि वर्णव्यवस्था आधारित दक्षिण एसिया, जसमा नेपाल पनि पर्दछ, का ब्राह्मणहरू इतिहासमा कहिल्यै दास बनेनन् । कम्युनिस्ट आन्दोलनको समस्या के हो भने इतिहासमा दासता नभोगेको सांस्कृतिक समुदायले वर्गसङ्घर्षको मर्म बोध गर्न कठिन परेको छ । प्रजातन्त्रका लागि रगत बगाउन आह्वान गरेका बीपी कोइरालाले दिल्ली सम्झौतापछि जनजाति, मधेसी र खसहरूलाई कस्तो व्यवहार गरे ? परिणाममा निरङ्कुशतन्त्रका लागि महेन्द्र शाहले बहुदलीय व्यवस्था खारेज गर्ने वातावरण बन्यो । २००८ मा प्रधानमन्त्री मातृप्रसाद कोइरालाले राममणि आदिको निकृष्ट कविता सङ्ग्रह ‘भलो कुरोको नमुना’ विमोचन गरेर आदिवासी जनतालाई ‘जङ्गली स्वाँठे’ करार गरे । माओवादी जनयुद्ध उर्लियो । इतिहासका कारण नेतृत्वप्रति हामीलाई शङ्का थियो र नै जनयुद्धमा समर्थन गर्दै पूर्वमा छुट्टै सशस्त्र आन्दोलन उद्घोष गरियो । किराँत राज्यको निम्ति त्यस आन्दोलनमा हुनेखाने जनजातिको किञ्चित सहयोग भएन । प्रचण्डलगायत तत्कालीन माओवादी नेताहरू जातीय सवालमा माक्र्स, लेनिन, माओको विचारमा प्रतिबद्ध रहेको बताइरहे । एकता–सङ्घर्ष गर्दै अन्ततः किराँत वर्कर्स पार्टी नेकपा माओवादीमा एकीकृत भयो । पहिलो कुरा, क्रान्तिमा धोका दिएछन् भने प्रचण्ड– बाबुरामको पनि राजनीति बाँकी रहने छैन र दोस्रो कुरा, बीपी कोइराला पुँजीवादी हुनाले धोकेवाज भए । प्रचण्डहरू माओवादी हुन्, त्यसैले विचार र राजनीतिमा सङ्घर्ष जारी राख्न सकिन्छ । यसरी प्रचण्डको नेतृत्वमा माओवादीमा एकता गरियो । तर प्रजातन्त्र र गणतन्त्रको राजनीति बाहेक बीपी र प्रचण्डमा तात्विक अन्तर देखिएन । यो सबै जात व्यवस्थामा कथित उच्च र इतिहासमा दासता नभोगेको संस्कृतिको उपज हुनुपर्छ । परन्तु समग्र क्रान्ति तथा उत्पीडित जाति समुदायका निम्ति मात्र होइन, स्वयम् ब्राह्मकणहरूका निम्ति पनि यो अत्यन्त जटिल प्रश्न हो । सारतत्वमा नेपाली समाजमा वर्ग र वर्णव्यवस्थाबीच एकीकृत किल्लाविरुद्ध वर्गसङ्घर्षमा विजयका निम्ति वर्णव्यवस्था उन्मूलन गर्ने दक्षता र माओवादी विज्ञानको इमानदार अभ्यास नै प्रराम्भिक शर्त हुन्छन् । लेनिनवादी समाधानको बाटो  सन् १८७२ मा आइरिस जातिको आन्दोलनबारे कार्ल माक्र्सको विचार नै सम्पूर्ण राष्ट्रिय मुक्ति आन्दोलनबारे सर्वहारावादी दृष्टिकोण हो । त्यसको सशक्त विकास गर्दै लेनिनले सोभियत सङ्घ र माओले चीनमा जातीय समस्याको कुशल व्यवस्थापन गर्नुभयो । माक्र्स, लेनिन, माओको विचारमा सर्वहारा आन्दोलन र बाह्य तथा आन्तरिक सबै प्रकारका राष्ट्रिय मुक्ति आन्दोलनबीच समायोजन नै वैज्ञानिक विधि हो । माक्र्सवादी वैज्ञानिक दृष्टिकोणको आधारमा लेनिनले साम्राज्यवादी रुसीहरूद्वारा राज्य खोसिएका सबै उत्पीडित जातिहरूलाई उनीहरूको ऐतिहासिक तथा सामुदायिक पहिचानको आधारमा गणराज्यको अधिकार सुनिश्चि गर्नुभयो । साथसाथै उत्पीडित जातिहरू समान विगतका उत्पीडक रुसीहरूको पनि रुस गणराज्य सुनिश्चित गर्नुभयो । नेपालका ब्राह्मणहरू जतिको मात्र होइन, लेनिन साम्राज्यवादी रुसी जातिमा जन्मनु भएको थियो । जारकालीन रुस यति बेलाको भारतभन्दा पनि शक्तिशाली साम्राज्यवादी मुलुक थियो । एक उत्पीडक साम्राज्यवादी रुसी जातिमा जन्मेर सर्वहारा आन्दोलन र जातीय मुक्ति आन्दोलनबीच समायोजनद्वारा समाजवादी क्रान्ति गर्न सफल भएकैले लेनिन महान बन्नुभयो । चीनमा माओबारे पनि यही तथ्य लागू हुन्छ । तत्कालीन एकीकृत माओवादीको पालुङटार बैठक लगत्तै हामीले के पत्ता लगायौँ भने माओवादी पार्टीको जातीय पहिचान नीतिमा गम्भीर त्रुटि छ । प्रचण्डसँग छलफल गरयौँ र ०६८ वैशाखको केन्द्रीय समितिमा खस मोर्चाबारे कार्यसूची प्रस्ताव गरियो । तर मोहन वैद्यसँगको अन्तरकलहले उक्त प्रस्तावबारे छलफल हुन पाएन ।सर्वहारा क्रान्ति र खस मोर्चाबारे तत्कालीन एकीकृत माओवादीको पालुङटार बैठक लगत्तै हामीले के पत्ता लगायौँ भने माओवादी पार्टीको जातीय पहिचान नीतिमा गम्भीर त्रुटि छ । प्रचण्डसँग छलफल गरयौँ र ०६८ वैशाखको केन्द्रीय समितिमा खस मोर्चाबारे कार्यसूची प्रस्ताव गरियो । तर मोहन वैद्यसँगको अन्तरकलहले उक्त प्रस्तावबारे छलफल हुन पाएन । व्यख्याको निम्ति हामीले तीन पृष्ठको प्रतिवेदन लिएर गएका थियौँ । अन्तमा उक्त प्रस्ताव स्थायी समितिमा पठाइयो । त्यसपछि पार्टी विभाजन हुँदै खस मोर्चाबारे पहलमा अस्थायी बिराम लाग्यो । तत्कालीन नेकपा माओवादीले ०५१ मा राष्ट्रिय सम्मेलनबाट नेपालको जातीय नीति निर्माण गरेको थियो । त्यही नीति लिएर प्रचण्ड समूह निरन्तर हिँडिर्यो, जुन त्रुटिपूर्ण थियो । लेनिनवादी जातीय नीतिको विज्ञान बुझ्न नसक्नु त्यस त्रुटिको मुख्य कारण थियो । ०५१ को नीतिमा उत्पीडित जातिका निम्ति मात्र पहिचान व्यवस्था माग गरिएको थियो । रुसी साम्राज्यवादको अन्त्य गरेर रुसीद्वारा उत्पीडित जातिहरूको गणराज्य सुनिश्चि गरिएको कुरालाई मात्र त्यस नीतिले पक्डेको थियो । तर समाजवादी सोभियत सङ्घमा गैररुसी जातिहरूको गणराज्य समान रुसीहरूको पनि रुस गणराज्य सुनिश्चित गरिएको बारे प्रचण्ड समूह बेखबर थियो । परिणाम, नेपाली क्रान्तिमा आदिवासी जनजाति तथा मधेसी पहिचानको निम्ति लड्न प्रगतिशील खसहरूलाई समेत कठिन पर्यो । के प्रमाणित छ भने प्रथम संविधानसभाको राज्य पुनः संरचना समितिको १४ प्रदेशमध्ये चारवटा खसआर्य बाहुल्य प्रदेश हो । खस प्रदेश नाम परिभाषित नगरिए पनि उक्त प्रदेशका निर्माताहरू प्रचण्ड समूह भन्दा लेनिन नजिक पुगे । अर्थात सम्राज्यवादी रुसमा रुसीहरू साम्राज्यवादी जाति थिए । समाजवादी सोभियत सङ्घमा के भए ? के सोभियत सङ्घ पनि रुसीहरू साम्राज्यवादी नै भए ? किमार्थ भएनन् । रुसी साम्राज्यवाद अन्त्य गरेपछि सोभियत समाजवादमा रुसीहरूको उत्पीडन पनि स्वतः अन्त्य भयो । तर रुसीहरूको रुस गणराज्य सुनिश्चित गरिएको हुँदा रुसी जनताले पनि सोभियत समाजवादलाई दृढतापूर्वक समर्थन गरे । यो हो जातीय सवालमा लेनिनवादी विज्ञान । त्यस्तै, एकात्मक नेपालमा खसआर्य शासक जाति थिए । तर सङ्घात्मक नेपालमा पनि खसआर्य शासक उत्पीडक जाति नै रहन्छन् ? किमार्थ रहँदैनन् । त्यसैले हरेक लेनिनवादीले नयाँ सङ्घीय नेपालमा अरू सबै जाति सरह खसआर्यको पनि पहिचान व्यवस्था सुनिश्चित गर्नुपर्छ । तब मात्र उसले लेनिनवादी विज्ञान प्रयोग गर्न सक्छ । अतः नयाँ नेपालका लागि ठोस पहिचान आधारित खस गणराज्यको आन्दोलन उठाउँदै सङ्घीय संसद तथा प्रदेशसभामा समानुपातिकतर्फ खसहरूको जनसङ्ख्याको आधारमा प्रतिनिधित्वलाई समर्थन गर्नुपर्छ । यसरी मात्र प्रगतिशील खस जनता  आदिवासी जनताति, मधेसी, मुस्लिम तथा दलितको पहिचान र विशेषाधिकारको आन्दोलनमा जुट्न सक्छ । नयाँ नेपालका निम्ति यति सुन्दर विचार लागू गर्न प्रचण्ड समूह किन तयार भएन ? जवाफ प्रष्ट छ कि प्रचण्डहरू लेनिन जस्तो तीक्ष्ण माक्र्सवादी र जातीय मुक्ति सुनिश्चित गर्ने इमानदार क्रान्तिकारी थिएनन् । बरु ‘शासक उत्पीडक जाति खसआर्य सीधै अन्तर्राष्ट्रिय जाति बन्नुपर्छ’ भनेर अन्ध–सर्वहारावाद अँगाल्दै न्यायपूर्ण पहिचान आन्दोलन तुहाउन षडयन्त्र गरिरहे । परन्तु फेरि पनि प्रश्न प्रचण्डलाई दोष दिएर मात्र नेपाली कम्युनिस्ट आन्दोलन अघि बढ्दैन । बरु खससमेत नेपालका सबै जाति समुदायको राजकीय पहिचान, भाषा–संस्कृतिको अधिकार तथा प्रतिनिधित्व सुनिश्चित गर्नुपर्छ । साझेदारीको नेपाल मात्र नयाँ नेपाल हुनेछ । अन्त्यमा, नेपालमा सर्वहारा क्रान्ति सम्पन्न गर्न एकात्मक राजतन्त्रमा उत्पीडित आदिवासी जनजाति, मधेसी, मुस्लिम, दलितको बराबर खस गणराज्य स्थापनाको लक्ष्यमा खस राष्ट्रिय मोर्चा सुदुढ गर्नुपर्छ । मुख्यतः माक्र्सवाद–लेनिनवाद–माओवादको सही बुझाइ, विकास र व्यावहारिक अभ्यास नै सर्वहारा आन्दोलन र पहिचान आन्दोलनबीच समायोजनद्वारा क्रान्ति र मुक्तिको विज्ञान हो । खसआर्य साथीहरू जातीय सवालमा प्रगतिशील र उदार बन्नुपर्छ । उत्पीडित जाति समुदायका साथीहरू प्रगतिशील र सचेत बन्नुपर्छ । राष्ट्रिय समाजवादी क्रान्तिद्वारा नेपाली समाजको विषम जातीय समस्या समाधान गर्न सकिन्छ । नेपालमा नयाँ राष्ट्रिय एकीकरण र सर्वहारा क्रान्ति सम्भव छ ।   