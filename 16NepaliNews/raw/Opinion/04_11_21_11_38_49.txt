देश ‘लकडाउन’ भएपछि दैनिक जीवन कोठाभित्र सीमित छ । कोठाभित्रबाट आँखाले संसारका कुरा प्रत्यक्ष के देख्ला र ! ल्यापटप, मोबाइल, टेलिभिजनले देखाएकोमात्र देखिने त हो अब । धाएर कतै जाने, घुम्ने, हेर्ने समय रहेन ।डियर कोरोना !सन् २०१९ को डिसेम्बरको अन्त्यतिर चीनको एउटा कुनाबाट चिहाएर तिमीले संसारको नाप–नक्सा नियाल्दै आफ्नो रणनीति बनाइरहँदा साँच्चै भन्नुपर्छ, मैले त तिम्रो नाम पनि राम्रोसँग ख्याल गरेको थिइनँ । तिमीभन्दा अगाडि तिम्रै दाजुभाइहरु सार्स, जिका, इबोला लगायत कति आए कति ! ती जसरी आए, त्यसरी नै गए, नेपालीलाई खासै केही फरक परेन ।कोरोना ! तिमीचाहिँ किन यति आक्रोसित भएको ? कसले तिम्रो कर्कलो बारी फाँडिदियो र ?दिन दुगुना, रात चौगुना गरी विश्वमा फैलिदैँ छौ, यति हतार किन ? कहिलेसम्म के के भ्याइसक्नु छ र तिमीलाई ? तिमीलाई थाहा छैन र ? हामी कस्तो संस्कारमा हुर्किएका छौँ भन्ने ? दुई वर्षमा काम सक्ने गरी ठेक्का दिए पनि १० वर्षसम्म पूरा नहोस्, मतलब गर्दैनौँ । समयको पाबन्दी नलाग्ने मुलुक खोज्नु परेमा विश्वकै ‘उदाहरणीय’ मुलुक हो नेपाल ।दिन दुगुना, रात चौगुना गरी विश्वमा फैलिदैँ छौ, यति हतार किन ? कहिलेसम्म के के भ्याइसक्नु छ र तिमीलाई ? तिमीलाई थाहा छैन र ? हामी कस्तो संस्कारमा हुर्किएका छौँ भन्ने ? दुई वर्षमा काम सक्ने गरी ठेक्का दिए पनि १० वर्षसम्म पूरा नहोस्, मतलब गर्दैनौँ । समयको पाबन्दी नलाग्ने मुलुक खोज्नु परेमा विश्वकै ‘उदाहरणीय’ मुलुक हो नेपाल ।नेपालको बारेमा के बुझ्यौ र तिमीले ? यहाँ कालाबजारी गर्न पाउनुपर्छ भनेर आन्दोलन हुन्छ, ठग्न पाउनु पर्छ भनेर आन्दोलन हुन्छ । अरे ! न्यायालयको कुरा नगर, न्यायालयमा मुद्दा दर्ता नभई बालुवाटारबाट फैसला आइसक्छ । हो यार ! तिमी पत्याऊ न, विराटनगर जाने बसले काठमाडौँबाट वीरगञ्ज जाने यात्रीलाई लैजान्छ– पथलैयासम्मको भाडा त पाउँछु भनेर । राति पथलैया लगेर छोडिदिन्छ । नेपालगञ्ज जाने बसले धनगढीको यात्री बोक्छ, ‘जसरी पनि लगिदिए भएन ?’ भनेर ।हामी यस्तो संस्कारमा हुर्किएका मान्छे । यस्तो समाजमा अभ्यस्त भएका मान्छे हामी ।डियर कोरोना ! तिमीले यो के गरेको ?कालाबजारी गरेर कमाउने व्यापारी हुन् या कालाबजारीले चुसेर खपटा भएका जनता, सबैलाई ‘लकडाउन’ को अनुशासनमा बाँधिदियौ तिमीले ?बजार अनुगमनका क्रममा केही कैफियत फेला परे राज्य संयन्त्रले त्यस्ता पसलमा सिलबन्दी गरिदिन्थ्यो । सँगसँगै व्यवसायीहरुको नारा जुलुस निस्किन्थ्यो– ‘सरकारी धरपकड मुर्दाबाद’ भनेर । लाग्थ्यो, ती व्यापारी साँच्चै शक्तिशाली छन्, जे पनि गर्न सक्छन् । तर कोरोना ! तिनको अनुहारमा अहिले तिमीले एकप्रकारको त्रास सिर्जना गरिदियौँ । ती व्यापारीभन्दा त तिमी पो शक्तिशाली रहेछौ ।न्यायालयमा मुद्दा दर्ता नभई बालुवाटारले फैसला सुनाउने गरेको देख्दा बालुवाटार पनि शक्तिशाली नै लाग्थ्यो मलाई । अहिले हेर्छु– बालुवाटार आफैँ तिमीबाट त्रसित छ । आउजाउमा बन्देज छ । कसलाई संक्रमित गर्ने, कसलाई कहिलेसम्म धर्तीमा राख्ने भन्ने मुद्दा नै तिम्रो हातमा र फैसला पनि तिमी नै गर्ने भएपछि अब लाग्न थाल्यो– तिमी नै सर्वेसर्वा ।न्यायालयमा मुद्दा दर्ता नभई बालुवाटारले फैसला सुनाउने गरेको देख्दा बालुवाटार पनि शक्तिशाली नै लाग्थ्यो मलाई । अहिले हेर्छु– बालुवाटार आफैँ तिमीबाट त्रसित छ । आउजाउमा बन्देज छ । कसलाई संक्रमित गर्ने, कसलाई कहिलेसम्म धर्तीमा राख्ने भन्ने मुद्दा नै तिम्रो हातमा र फैसला पनि तिमी नै गर्ने भएपछि अब लाग्न थाल्यो– तिमी नै सर्वेसर्वा । तिनीहरुको हातमा सबैथोक हुन्थ्यो भने यतिबेला ‘लकडाउन’ गरेर सबै कुरामा घाटा किन सहन्थे होला र ? सकेसम्म तिनले त ‘भ्रमण वर्ष सफल पारौँ’ भनेर देशविदेशमा कार्यक्रम गरिरहेका हुन्थे होला नि ! डेढ महिनासम्म त तिमीलाई टेरपुच्छर लाए र ? ‘कोरोनामुक्त’ भनेर देशको नाम भजाउन खोजे, आखिर हत्केलाले सूर्य कति नै छेकिन्थ्यो र ?विराटनगर जाने बसले वीरगञ्ज जाने यात्रीलाई बोक्ने तथा नेपालगञ्ज जाने बसले धनगढीको यात्री बोक्ने गर्दा पनि हामी सहन्थ्यौँ । एक प्रकारले भन्ने हो भने हामी त्यसमै अभ्यस्त भइसकेका थियौँ । सडक बनाउने बेलामै पनि त आफ्नो घर–जग्गा कता छ, बाटो उतै मोड्न शक्तिशाली मानिसहरु कसरी लाग्छन् ? हामीलाई थाहा नभएको हो र ? उनीहरुको घर–जग्गातिर बाटो जोड्नु पर्दा हामीले जीवनभर कति पटक ती घुम्ती अनावश्यक काट्नु परेको छ, लेखाजोखा नै छैन । त्यति शक्तिशाली मानिस पनि अहिले हामीजस्तै ‘लकडाउन’ को साझा कानुनमा बाँधिएको छ । यसअर्थमा मात्रै धन्य छ कोरोना तिमीलाई, किनभने तिमीले तिनलाई पनि आफ्नो वास्तविक हैसियत सम्झाइदेयौ ।Source:cartoonistsatishनेपाल त तिम्रो लागि जाबो नै होला । विश्वमै रवाफ जमाएका कयौँ मुलुक थर्कमान भएका छन् । यताबाट मिसाइल आउला, उताबाट मिसाइल आउला भनेर प्रतिरक्षा प्रणालीमा अरबौँ डलर लगाएका ती मुलुकले तिमीलाई छेक्न सुक्को खर्च गरेका रैनछन्, थाहा भइगो नि अहिले । साँच्चै तिनले तिमीलाई हेपेका रैछन् । तिमीले प्रष्ट देखाइदियौ, तिनले आफ्नो र आफ्ना जनताको सुरक्षामा कति खर्च गरेका रैछन् र कति मजबुत सिस्टम बनाएर रैछन् भनेर ।नेपाल त तिम्रो लागि जाबो नै होला । विश्वमै रवाफ जमाएका कयौँ मुलुक थर्कमान भएका छन् । यताबाट मिसाइल आउला, उताबाट मिसाइल आउला भनेर प्रतिरक्षा प्रणालीमा अरबौँ डलर लगाएका ती मुलुकले तिमीलाई छेक्न सुक्को खर्च गरेका रैनछन्, थाहा भइगो नि अहिले । साँच्चै तिनले तिमीलाई हेपेका रैछन् । तिमीले प्रष्ट देखाइदियौ, तिनले आफ्नो र आफ्ना जनताको सुरक्षामा कति खर्च गरेका रैछन् र कति मजबुत सिस्टम बनाएर रैछन् भनेर ।त्यसैले त भन्दैछन्, तिमीले नयाँ युद्ध थाल्यौ रे ! सारा विश्व एकातिर अनि तिमी अर्कोतिर भएर तेस्रो विश्वयुद्धको अवस्था छ रे अहिले । तिमीतर्फ त के क्षति भयो होला र खै, फैलिएको फैलियै छौ, कतै बाँकी नराखी । यता भएका क्षति मिडियामार्फत सार्वजनिक भइरहेका छन् । अस्पताल र स्वास्थ्यसँग सम्बन्धित संरचना नै ध्वस्त हुनेगरी मानिसलाई ढालिदियौ तिमीले । सबैतिर हा–हाकार मच्चाइदियौ ।स्वार्थमा अन्धो भएको दुनियाँ, शक्तिमा घमण्ड गरिरहेको दुनियाँलाई केही सातामै यति निरीह र कमजोर बनाएर तिमीले आफ्नो शक्ति देखाइसक्यौ कोरोना । दुनियाँलाई बाँच्न देऊ अब । बाँचिरहे अरु यस्ता के–के देख्छन् के–के !अचानक तिम्रो उत्पत्ति, चमत्कारिक रुपमा तिम्रो फैलावट । अहिलेको विज्ञान र चिकित्सा शास्त्रलाई नै चुनौती दिने तिम्रो स्वरुप । अब यसबारे मानिसलाई बहस गर्ने मौका देऊ । अरबौँ डलरका क्षेप्यास्त्र प्रतिरोधी सुरक्षा प्रणालीमात्रले ती देशका नागरिक सुरक्षित हुन नसकेको यो अवस्थाबारे तिनका शासकलाई मनन् गर्न समय देऊ ।अचानक तिम्रो उत्पत्ति, चमत्कारिक रुपमा तिम्रो फैलावट । अहिलेको विज्ञान र चिकित्सा शास्त्रलाई नै चुनौती दिने तिम्रो स्वरुप । अब यसबारे मानिसलाई बहस गर्ने मौका देऊ । अरबौँ डलरका क्षेप्यास्त्र प्रतिरोधी सुरक्षा प्रणालीमात्रले ती देशका नागरिक सुरक्षित हुन नसकेको यो अवस्थाबारे तिनका शासकलाई मनन् गर्न समय देऊ । निजी विमान लिएर विश्वका कुना–कुना हिँड्ने धनाढ्यदेखि लिएर चप्पलबिना कुर्कुच्चा खियाएर हिँड्ने आम सर्वसाधारणसम्म घरभित्रै नजरबन्द हुनुपरेको परिस्थितिबारे समाजमा चर्चा हुन देऊ ।आफ्नो पं्रभाव र भूमिकालाई यो समाजमा एउटा शिक्षा दिनसम्म मात्रै सीमित राख । अब पुगिसक्यो, प्रकृतिमाथि मानवजातिले गरेको अत्याचार र अन्धदौडका बारेमा सोच्न र बुझ्नको लागि तिम्रो अहिलेसम्मको प्रकोप पर्याप्छ भइसक्यो । त्यसैले अब थप नोक्सानमाथि नोक्सान नगराऊ । ओह कोरोना ! प्लिज बाँच्न देऊ न यार !#कोरोनाभाइरस