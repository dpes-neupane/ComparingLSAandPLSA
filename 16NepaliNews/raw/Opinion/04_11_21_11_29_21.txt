मनमोहन अधिकारीबाट सुरु भएको नेपालका वामपन्थीहरुको सत्ता–यात्रा दशकमा प्रवेश गरेको छ । मनमोहनको ९ महिने सरकारपछि दुई पटक प्रचण्ड, दुई पटक ओली र एक एक पटक माधव नेपाल, झलनाथ खनाल र बाबुराम भट्टराई प्रधानमन्त्री बनेको हिसाब गर्दा मुलुकले आठवटा ‘वाम’ प्रधानमन्त्री पाउने सौभाग्य प्राप्त गरेको रहेछ । ओलीजीको आजको दिनसम्मको शासन जोड्दा मुलुकमा वामपन्थीहरुले ३ हजार ४६७ दिन ‘राज’ गरे । यसलाई वर्षमा बदल्दा चानचुन एक दशक हुन आउँछ । एक दशकको समय एउटा व्यक्तिको र राष्ट्रको जीवनका लागि छोटो समय होइन । तर यतिका लामो शासनकालका बाबजुद राष्ट्रियता, जनतन्त्र, जनजीविका तथा सुशासनको कोणबाट हेर्दा एउटा पनि आशलाग्दो कम्युनिस्ट सरकारहरुबाट हुन सकेन । यही कुरा काँग्रेसको हकमा पनि सही हो । यहाँ काँग्रेसको पनि चर्चा नगरेर वामहरुको मात्र किन भन्ने प्रश्न उठ्न सक्छ ।  वामपन्थीहरुले जति सपनाहरु जनतामा बा“डे अरू कुनै पनि दलले बा“डेनन् । उनीहरुले जति राष्ट्रियताका कुरा गरे, अरू कसैले गरेनन् । वामपन्थीहरुले जति क्रान्तिका सपना अरू कुनै पनि दलले जनतालाई बा“डेनन् ।आन्दोलनहरुमा पनि कम्युनिस्टहरुको जति बलिदान र त्याग अरू कसैको पनि भएन । आन्दोलन र भूमिगत अवधिमा ‘राष्ट्रियता, जनतन्त्र र जनजीविकाको लागि क्रान्ति आवश्यक छ’ भनेर कम्युनिस्ट नेताहरुले युवाहरुलाई प्रशिक्षित गरे । तर जब उनीहरुको नेतृत्व सत्ताको निर्णायक स्थानमा पुग्यो आम जनता र कार्यकर्ता पङ्क्तिमा निराशाबाहेक अरू केही हात लागेन । केन्द्रीय समितिमा बसेर आफ्नै पार्टीविरुद्ध सार्वजनिक बयान दिने आरोप लागे पनि तीतो यथार्थ यही हो । यतिखेर नेकपामा विभाजनको कुरा जोडतोडले चल्दै छ । दलहरु विभाजन हुनु लोकतन्त्रका लागि शुभसङ्केत होइन । त्यसै अर्थमा नेकपाको सम्भावित विभाजनले पनि मुलुक र जनतालाई हित गर्दैन भन्नेमा सायद दुई मत न होला । तर नेकपामा फुट भए पनि, नभए पनि जबसम्म जनता र राष्ट्रको आधारभूत भाग्य र भविष्य बदल्ने नेकपाले गर्न सक्तैन तबसम्म यसको फुट र जुटले खासै अर्थ राख्दैन –यही छाँटछन्दको नेतृत्वपङ्क्ति रहँदासम्म । यस छोटो लेखमा विगत र वर्तमानमा नेकपाले गर्नु पर्ने कामसित जोडिएका तीनवटा विषयमा सङ्क्षिप्त चर्चा गरिएको छ । पहिले राष्ट्रियताको कुरा । नेकपाले आफूलाई राष्ट्रवादी भएको दाबी गरेजस्तै राणाहरुले पनि आफूलाई खाटी राष्ट्रवादी ठान्दथे । तर उनीहरुको राष्ट्रवादले २००७ सालमा राजा त्रिभुवनले भारतीय दूतावासमा शरण लिएपछि हावा खान पुग्यो । राजा त्रिभुवनलाई भारतीय दूतावासमा ल्याएर शरण दिनुपूर्व दिल्लीले काठमाडौँको आफ्नो दूतावासलाई फौजी छाउनीमा रूपान्तरण गरेको थियो । केही दिन पहिलेदेखि नै भारतबाट आएका जहाजमा सादा पोसाकका सैनिकहरुलाई माली, भान्से र कामदारको भेषमा काठमाडौँ ओरालिएको थियो । दूतावासमा नेपाली स्टाफलाई बिदा दिइएको थियो । रसद–पानीको दूतावासभित्र पूरा व्यवस्था थियो । १० नोभेम्बर १९५० मा राजा त्रिभुवनलाई भारतले आफ्ना जहाजमा हालेर दिल्ली उडायो ।दलहरु विभाजन हुनु लोकतन्त्रका लागि शुभसङ्केत होइन । त्यसै अर्थमा नेकपाको सम्भावित विभाजनले पनि मुलुक र जनतालाई हित गर्दैन भन्नेमा सायद दुई मत न होला । तर नेकपामा फुट भए पनि, नभए पनि जबसम्म जनता र राष्ट्रको आधारभूत भाग्य र भविष्य बदल्ने नेकपाले गर्न सक्तैन तबसम्म यसको फुट र जुटले खासै अर्थ राख्दैन –यही छाँटछन्दको नेतृत्वपङ्क्ति रहँदासम्म ।राणाहरुको पुलिस सेना र सरकार हेरेको हे¥यै भए । त्यो राणाहरुको कृत्रिम राष्ट्रवादले भारतीय सैन्य जनशक्ति नेपालमा छिर्दा र राजालाई नै लगिदिँदा रोक्न सकेन । राष्ट्र–राज्यको उदय भएदेखि हरेक राज्यको पहिलो दायित्व भनेको आफ्नो राज्यको सा“ध–किल्लाको सुरक्षा हो, तर हाम्रो मुलुकमा कुनै पनि कम्युनिस्ट प्रधानमन्त्रीले नेपालको भारतसितको सिमानालाई बन्द गर्ने-नियमन गरेर सीमा र राष्ट्रलाई सुरक्षित गर्ने एउटा सरकार प्रमुखको सबैभन्दा मुख्य दायित्वतर्फ कहिल्यै पनि चासो दिएनन् । यो मुद्दा सम्बोधन नगरेसम्म जति नै राष्ट्रियताको कुरा गरे पनि त्यसको कुनै अर्थ हु“दैन । माथि त्रिभुवनको दृष्टान्तमा भनिए जस्तै, अरू थुप्रै कुराहरुका अतिरिक्त, कामदारको भेषमा खुल्ला सीमाबाट लाखौँको भारतीय सैन्य शक्तिलाई घुसपैठ गराउने काम सहज बन्न जान्छ । नेकपाका ओहोदावाल नेताहरुको फितलो राष्ट्रवाद जस्तै अवस्था विद्यमान रहिरहे नेपालले यसको कुनै समयमा अवश्य पनि चर्को मूल्य चुकाउनुपर्ने छैन भनेर भन्न सकिन्न ।अर्कोतिर खुल्ला सीमाबाट हुने तस्करी आदिका कारण ठूलो आर्थिक मूल्य नेपालले चुकाउनु परेको कुरा त छँदैछ । यस अतिरिक्त, खुल्ला सीमाबाट ‘नेपाल भारतभन्दा पृथक् छैन’ भन्ने दिल्लीको विगतदेखिको भनाइकै पुष्टि हाम्रा कम्युनिस्ट प्रधानमन्त्रीहरुले गरिदिएका छन् । राष्ट्रियतासित जोडिएको अर्को महत्त्वपूर्ण विषय हो– गोर्खा भर्ती । ‘गोर्खा भर्ती कलङ्क हो, त्यो खारेज हुनु पर्दछ’ भनेर आफ्नो स्थापनाकालदेखि नै माग राख्दै आएको नेकपाले सत्तामा पुगेपछि यो विषयमा मौन साधेको कुरा खोक्रो राष्ट्रवादको अर्को ज्वलन्त नमुना हो । चन्द्रशमशेर भन्दा पहिलेका राणाहरुको शासनमा नेपालीहरु विदेशी सेनामा भर्ती भएबापत सर्वस्वहरणदेखि मृत्युदण्डसम्मको प्रावधान थियो ।तर कम्युनिस्ट प्रधानमन्त्रीहरुमा राणाहरुमा जतिको पनि राष्ट्रभक्ति नदेखिनु विडम्बनाको कुरा हो । त्यसैगरी आर्थिक रूपमा भारतकै एउटा बन्धक बजार बनेको नेपालको अवस्था बदल्नेतर्फ नेकपाको सरकारले एउटा सिन्को पनि नभाँच्नु लज्जास्पद कुरा हो । मेसिनरी आदि जस्ता नेपालले उत्पादन गर्न नसक्ने वस्तुहरुको आयातको विकल्प नभएको कुरा बुझिने कुरा हो, तर देशभित्रै उत्पादित तरकारी र फलफूलले बजार नपाउनु तर अर्कोतिर भारतबाट दिनहुँ सयौँ–सयौँ ट्रकहरुमा तरकारी–फलफूल आयात गरिनुलाई निकृष्ट कोटिको दलाली नभनेर के भन्नु ? यो क्रोनी क्यापिटलिज्म हो वा समाजवादतर्फको यात्रा ? हिजो र आज पनि सत्तामा विराजमान कम्युनिस्ट नेतृत्वसित सायद यस प्रश्नको कुनै उत्तर छैन ? यस्तो अवस्था रहँदासम्म पार्टी फुटे पनि, एउटै रहे पनि केही फरक पर्नेवाला छैन । नेपालका कम्युनिस्टहरुलाई अब वर्तमानले सायद अन्तिम पटक प्रश्न सोध्दै छ कि सत्ता टिकाउन र भोट तान्नका लागि राष्ट्रवादी हुने कि वास्तविक अर्थमा राष्ट्रवादी हुने । अब पनि वास्तविक अर्थमा राष्ट्रवादी नबने कम्युनिस्टहरु नेपालमा इतिहास बन्ने छन् । कम्युनिस्ट प्रधानमन्त्रीहरुमा राणाहरुमा जतिको पनि राष्ट्रभक्ति नदेखिनु विडम्बनाको कुरा हो । त्यसैगरी आर्थिक रूपमा भारतकै एउटा बन्धक बजार बनेको नेपालको अवस्था बदल्नेतर्फ नेकपाको सरकारले एउटा सिन्को पनि नभाँच्नु लज्जास्पद कुरा हो । मेसिनरी आदि जस्ता नेपालले उत्पादन गर्न नसक्ने वस्तुहरुको आयातको विकल्प नभएको कुरा बुझिने कुरा हो, तर देशभित्रै उत्पादित तरकारी र फलफूलले बजार नपाउनु तर अर्कोतिर भारतबाट दिनहुँ सयौँ–सयौँ ट्रकहरुमा तरकारी–फलफूल आयात गरिनुलाई निकृष्ट कोटिको दलाली नभनेर के भन्नु ? यो क्रोनी क्यापिटलिज्म हो वा समाजवादतर्फको यात्रा ? हिजो र आज पनि सत्तामा विराजमान कम्युनिस्ट नेतृत्वसित सायद यस प्रश्नको कुनै उत्तर छैन ? यस्तो अवस्था रहँदासम्म पार्टी फुटे पनि, एउटै रहे पनि केही फरक पर्नेवाला छैन ।राष्ट्रियतापछि अब जनतन्त्रको चर्चा गरौँ । आज नेकपाभित्रको जनतन्त्र दुई–तीन जना नेता हुुँदै अन्ततः नेपोलियन बोनापार्ट जस्तै एक जना व्यक्तिमामा मात्र सीमित हुन पुगेको छ । बैठक भेलाहरुमा प्रश्नहरु उठ्दैनन् किनकि भएकाको पद गुम्ने वा नभएकाले नपाउने डरले घर गरेको छ पार्टीभित्र । त्यसो त बैठक, भेला, सम्मेलनहरु नै बन्दप्रायः छन्, जो कुनै पनि राजनीतिक दलका प्राण हुन् । भए पनि त्यो रोलकलमा मात्र सीमित छ । विचार–सङ्गठन, राजनीति, अर्थतन्त्र कुनै पनि विषयमा बैठकमा छलफल हुँदैन । सामान्यतः आम चुनावभन्दा पहिले टिकट कसलाई दिने भन्ने विषयलाई कानुनी रूप दिनका लागि मात्र बैठक बस्ने गर्दछ । निर्वाचनमा निष्ठावान्, नैतिकवान र पार्टीप्रति समर्पितहरुले होइन करोड र त्योभन्दा माथि खर्च सक्ने उम्मेदवारले मात्र जित्ने सम्भावना हुन्छ । अर्कोतिर समाजभित्रको जनतन्त्र पनि दयनीय छ । उम्मेदवारको योग्यतामा र एजेन्डामा होइन, पैसामा भोट किनबेच हुन्छ । त्यसैले पाँच वर्षमा एकपटक हासिल हुने जनतन्त्र ठेकेदार र पुँजीपति वर्गको मुट्ठीमा कैद छ । समाजमा जनतन्त्र र व्यापक राष्ट्रहित भन्दा धर्म, जाति, क्षेत्र, लिङ्ग, पहिचान आदि मुद्दाहरुको विमर्श हाबी छ, जसलाई नेकपाले नै मलजल गरेको छ । जनजीविकाको अवस्था दयनीय छ । संविधानले समाजवादको परिकल्पना गरेको छ । तर अर्थतन्त्र दलाल–पुँजीपतिहरुको कब्जामा छ । ‘सुखी नेपाली र समृद्ध नेपाल’ को आकर्षक नारा दिने कम्युनिस्ट सरकारलाई भारतमा बनेका टाटा गाडीहरु नेपाली जनतालाई बेचेर देशको अर्बौंको ढुकुटी रित्याएकोमा रत्तिभर पनि चिन्ता छैन । तर तिनै गाडी बेचेर कमाएको अकूत मुनाफाबाट केही रकम कर तिरे बापत् ‘सबैभन्दा ठूलो करदाता’ भनेर कम्युनिस्ट सरकारले दलालहरुलाई सम्मान गर्दछ । मुलुकभित्रै मोटरगाडीहरु निर्माण गर्नेतिर कहीँ–कतै चासो र योजना छैन । मुलुकभित्रै कृषि र उद्योेग आदिमा रोजगार उपलब्ध गराएर जनशक्ति पलायन रोक्ने कुनै ठोस नीति नेकपाको छैन । अझै दुर्भाग्य त यो भएको छ कि कम्युनिस्टको भनिएको नेकपाको सरकारले शिक्षा, स्वास्थ्य जस्ता आधारभूत मुद्दाहरु निजी क्षेत्रको (माफिया) जिम्मा लगाएर रमिते बनेर बसेको छ । शिक्षा, स्वास्थ्य र यातायातलाई राजकीय क्षेत्रबाट सन्चालन गरी सर्वसुलभ बनाउनेतर्फ कहीँ–कतै बहस, छलफल र योजना छैन । त्यतातर्फ पार्टी पङ्क्तिमा चिन्ता र चासो पनि देखिँदैन । सायद चिहानमा भएका मार्क्स र लेनिन पनि नेकपाको यो हविगत देख्दा लाजले भुतुक्कै हुँदा हुन् । घोर भन्दा घोर पु“जीवादी अर्थतन्त्र अँगालेका अमेरिका र पश्चिमा मुलुकहरुले पनि कम्युनिस्टहरुकै अनुसरण गरेर (सोभियत सङ्घबाट) शिक्षा, स्वास्थ्य र यातायातलाई मुख्य रूपमा राजकीय क्षेत्रबाट सञ्चालन गरेका छन् । नेकपाले सरकारको नेतृत्व गर्दै गर्दा कृषि–नीति, भूमि–नीति तथा उद्योग–नीति अलपत्र छ । कृषिप्रधान मुलुकमा एउटा पनि मल कारखाना छैन । सिँचाइ बिउ–बिजनको अवस्था अलपत्र छ । दुई–चार हजारले रोजगार पाएको राजकीय क्षेत्रबाट सञ्चालित एउटा पनि आशालाग्दो उद्योग अस्तित्वमा छैन । सरकारमा कमिसनतन्त्र, नातावाद, कृपावाद र भ्रष्टाचार व्याप्त छ । नेकपा अब वैचारिक, राजनीतिक साङ्गठनिक आर्थिक र सांस्कृतिक कुनै पनि हिसाबले कम्युनिस्ट रहेन, केवल एउटा ब्रान्ड मात्र रहन गएको छ । जुन लक्ष्य उद्देश्य र मिसनका साथ नेकपाको स्थापना भएको थियो, त्यसको हत्या हुन पुगेको छ । यो अवस्थामा भन्नै पर्दछ कि जबज र जनताको जनवादका कुरा र कसाइले वेद पढ्ने (मासु व्यवसायीहरुप्रति क्षमाप्रार्थी छु भन्दै) कुरामा तात्विक अन्तर छैन । केन्द्रदेखि वडासम्म ठूलो पार्टी पङ्क्ति सरकारको केन्द्रदेखि वडासम्म सत्तामा छ । त्यसमध्येको ठूलो हिस्सा भ्रष्टाचारमा लिप्त छ । पार्टीको ‘दोस्रो पङ्क्ति’ कसरी ठेक्का पट्टा, नियुक्ति हत्याउन पाइन्छ भन्ने ध्याउन्नमा सत्तामा रहेकाहरुको चाकडीमा व्यस्त छ । पार्टीको अर्को एउटा पङ्क्ति छ जसलाई ‘ पङ्क्ति’ भन्न सकिन्छ । यस पङ्क्तिमा अत्यन्त सानो सङ्ख्यामा रहेका नेता–कार्यकर्ताहरु छन् जो अकर्मण्यता र निराशाले ग्रस्त छन् । यसरी नेकमा एउटा तीव्र गतिमा वैचारिक मात्र होइन साङ्गठनिक पतनको दिशामा उन्मुख छ ।‘बसाइँ सर्नेको ताँतीले बस्नेको मन पोल्दछ... भन्ने कारुणिक गीत सुनेर पञ्चायतलाई गाली गर्दै हुर्केको कम्युनिस्ट पुस्ता नेतृत्वमा छ । तर उसकै आँखा सामु लाखौँलाख नेपालीहरु देश छाडेर विदेशमा मजदुरी गर्न जाँदा उसको मन पोल्दैन । यस्तो अवस्थामा पार्टी एकजुट भए पनि, फुटे पनि खास फरक पर्नेवाला छैन । किनभने ‘एकता पक्षधर’ र ‘फुटपरस्त’ दुवै पक्षसित राष्ट्र र जनताका एजेन्डा छैनन् । उनीहरु सत्ता पद र पैसामा केन्द्रित छन् । यो इतिहास र वर्तमान दुवैले प्रमाणित गरिसकेको कुरा हो । त्यसैले इमानदार पार्टी पङ्क्तिले माथि उल्लेख गरिएका राष्ट्रियता जनतन्त्र र जनजीविकासम्बन्धी सुस्पष्ट एजेन्डाहरुको आधारमा नेकपालाई पुनर्गठित गर्नुको विकल्प छैन । #विचार