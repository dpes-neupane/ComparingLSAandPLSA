भीडद्वारा हुने हत्या/हिंसाको घटनामा बृद्धि तथा पुलिसकर्मीभन्दा गाईको मृत्युको खबरलाई बढी प्राथमिकता दिन थालिएको बारे अभिनेता नसीरुद्दीन शाहको बयानमा दक्षिणपन्थीहरुले आफ्नो निधार खुम्चाए भने यसमा आश्चर्यचकित हुने कुनै कुरा छैन ।वर्तमान समयमा भारतमा जे भइरहेको छ, त्यसबारे गरिने हरेक आलोचनात्मक टिप्पणीलाई हिन्दुत्ववादी लडाकु आफ्नो भगवान नरेन्द्र मोदीबिरुद्ध लगाइएको अभियोगको रुपमा हेर्छन् ।उनीहरुको नजरमा यस्ता आलोचनाहरु कुनै न कुनै रुपमा हिन्दुविरोधी हुन्छन् । र, यो सबमा गाईलाई मिसाइदियौँ भने उनीहरुको रिसले आगोको गोलाको रुप लिन्छ । यसको अलावा शाह एक मुस्लिम हुन् र आज एक मुस्लिमले आफ्नो मनको कुरा गर्नु भनेको ‘गद्दारी’ भन्दा कम होइन ।शाहले कुनै पनि मामिलामा आफ्नो नजरियालाई गोप्य राखेका छैनन् । उनी खुलेर आफ्नो मनको कुरा राख्ने कलाकारको रुपमा चिनिन्छन् र यसमा आफ्नो उद्योगका व्यक्ति र नयाँ उदाउँदा कलाकारलाई पनि छाड्दैनन् ।१९८० को दशकमा जब उनी समानान्तर सिनेमा जगतको स्टार थिए, उनले आर्टहाउस चलचित्रलाई दोस्रो दर्जाको, यहाँसम्म कि फर्जी करार गरेका थिए । यसले गर्दा धेरैले उनीसँग सम्बन्ध ताडेका थिए ।साक्षात्कारमा उनले कुरा नचपाई राजेश खन्नालाई अभिनेता नभएको बताएका थिए र अमिताभ बच्चनको चलचित्रलाई खारेज गरेका थिए । हालैमा उनले विराट कोहलीलाई ‘विश्वको सबैभन्दा खराब आचरण भएको खेलाडी’ भनेका थिए । यो कुरा अन्यले पनि भनेका थिए ।संवेदनशील अभिनेता आमिर खानजस्ता अर्का थरी भने आलोचनापछि नबोल्ने कसम खान्छन् । अझ करण जोहरजस्ता अर्का थरी मानिसहरु पनि छन् जो धम्कीको संकेतमा नै समर्पण गरिदिन्छन् र अन्ततः दयनीयपूर्वक माफी माग्छन् । उनी राजनीतिक घटनाक्रमलाई पनि नियालेर हेर्छन्, राम्रो शिक्षा पनि लिएका छन् र वर्तमानमा घटेका घटनाहरुबारे सुविचारित दृष्टिकोण राख्छन् । उनी पक्का धर्मनिरपेक्ष हुन् ।सन् २०१५ मा उनले पाकिस्तानी कलाकारहरुले भारतमा शत्रुतापूर्ण आथित्यता पाउने तर भारतीय कलाकारहरुले पाकिस्तानमा त्यस्तो समस्या सामना गर्नु नपर्ने कुरातर्फ संकेत गर्दा शिव सेनाले विरोध गर्यो ।त्यो समय शाहले मुसलमान भएकाले आफूलाई निसाना बनाइएको बताएका थिए । उनले आफैले भोगिरहेका कुरा भनिरहेका थिए । यस्तो दृष्टीकोणप्रति रहेको आफ्नो असहिष्णुतापूर्ण विगत दोहोर्याउँदै दक्षिणपन्थी हिन्दुत्ववादी लडाकुहरुले त्यही गरे जुन कुरामा उनीहरुले माहरथ हासिल गरेका छन् । उनीहरुले अजमेरमा आयोजित एक साहित्यिक महोत्सवमा शाहको उपस्थितिको विरोध गरे । राजस्थानको अशोक गहलोत सरकार यसप्रति प्रतिक्रिया दिन सुस्त रह्यो । यसले हामीलाई भविष्य कस्तो हुनेछ भन्ने संकेत दिइरहेको रहेछ । यसपछि कार्यक्रम पुश्करमा सारियो, जहाँ कम सार्वजनिक उत्सवका साथ कार्यक्रम सम्पन्न भयो । त्यहाँ उनले एक किताब विमोचन गरे र आफ्ना प्रशंसकहरुका लागि एक भिडियो सन्देश जारी गरे । यसरी शाहले हिन्दुत्ववादी तत्त्वलाई तुरुपको चालबाट मात दिए । उनी न त पछाडि हटेका छन् न नै ‘कसैको भावनामा चोट पुगेको भए म माफी चाहन्छु’ जस्ता झुटो बयानबाजी गरिरहेका छन् । त्यस्तै उनी न त कुनै प्रभावशाली तत्त्वहरुकहाँ गएर अमनचैनको याचना गरिरहेका छन् न त चुपनै बसेका छन् ।यो कुराले उनलाई भारतीय फिल्म उद्योग, त्यसभित्र पनि बढी प्रभावशाली रहेको बलिउड, का बाँकी हस्तीबाट अलग राखेको छ । त्यहाँ शक्तिशाली मानिसहरुको शरणमा जाने, निहुरिएर माफी माग्ने र भावी दिनमा पुनः नबोल्ने वाचा गर्ने प्रचलन नै छ । अमिताभ बच्चनजस्ता केहीले केही नबोल्ने कलालाई कुशलतापूर्व अंगिकार गरेका छन् कि मानौँ उनी कुनै समानान्तर ब्रम्हाण्डमा बस्छन् जहाँ उनलाई आफू वरिपरि भइरहेका घटनाले छुँदैन । संवेदनशील अभिनेता आमिर खानजस्ता अर्का थरी भने आलोचनापछि नबोल्ने कसम खान्छन् । अझ करण जोहरजस्ता अर्का थरी मानिसहरु पनि छन् जो धम्कीको संकेतमा नै समर्पण गरिदिन्छन् र अन्ततः दयनीयपूर्वक माफी माग्छन् । नसीरुद्दीनले माथिका कुनै बाटो रोजेका छैनन् । बरु उनले शान्त शैलीमा असहमतिको बाटो अपनाएका छन् । यसमार्फत उनले एक नागरिक र एक सिर्जनशिल व्यक्तिको हैसियतमा आफ्नो अभिव्यक्तिको स्वतन्त्रताको अधिकारमा आफ्नो हकदाबी गरेका छन् । यो उनको उचाई नै हो जसले दक्षिणपन्थी हिन्दुत्ववादी मण्डली र तिनका मालिकहरुलाई क्रोधित बनाउँछ । उनीहरु नसीरुद्दीनलाई अस्वीकार गर्न सक्दैनन् किनकि उनीहरुलाई थाहा छ उनको बोलीको सार्वजनिक स्थानमा वजन हुन्छ । यही कारण उनीहरु नसीरुद्दीनका पछाडि हात धोएर लागि परेका छन् । उनी सानातिना विवाद सिर्जना गर्ने मध्येमा पर्दैनन् । उनी हेरक विषयमा मिडियालाई आफ्नो टिप्पणी दिने मध्येमा पनि पर्दैनन् । उनका प्रतिक्रियाहरु निक्कै सुविचारित हुने गर्छ । जुन कुनै विषयमा लामो सोचविचारको नतिजा हो । यो मामलामा पनि उनले कुनै रिपोर्टरले उनका अघि माइक राखिदिँदा अनायास गरेको टिप्पणी थिएन । न नै यसको उद्देश्य सस्तो राजनीतिक लोकप्रियता हासिल गर्नु थियो । यो कुरा उनले सामाजिक अभियन्ता हर्ष मन्दरद्वारा राष्ट्रव्यापी ‘यात्रा’ कारवां–ए–मोहब्बदको लागि तयार गरिँदै गरेको एक भिडियोको लागि आफ्नो कुरा राख्दा निक्कै संयमताका साथ भनिएका कुरा हुन् । यसलाई देशभरी भातृत्वको प्रचार गर्नको लागि योजना बनाइएको हो ।र कुन चाँही समझदार भारतीय नसीरुद्दीन शाहसँग सहमत नहोला ?जुन हिसाबले संगठित गिरोह निर्दोष व्यक्तिलाई पिटी पिटी मारिसकेपछि पनि निस्फिक्री हिँडिरहेका छन्, त्यसबाट भारतीयहरु चिन्तीत छन् । कयैन अभिभावक आफ्नो बच्चाहरु हुर्किरहेको देशको त्यस्तो अवस्थाबाट चिन्तित छन् जहाँ कोही ‘गलत’ खाना खाएकोमा पिटिनसक्छन् वा कुनै हानी नपुर्याउने फेसबुक पोष्टको लागि पनि गिरफ्तार गरिन सक्छन् । यस्तो समयमा, जोसँग मञ्च छ र जसको आवाज सुनिन्छ तीनले बोल्नु र अडान राख्नु नागरिक कर्तव्यनै हो । भारतमा भने यसको उल्टो भइरहेको छ । मिडियाहरु नतमस्तक छन्, व्यवसायी दबेको स्वरमा कुरा गर्छन् । सत्ताधारी संस्थापन वा उसको विचारधारको अलिकति पनि आलोचना हुने कुरा दबेको आवाजमा गरिन्छ र लगतै भर्खरै आफूले भनेको कुरालाई ‘कोट’ नगर्न आग्रह गरिन्छ । धेरै पटक हामीहरुको भेट त्यस्ता शक्तिशाली मानिसहरुसँग हुन्छ जो कुनै पनि विवादास्पद मुद्दामा केही बोल्न अस्वीकार गर्छन् । किनकि उनीहरु यस्तो गर्दाको नतिजाबाट डराउँछन् । जहाँसम्म फिल्म उद्योगको कुरा छ, यसको कृत्रिम चमकधमक कमजोर जगमा उभिएको छ । यो तितो सत्य हो । यसभित्रका केहीले प्रसन्नताका साथ सत्तासँग हात मिलाएका छन् । उनीहरु सत्ताको पक्षमा बोल्न तयार छन् । बाँकीले भने मौनताको बाटो रोजेका छन् । नसीरुद्दीन शाहको स्पष्टवादिता ताजगीपूर्ण मात्र होइन स्वागतयोग्य पनि छ । उनी एक सम्मानित अभिनेता र सार्वजनिक व्यक्तित्व हुन् । उनी आफ्ना मूल्यहरुमा अडिग रहँदै आएका छन् । यसैले उनको धारणाले महत्व राख्छ । यो उनको उचाई नै हो जसले दक्षिणपन्थी हिन्दुत्ववादी मण्डली र तिनका मालिकहरुलाई क्रोधित बनाउँछ । उनीहरु नसीरुद्दीनलाई अस्वीकार गर्न सक्दैनन् किनकि उनीहरुलाई थाहा छ उनको बोलीको सार्वजनिक स्थानमा वजन हुन्छ । यही कारण उनीहरु नसीरुद्दीनका पछाडि हात धोएर लागि परेका छन् । यसैले, विगतको कुनै समयभन्दा बढी, भारतलाई धेरै भन्दा धेरै, नसीरुद्दीन शाहहरुको खाँचो छ । (यो लेख द वायरबाट अनुवाद गरिएको हो ।)  