राजनीतिक परिवर्तनको शृङ्खलाबद्ध सङ्घर्षसँगै हाम्रो यात्रा अब विकास र समृद्धिबाट गणतन्त्रलाई वास्तविक रूपमा संस्थागत गर्नेतर्फ केन्द्रित छ । स्थानीय, प्रादेशिक र सङ्घीय इकाइहरूको पूर्णतासँगै देश स्थायित्वतर्फ अगाडि बढ्ने अपेक्षा आम जनताले गरेका छन् ।यसअघिको समयमा राजनीतिक प्रणालीको क्षमता विशिष्टीकरण र समानताको अभ्यासमा देशले सफलता प्राप्त गर्दैगर्दा हामी गरिबी उन्मूलन, रोजगारीको सिर्जना, जीवनस्तर वृद्धि र सामाजिक संरचनालाई विकसित परिवेशसँग जोड्न असफल रहेको यथार्थ हाम्रोसामु छ । लामो राजनीतिक गतिरोधको कारण हाम्रो विकासको गति आम अपेक्षा अनुरूप हुन सकिरहेको थिएन÷छैन । तर देश स्थायित्वको बाटोमा अग्रसर भइरहेको वर्तमान अवस्थामा साधन स्रोतबाट भरिपूर्ण देशका नागरिक समृद्धिबाट अब भने टाढा रहनु पर्दैन भन्ने आत्मविश्वास आम जनतामा फेरि एक पटक जागृत भएको छ । राजनीतिक स्थायित्व र समृद्धिबीचको सम्बन्ध देश स्थायित्वको बाटोमा अगााडि बढ्दै गर्दा हामीले के कुरा मनन् गर्नैपर्छ भने दिगो राजनीतिक स्थायित्वको जग आर्थिक विकास नै हो । आर्थिक समृद्धिविनाको राजनीतिक परिवर्तनहरूको जग सधँै कमजोर हुने गरेको नजिर हामीले इतिहासबाट सिकिसकेका छाँै । तसर्थ अहिलेको हाम्रो राजनीतिक सफलतालाई दिगो र दरिलो बनाउनका लागि आर्थिक समृद्धिको एजेन्डा अनिवार्य र विकल्पहीन रहेको छ । विभिन्न राजनीतिक परिवर्तनका आन्दोलनमा पटक पटक साथ दिँदै आएका  आम नागरिकको अपेक्षा पनि राजनीतिक परिवर्तनपछि देशमा विकास सुशासन, सामाजिक न्याय, सशक्तीकरण र आर्थिक सम्पन्नतासहितको समग्र समृद्धि नै हो  । जनताहरू ती परिवर्तनका मोर्चाहरूमा लाग्दैगर्दा उनीहरूमा समृद्ध नेपाल हेर्ने र भावी पुस्तालाई उपहार स्वरूप आफ्ना अमूल्य उपलब्धि सुम्पने सपना प्रतिविम्बित थियो ।  समृद्धिको टर्निङ प्वाइन्ट देशलाई आर्थिक समुन्नतिको लक्ष्यमा निर्देशित गर्नका लागि राजनीतिक शक्ति तथा सरकारको इच्छा शक्तिसँगै वर्तमान समय नेपालका लागि  इतिहासकै अत्यन्तै महत्वपूर्ण समय हो । लामो राजनीतिक सङ्क्रमणको अन्त्यपछि देश अहिले विकासको नयाँ युगमा प्रवेश गर्ने क्रममा छ । समृद्ध नेपाल निर्माणका लागि राजनीतिक स्थायित्वसहितको यो एकीकृत आम मनोविज्ञान हामीले सदियाँैदेखि देख्दै आएको समृद्ध नेपालका निम्ति  एउटा ऊर्जाका रूपमा देखिएको छ । देशमा दुई अग्रगमनकारी वाम शक्तिको जनअपेक्षाकृत उदयपछि राज्य सञ्चालन र समग्र राष्ट्रिय राजनीतिमा देखिएको स्थायित्वले आम जनतामा  समृद्धिसँगको सामीप्यता अझ नजिकिएको छ । किनकि लामो राजनीतिक अस्थिरताको चेपुवामा परेका जनता समृद्धिको निम्ति यही समयको प्रतीक्षामा थिए । यो नै वर्तमान पुस्ताको नयाँ नेपाल निर्माण सपना र सङ्कल्पका लागि टर्निङ प्वाइन्ट हो ।जिम्मेवारी पनि अग्रगमनकारी शक्तिकै काँधमा  जनताले स्थायित्वसँगै समृद्ध नेपाल निर्माणको  जिम्मेवारीको पोको पनि अग्रगामी मानिएका मूलधारका  वाम शक्तिहरूलाई नै दिएका छन् । त्यसकारण नवगठित नेकपा नेतृत्वको सरकार अवसरसँगै चुनौतीको अग्लो चुचुरोमा उभिएको छ । गणतन्त्र र समृद्ध नेपाल निर्माणको निम्ति जनयुद्धको नेतृत्व गरेका तत्कालीन माओवादीका कमान्डर  प्रचण्ड (हाल नेकपा अध्यक्ष) र  पछिल्लो समय समृद्धिका लागि जनताका मुर्छिएका सपनाहरूलाई नयाँ जोस र जाँगरसहित जगाउने अभियानमा लागेका प्रधानमन्त्री केपी शर्मा ओली नेतृत्वको वर्तमान सरकारलाई आफ्ना एजेन्डालाई कार्यान्वयन गर्ने महत्वपूर्ण अवसर प्राप्त भएको छ ।  पछिल्ला निर्वाचनहरूमा जनताका बीचमा गरेका वाचा र प्रस्तुत घोषणपत्रलाई मूर्त रूप दिनको निम्ति वाम गठबन्धनलाई अहिले तुलानात्मक रूपमा सहज स्थिति छ । किनकि अहिले नेकपासँग स्पष्ट बहुमतसहितको सङ्घीय सरकार र ६ वटा प्रदेशमा एकल सरकार छ । त्यससँगै अधिकांश स्थानीय तहमा पनि नेकपाकै एकल सरकार छ । अहिले ओली नेतृत्वको वर्तमान सरकार पनि ‘सुखी नेपाली, समृद्ध नेपाल’ को नारासहित समृद्ध नेपाल निर्माणको रफ्तारमा छ । वर्तमान सरकारसँग कुनै पनि बहाना गर्ने छुट छैन । निर्वाचनअघि जनताका बीचमा  समृद्ध नेपाल निर्माणको निम्ति बहुमतको आवश्यकता औँल्याएका नेकपालाई जनताले उसले भने अनुरूपकै बहुमत दिइसकेका छन् । तसर्थ सरकारको अबको जिम्मेवारी जनजीविकाका वर्तमान आवश्यकतालाई सम्बोधन गर्दै दिगो विकासको दीर्घकालीन लक्ष्यलाई कार्यान्वयन गर्नु हो । जसको निम्ति सरकारलाई पुँजी व्यवस्थापन र स्रोत साधन परिचालनका यावत चुनौती छन् । यद्यपि दृढ इच्छा शक्ति लिने हो भने त्यसको व्यवस्थापन पनि कठिन भने छैन ।समृद्धिको आधार वाम गठबन्धनले घोषणापत्रमा उल्लेख गरेका वाचाहरू पूरा गर्न इमानदारीताका साथ लाग्ने हो भने अबको पाँच वर्षमै मुलुक समृद्धितर्फ उन्मुख हुनेमा आशङ्का छैन । भौगोलिक, सांस्कृतिक र जैविक  विविधतायुक्त नेपाललाई समृद्धि तर्फका बाटाहरू तय गर्न धेरै अवसरहरू छन् । खनिज, जडीबुटी, वनजङ्गल, जलस्रोत, विभिन्न नवीकरणीय ऊर्जाले भरिपूर्ण नेपाललाई समृद्ध बनाउनको निम्ति सुशासन, चुस्त सार्वजनिक सेवा प्रवाह र स्रोतको उचित व्यवस्थापन र परिचालन हुनु आवश्यक छ । जनसाङ्ख्यिक हिसाबले श्रमशक्तिमा पनि लाभ  कुल जनसङ्ख्याको ५७ प्रतिशत व्यक्ति १५ देखि ५९ वर्ष समूहमा छन्, जुन श्रमशक्तिको दृष्टिले निकै महत्वपूर्ण हो । जनसङ्ख्या वृद्धिदर नकारात्मक भएका, वृद्ध जनसङ्ख्या अत्यन्त उच्च अनुपातमा भएका वा नाबालकहरू अत्यन्त धेरै भएका मुलुकमा आर्थिक विकासको चुनौती भनेको श्रम उपलब्धता र त्यसको उत्पादकत्व मुख्य विषय बनेको छ । तर संयोगले नेपाल अहिले जनसाङ्ख्यिक लाभांश पाउने अवस्थामा छ । यो अवसर अर्को २५ देखि ३० वर्ष सम्म मात्र कायम रहनेछ । यो बेला हाम्रो श्रमशक्तिको अधिकतम परिचालन गर्नुपर्छ तर हाल प्रत्येक तीन युवामध्ये एक प्रकारान्तरता बेरोजगार रहेको अवस्थामा श्रममा प्राप्त यो अवसर उपयोग गर्न चाहिँ चुनौतीपूर्ण छ । उत्पादन र उपजको  बजारीकरणमा समस्या छैन  हाम्रो नजिकको छिमेकी राष्ट्र भारतमा वार्षिक औसत ८ प्रतिशतका दरले आर्थिक वृद्धि हुँदैछ र मध्यमवर्गीय व्यक्तिहरू करिब १० करोड पुगिसकेका छन् । सन् २०२० सम्ममा यो जनसङ्ख्या २० करोड र २०३० सम्ममा ४८ करोड पुग्ने अनुमान छ, जुन अमेरिकी कुल जनसङ्ख्याभन्दा बढी हो । उनीहरूको उपभोग (वस्तु र सेवा) को माग पूरा गर्ने उत्पादन प्रणाली विकास गर्न सक्दा नेपालको आर्थिक वृद्धि दोहोरो अङ्कमा सजिलै पु¥याउन सकिन्छ । त्यसैगरी चीनको उच्च आर्थिक वृद्धि, चिनियाँहरूको बढ्दो उपयोग र पर्यटकीय अभिरुचि समेतलाई ध्यानमा राख्दा हाम्रा लागि चीन पनि समृद्धिको आधारमा सजिलै बन्न सक्नेछ । हाल चीनको मध्यमवर्गीय व्यक्तिहरूको सङ्ख्या २५ करोड पुगेको छ भने अर्को ५ वर्षमा यो ५० करोड पुग्ने तथा सन् २०३० सम्ममा त १ अर्ब नै पुग्ने अनुमान छ । यसबाट हाम्रो उत्पादन र पर्यटनलाई सहजै बजारीकरण गर्न सकिन्छ । सबै प्रकारका जलवायुमा उत्पादन हुने बाली, वनस्पति र पशुधनको हामीलाई विकासको अवसर दिएको छ । त्यति मात्रै होइन, हिमाली शृङ्खलाको हिमस्रोतदेखि तराई क्षेत्रको समथर भूमि, जलस्रोतको बहुपक्षीय वा बहुद्देश्यीय उपयोग गरी राष्ट्रिय आय बढाउने आधार बनेको छ । स्वच्छ पानीदेखि जलविद्युत्, सिंचाइ, जल यातायात र पर्यटकीय गतिविधिसमेत बढाउन सहयोगी हुने हिमाली क्षेत्र जैविक विविधताका कारण अन्य आर्थिक क्रियाकलापको पनि आकर्षक स्थल हो । लुम्बिनी, जनकपुर, पशुपतिनाथ जस्ता तीर्थस्थल विश्वका अर्बौं बौद्ध तथा हिन्दू धर्मावलम्बीका लागि दर्शनीय स्थल रहन सकेका छन् । यसले समृद्ध नेपालको यात्रामा महत्वपूर्ण योगदान दिन सक्छ ।कृषिमा आधुनीकरण र व्यावसायीकरण आवश्यक हाम्रो देशमा कृषिका लागि उर्वर भूमि छ । कुल ग्राहस्थ उत्पादनमा ठूलो हिस्सा ओगटेको कृषिमा हामी अझै पनि निर्वाहमुखी छौँ । पर्याप्त  सिंचाइ, बीउबिजन, मल र कृषि सामग्रीको उचित उपलब्धतासहित हामीलाई  अब कृषिको आधुनिकीकरण र व्यावसायीकरणमा जानुपर्ने चुनौती छ । यद्यपि त्यसको निम्ति पछिल्लो समय कृषि मन्त्रीले देखाएको सक्रियताले केही शुभ सङ्केत देखिएको छ । कृषि उत्पादनको मूल्य निर्धारण, गुणस्तर नियन्त्रण, कृषियोग्य जमिनको जथाभावी  खण्डीकरणमा लगाइएको रोक, दूधमा आत्मनिर्भरताको योजनालगायतका कृषकको आम अपेक्षामा कृषि मन्त्रीले देखाएको तदारूपताले कृषि क्षेत्रमा नयाँ ऊर्जा भरेको छ । इतिहासले दिएको यो महत्वपूर्ण जिम्मेवारीलाई वर्तमान सरकारले लोकतान्त्रिक पद्धति प्रतिकूल नहुने गरी देशमा कानुनी राज्य र सुशासन स्थापित गर्दै पूरा गर्नुपर्ने आवश्यकता छ । जनताका आधारभूत मौलिक अधिकारमा राज्यले सम्पूर्ण जिम्मेवारी लिँदै आर्थिक उदारीकरण र खुल्ला बजार अर्थ व्यवस्थामार्फत् पुँजी निर्माण र परिचालन गर्दै समृद्ध नेपाल निर्माण अबको बाटो हो । यसमा आम नागरिकको साथ, समर्थनसँगै खबरदारी आवश्यक छ । समृद्धि यात्रामा जलविद्युत कोशेढुङ्गा नेपालमा जलविद्युतको अथाह सम्भावना छ । ठूला–ठूला आयोजना समयमै निर्माण हुन सकेका छैनन् । हाल नेपालमा १५ सय मेगावाट विद्युत् आवश्यक भएको बताइन्छ । तर नेपालमा उत्पादन करिब ९ सय ५० मेगावाट मात्र छ । ८३ हजार मेगावाट विद्युत् उत्पादन गर्न सकिने सम्भावना भए पनि प्राविधिक दृष्टिकोणले नेपालमा ४२ हजार मेगावाट विद्युत् उत्पादन गर्न सकिने सम्भावना भएको बताइन्छ । अहिले निर्माणाधीन आयोजना ३ हजार ५ सय मेगावाट छ । निर्माण प्रक्रियामा थप ५ हजार मेगावाट रहेको छ । यो ५ वर्षमा निर्माणाधीन आयोजना सम्पन्न गर्ने र प्रक्रियामा रहेको ५ हजार मेगावाट निर्माण कार्य थालनी गर्ने हो भने पनि आर्थिक समृद्धिका लागि एउटा खुड्किलो तय हुनेछ । जसका लागि आवश्यक प्रसारण लाइन र विद्युत व्यापार सम्झौता जरुरी  छ । त्यसकारण यो प्रक्रियालाई गम्भीरताका साथ लिँदै समृद्ध नेपाल निर्माणको यात्रामा टेवा पु¥याउनेतिर नेतृत्वले ध्यान दिनुपर्छ ।जङ्गल र जडीबुटीबाट अथाह सम्भावना नेपालमा २० हजारको हाराहारीमा सामुदायिक वन उपभोक्ता समूह गठन भएका छन् । २२ लाखभन्दा बढी घरधुरी लाभान्वित छन् । तर यो पनि निर्वाहमुखी छ ।  व्यावसायिक छैन । १७ लाख हेक्टरभन्दा बढी वन उपभोक्ता समूहको संरक्षणमा छन् । कुल भू–भागको झण्डै ४० प्रतिशत भू–भाग वनले ओगटेको पाइन्छ । पछिल्लो समय वन जोगाउने कुरामा बढी सक्रिय भए पनि त्यसबाट आर्थिक लाभ लिन वैज्ञानिक तरिकाले रूख कटान गरी बिक्रीवितरण प्रक्रिया व्यवस्थित हुन सकेको छैन । नेपालको जडीबुटी अन्तर्राष्ट्रिय बजारमा उच्च गुणस्तरको मानिन्छ । नेपालमा करिब ८ सय प्रजातिका जडीबुटी पाइने बताइँदै आएको छ । यसको उचित व्यवस्थापन गर्न सके मात्र पनि वार्षिक अर्बौं रुपियाँ आर्जन गर्न सकिन्छ । गुणस्तरीय भएकाले नेपालमा जडीबुटी उत्पादनका लागि विदेशी लगानी पनि भित्रिइरहेको छ । पछिल्लो समय चिनियाँ लगानीकर्ताहरूले नेपालमा जडीबुटी उत्पादनका लागि ७६ करोड रुपियाँ भित्र्याउने योजना बनाइरहेका छन् । विदेशी तथा स्वदेशी लगानीमा जडीबुटी उत्पादन गरी निर्यात गरेर पनि हाम्रो देशले आर्थिक समृद्धिका लागि इँटा थप्न सक्ने निश्चित छ ।सूचना प्रविधि विकास अनि सुरक्षा आवश्यक सूचना प्रविधितर्फ मुलुक कमजोर छ । छिमेकी मुलुकले सूचना प्रविधिको विकासबाट मात्रै वार्षिक अर्बौं रुपियाँ आम्दानी गरिरहेको भए पनि काभ्रेमा निर्माण भएको मुलुकको एक मात्र सूचना प्रविधिपार्क वर्षौंसम्म पनि सञ्चालनमा ल्याउन सकिएको छैन । सूचना प्रविधिमा हाम्रो देश कमजोर भएका कारण मालपोत, यातायात कार्यालयका डाटा राख्न विदेशीको सफ्टवेयर प्रयोग गर्नुपर्दा हाम्रो देशको गोपनीयतासमेत भङ्ग भइरहेको छ । त्यसकारण पनि सूचना प्रविधि क्षेत्रमा सरकारले लगानी बढाउनु आवश्यक छ । यसमा  दक्ष जनशक्ति निर्माणको निम्ति सूचना प्रविधिमा सुलभ शिक्षाको व्यवस्था हुनु आवश्यक छ । नागरिकको शिक्षा र स्वास्थ्यमा राज्यको जिम्मेवारी  मुलुकलाई  समृद्ध बनाउने कुरामा गुणस्तरीय स्वास्थ्य र शिक्षाको भूमिका सबैभन्दा महत्वपूर्ण रहन्छ । शिक्षा र स्वास्थ्यमा राज्यको प्रभावकारी उपस्थिति नहुँदा यी सेवा नागरिकको सहज  पहुँचका लागि  कठिन स्थिति छ । गाउँ–गाउँसम्म गुणस्तरीय स्वास्थ्य सेवा उपलब्ध गराउनु सरकारको कर्तव्य हो । संविधानमा मौलिक हकका रूपमा रहेको स्वास्थ्य सेवा पाउनबाट आम जनता वञ्चित छन् । संविधानमा प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुनेछ र कसैलाई पनि आकस्मिक स्वास्थ्य सेवाबाट वञ्चित गरिने छैन भनी उल्लेख गरिएको भए पनि हामी त्यसमा व्यवहारत धेरै टाढा छौँ । स्वास्थ्य क्षेत्र सेवामूलक बनाउनेतर्फ राज्यको नीति आउनु जरुरी छ ।यद्यपि शिक्षा र स्वास्थ्यमा राज्यबाट भएका पछिल्ला प्रयासहरूबाट केही सकारात्मक सङ्केत भने देखिन थालेका छन् । आज उच्च शिक्षा (एसएलसीमाथि) हासिल गर्नेहरू कुल जनसङ्ख्याको १० प्रतिशत नाघेको छ । महिलाको हकमा पनि यो अनुपात झन्डै ९ प्रतिशत पुगेको छ । औसत आयु २० वर्षमा २० प्रतिशतले नै बढेको छ । स्वास्थ्य सेवामा पहँुच बढेको छ, कुपोषण घट्दैछ र कतिपय परम्परागत रोगहरू निवारण भइरहेका छन् । स्वास्थ्य सेवा प्रदायकहरू बढ्दै छन् र बाल तथा मातृ मृत्युदर घट्दै छन् । यी सबैले  मुलुकमा शिक्षा स्वास्थ्य र नागरिकको चेतना स्तरमा केही सन्तोषजनक सङ्केत देखापरेको अनुभूति गर्न सकिन्छ । तर यो पूर्ण भने छैन । यसमा हामीले गर्नुपर्ने पनि धेरै नै छ । अतः इतिहासले दिएको यो महत्वपूर्ण जिम्मेवारीलाई वर्तमान सरकारले लोकतान्त्रिक पद्धति प्रतिकूल नहुने गरी देशमा कानुनी राज्य र सुशासन स्थापित गर्दै पूरा गर्नुपर्ने आवश्यकता छ । जनताका आधारभूत मौलिक अधिकारमा राज्यले सम्पूर्ण जिम्मेवारी लिँदै आर्थिक उदारीकरण र खुल्ला बजार अर्थ व्यवस्थामार्फत् पुँजी निर्माण र परिचालन गर्दै समृद्ध नेपाल निर्माण अबको बाटो हो । यसमा आम नागरिकको साथ, समर्थनसँगै खबरदारी आवश्यक छ । 