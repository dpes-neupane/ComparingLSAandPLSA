भनिन्छ, ‘जब शान्तिपूर्ण आन्दोलनहरु प्रभावी हुँदैनन् परिवर्तनका लागि सशस्त्र क्रान्ति अवश्यम्भावी हुन्छ’ ।राणाकालदेखि दोस्रो जनयुद्धको अन्त्यसम्म आइपुग्दा नेपाली जनताले संरचनागत विभेद, पछौटेपन र सामन्तवादी कुशासनबाट उम्कन पटक पटक सङ्घर्ष गरेका छन् । आमूल राजनीतिक परिवर्तनमार्फत समतामूलक एवं न्यायपूर्ण समाजको स्थापनासँगै समृद्ध नेपालको आकाङ्क्षा बोकेका विगतका विभिन्न राजनीतिक सङ्घर्षहरुको पूर्णता दस वर्षे जनयुद्ध र दोस्रो जनआन्दोलनले गरिदिएको छ र मुलुक रूपान्तरणको अपरिहार्य एवं महत्वाकाङ्क्षी कार्यभार वर्तमान राजनीतिक नेतृत्वलाई सुम्पिएको छ ।इतिहास साक्षी छ, विगतमा मौलिक अधिकारका नाममा भएको स्वतन्त्रतापूर्वक लेख्ने र बोल्ने अधिकार आम रूपमा कुण्ठित थियो भने विभिन्न राजनीतिक आन्दोलनहरुले स्थापित गरेका ती अधिकार पटक पटक अपहरित भएका थिए । सामन्तवादी संरचनामा रहेको शासनपद्धतिमा शासकहरुको चाकडी गर्ने मात्र स्वतन्त्रता थियो । विकास आवश्यकता र जनचाहानामा आधारित नभई शासकको तजबिजी नियन्त्रणमा थियो, जसबाट सर्वसाधारण जनता कहिल्यै लाभान्वित भएनन् भने सीमित वर्गले मात्र राज्यको स्रोतमाथि हालीमुहाली गर्याे । गाउँमा सामन्तहरुले जनतालाई हाकाहाकी लुट्न छुट थियो । चेलीबेटीहरु सामन्तहरुबाट कहिल्यै सुरक्षित थिएनन् र मुलुकमा गुण्डातन्त्रको राज व्याप्त थियो ।स्वतन्त्रताबिनाको समाजको हिजोको अवस्थामा निरङ्कुशतन्त्रले जब सबै सीमा नाघ्यो त्यसका विरुद्ध राजनीतिक पार्टीहरुले विभिन्न समयमा हतियारबद्ध सङ्घर्ष गरे । चाहे त्यो राणाविरोधी नेपाली काङ्ग्रेसले गरेको सशस्त्र सङ्घर्ष होस् वा पञ्चायत विरोधी झापा विद्रोह । चाहे ४६ सालको पहिलो जनआन्दोलन होस् वा ग्रामीण क्षेत्रबाट सामन्तवादको जरा काट्दै त्यसलाई  समाप्त पार्न निर्णायक रूपले भूमिका खेल्ने दस वर्षे जनयुद्ध ।राज्यको यो आमूल राजनीतिक, सामाजिक तथा सांस्कृतिक परिवर्तनसँगै आज जनताको अपेक्षा पनि अत्यन्त माथि छ । आम जनताले न्यायपूर्ण वितरण व्यवस्थासहितको समतामूलक समाजको स्थापनाका लागि जनकेन्द्रित विकास र समृद्धि चाहेका छन् र यसको विकल्प पनि छैन ।Photo : https://southasiarev.files.wordpress.com/त्यति ठूलो त्याग र बलिदान, हजारौँ घाइते योद्धाहरुको रगत पसिना, हजारौँ सहिद र बेपत्ता नागरिकको मूल्य एवं लाखौँ जनताको योगदान वस्तविक रूपमा सामन्तवादलाई समाप्त गर्न र निरङ्कुशतन्त्र विरुद्धको ऐतिहासिक पहलकदमी थियो । आजको दिन राष्ट्रका लागि बलिदान गर्ने महान सहिदहरु, बेपत्ता योद्धाहरु, तमाम घाइते योद्धाहरु, लाखौँलाख यातनापीडित र जनयुद्धमा योगदान गर्ने सबैलाई स्मरण नगरी रहन सकिँदैन  । तिनैले दिएको सङ्घीय लोकतान्त्रिक गणतन्त्र र सार्वभौम जनताको हैसियत हामीले उपभोग गरिरहेका छौँ । तर सामन्तवादको अन्त्य र गणतन्त्र प्राप्तिका लागि जनताको सेना निर्माण गरेर दीर्घकालीन जनयुद्धमार्फत वर्गीय, जातीय, लैङ्गिक एवं क्षेत्रीय विभेदको विरुद्ध अघि बढेको जनक्रान्तिले स्थापित गरेको राजनीतिक आर्थिक तथा सामाजिक परिवर्तनको लागि भएको सङ्घर्ष र बलिदानलाई केही सामन्तवादी प्रवृत्तिले अवमूल्यन गर्ने प्रयत्न गरिरहेका छन् ।हामीले आज सङ्घीय लोकतान्त्रिक गणतन्त्र नेपाल पाएका छौँ । तीन तहको सरकार सञ्चालन भइरहेको छ । राज्यका सबै तहमा समावेशी समानुपातिक प्रतिनिधित्व हुने व्यवस्था सुनिश्चित भएको छ । आज दलित, महिला, जनजाति, आदिवासी, पिछडिएको क्षेत्र, वर्ग, लिङ्गका आधारमा राज्यका सबै तहमा प्रतिनिधित्व भइरहेको छ । शिक्षा, स्वास्थ्य, रोजगार, खाद्य सम्प्रभुता, आवाससहितको मौलिक अधिकारका साथै वाक तथा प्रेस स्वतन्त्रता संविधानमै सुनिश्चित गरिएको छ । धर्म निरपेक्षतासहित सम्पूर्ण अधिकार जनतामा निहित रहेको छ । राजनीतिक तथा सामाजिक यी परिवर्तनलाई आत्मसात गर्दै सङ्घीय गणतान्त्रिक संविधानको कार्यान्वयन प्रक्रिया जारी छ । ऐन कानुनहरु बनाउने कार्य निरन्तर चलिरहेको छ ।राज्यको यो आमूल राजनीतिक, सामाजिक तथा सांस्कृतिक परिवर्तनसँगै आज जनताको अपेक्षा पनि अत्यन्त माथि छ । आम जनताले न्यायपूर्ण वितरण व्यवस्थासहितको समतामूलक समाजको स्थापनाका लागि जनकेन्द्रित विकास र समृद्धि चाहेका छन् र यसको विकल्प पनि छैन ।तर पनि हामीबीच ठूलो चुनौती के छ भने राज्य रूपान्तरणको आजको आवश्यक रफ्तारलाई रोक्न अझै पनि राज्यका हरेक तहमा परम्परागत घेराबन्दी छ । सीमित समूह र व्यक्तिले राज्यको दोहन गर्ने, नेतृत्वलाई भुलभुलैयामा पार्ने वा गलत कार्यमा साझेदार बनाउन लागिपरेका छन् ।  नेतृत्व जनताको अभिभावक हो र हुनुपर्छ न कि स्वार्थी समूहको । यो घेराबन्दी तोड्नका लागि नेतृत्व वर्गले नै उच्च नैतिकताका साथ कानुनको पालना गरेर नमुना बन्न अत्यावश्यक छ ।समग्र संविधानको मूल मर्मका दृष्टिले यी समस्याहरुको समाधान सङ्घीय लोकतान्त्रिक गणतन्त्रको दृढतापूर्ण कार्यान्वयन गर्दै अघि बढ्ने क्रममा हुने छ । तर नयाँ प्रणालीको सञ्चालनमा अनुभवको कमी र पुरानो शासन प्रणालीको प्रवृत्तिगत समस्या अझै पनि बाँकी छन् । पुरानो संस्कार र कार्यशैलीको पूर्णतया अन्त्य भएको छैन । जनतालाई उपेक्षा गर्ने, विकासप्रतिको महत्त्वाकाङ्क्षा सर्वथा हराएकाहरुको तन्त्र यद्यपि कायम छ र मालिकहरुको चाकडी गर्ने पुरानो संस्कृतिको प्रभाव आज पनि बाँकी छ ।Photo : https://www.aljazeera.com/इतिहासले आजको राजनीतिक नेतृत्वलाई राष्ट्रलाई आत्मनिर्भर बनाउँदै राष्ट्रिय अखण्डतालाई सुदृढ गर्ने, गरिबीको अन्त्य गर्ने, आत्मनिर्भर अर्थतन्त्रको विकाससहित न्यायपूर्ण वितरणको जगमा समतामूलक समाज निर्माण गर्ने महत्त्वाकाङ्क्षी कार्यभार सुम्पिएको छ र राज्यका सबै अङ्गको नेतृत्व गर्नेहरुका लागि यो अग्निपरीक्षाको घडीसमेत हो ।मलाई लाग्छ, इतिहासले सुम्पिएको यो रूपान्तरणकारी कार्यभार पूरा गर्ने निर्विकल्प र पहिलो सर्त हो परिवर्तनलाई स्वीकार गर्ने र जनताको त्याग र बलिदानलाई सम्मान गर्ने । हिजो असम्भव देखिएको सङ्घीय लोकतान्त्रिक गणतन्त्रलाई आत्मसात् गर्नका लागि आफूलाई रूपान्तरण गर्ने ।दोस्रो सर्त हो, राष्ट्र र जनताप्रति पूर्ण उत्तरदायी भई भ्रष्टाचार विरुद्ध सदाचारको पक्षमा बोलीले मात्र होइन व्यवहारले प्रमाणित गर्ने ।तेस्रो सर्त, समस्त राज्य संरचना एवं प्रवृत्तिलाई जनता र राष्ट्रको सेवाभावको सफ्टवेयर हालेर ‘अपडेट' गर्ने । यसबाटै जिम्मेवारपूर्ण, पारदर्शी तथा जवाफदेही शासन प्रणाली, कर्तव्यनिष्ठ कर्मचारीतन्त्र र सुशासन कायम हुन्छ । त्यसका लागि राजनीतिक नेतृत्व झन् बढी जिम्मेवारपूर्ण पारदर्शी र जवाफदेही हुनुपर्छ र जनताको शक्तिमाथि विश्वास गर्दै जनतालाई नै साथमा लिएर राष्ट्र निर्माणमा लाग्नका लागि स्वयं रूपान्तरण हुनुपर्छ । आज जनताले हरेक क्षणको मूल्याङ्कन गरी रहेका छन् । हामी नबिर्साैं यो २१औँ शताब्दी हो । जनताबीच सूचनाको पहुँच, विज्ञान र प्रविधिले सबै कुरालाई पारदर्शी बनाएको छ । अब समग्र राजनीतिक नेतृत्व, विकासका साझेदारहरु, न्यायिक क्षेत्रका साथै कर्मचारीतन्त्रले पनि के मनन गर्नुपर्छ भने आजको विश्वमा जनताको चेतनास्तर, सूचनाको प्रवाह तथा विज्ञान र प्रविधिको पहुँच यति तीव्र छ कि कुनै पनि विषयमा झुठको खेती गरिरहन अब सम्भव छैन ।समाज परिवर्तनका लागि नेतृत्वको महत्त्वाकाङ्क्षा, इमानदारपूर्ण कार्यशैलीसँगै जनताको तागत जरुरी हुन्छ । तर स्वतस्फुर्त तागतले मात्र पुग्दैन, सँगसँगै वैज्ञानिक दृष्टिकोण र सचेत प्रयत्नको पनि आवश्यकता हुन्छ । त्यो प्रयत्न गर्ने भनेको नेतृत्वले हो । नेतृत्वको वैचारिक स्पष्टता र राष्ट्रप्रतिको उत्तरदायित्वपूर्ण भावनाले नै आम जनतालाई उत्प्रेरित गर्ने हो ।तर पनि हामीबीच ठूलो चुनौती के छ भने राज्य रूपान्तरणको आजको आवश्यक रफ्तारलाई रोक्न अझै पनि राज्यका हरेक तहमा परम्परागत घेराबन्दी छ । सीमित समूह र व्यक्तिले राज्यको दोहन गर्ने, नेतृत्वलाई भुलभुलैयामा पार्ने वा गलत कार्यमा साझेदार बनाउन लागिपरेका छन् ।  नेतृत्व जनताको अभिभावक हो र हुनुपर्छ न कि स्वार्थी समूहको । यो घेराबन्दी तोड्नका लागि नेतृत्व वर्गले नै उच्च नैतिकताका साथ कानुनको पालना गरेर नमुना बन्न अत्यावश्यक छ । त्यसो त नेपाली जनता पनि एकपछि अर्काे आन्दोलनमा सामेल हुँदै व्यवस्था परिवर्तन गर्न सफल भएकाले यदाकदा उनीहरुमा पनि विधि र कानुनको छेकबारलाई महत्त्व नदिने मनोवृत्ति रहेको छ । पद्धतिलाई स्थापित गर्ने र विधिलाई स्वीकार गर्ने कुरा नेतृत्वबाटै सुरु हुनु पर्दछ र जनताले दृढतापूर्वक आत्मसात् गर्न सक्नुपर्छ ।समाज परिवर्तनका लागि नेतृत्वको महत्त्वाकाङ्क्षा, इमानदारपूर्ण कार्यशैलीसँगै जनताको तागत जरुरी हुन्छ । तर स्वतस्फुर्त तागतले मात्र पुग्दैन, सँगसँगै वैज्ञानिक दृष्टिकोण र सचेत प्रयत्नको पनि आवश्यकता हुन्छ । त्यो प्रयत्न गर्ने भनेको नेतृत्वले हो । नेतृत्वको वैचारिक स्पष्टता र राष्ट्रप्रतिको उत्तरदायित्वपूर्ण भावनाले नै आम जनतालाई उत्प्रेरित गर्ने हो । यस अर्थमा राणा विरोधी आन्दोलनदेखि लोकतन्त्र तथा शान्ति स्थापनासम्म स्वर्गीय गिरिजाप्रसाद कोइरालाको भूमिका महत्त्वपूर्ण रहेको छ भने सामन्तवाद विरुद्ध मदन भण्डारीको वैचारिक गर्जन अझ महत्त्वपूर्ण छ । तर उनको वैचारिक गर्जनको प्रभावसँग डराएकाहरुबाट उनको हत्या भयो । आजको राजनीतिक उपलब्धि प्राप्त गर्न जनयुद्धको चुनौतीलाई स्वीकार गरी ज्यादै ठूलो आँधीबेहरीसँग जुध्न तयार भएर तत्कालीन संसदवादी दलको सोचाइभन्दा माथिबाट राजतन्त्रको अन्त्य गर्ने उद्देश्यमा केन्द्रित भएर वैचारिक, राजनीतिक र सङ्गठनात्मक रूपले जनयुद्धको नेतृत्व र अन्य राजनीतिक दलहरुलाई समेत राजतन्त्र विरोधी आन्दोलनमा सहमति गराउँदै जनआन्दोलन अनि शान्ति प्रक्रिया समेतमा नेतृत्वदायी भूमिकाका दृष्टिले पुष्प कमल दाहाल ‘प्रचण्ड’ र उनको टिमले खेलेको भूमिका आफैँमा ऐतिहासिक छ । यसको निरन्तर समीक्षा भैरहनु पर्दछ र हुनेछ । आज सरकारको नेतृत्व गरिरहेका प्रधानमन्त्री केपी शर्मा ओलीमाथि समृद्धिको नेतृत्व गर्ने ऐतिहासिक कार्यभार रहेको छ । उनले सकारात्मक पहलकदमी लिने हो भने समृद्ध एवं शान्तिपूर्ण नयाँ नेपाल स्थापनामा उनको नेतृत्वको भूमिका स्थापित हुनेछ ।अन्त्यमा राजनीतिक परिवर्तनका लागि भएको बलिदान, त्याग र समर्पणको सम्मान गर्दै त्यसलाई संस्थागत गर्ने कुरामा नेतृत्वको भूमिका अझै पुगेको छैन । जनताको आर्थिक स्तरोन्नतिको आकाङ्क्षा पूरा हुनसकेको छैन भने संरचनागत विभेद, पछौटेपन र सामन्तवादी कुशासनबाट प्रताडित दलित, महिला, जनजाति, आदिवासी, पिछडिएको क्षेत्र, वर्ग, लिङ्गको मूल प्रवाहीकरण अझै सुनिश्चित भइसकेको छैन । देशको यस्तो परिस्थितिमा सामाजिक अभियन्ता तथा राजनीतिक विश्लेषक जेसी ज्याक्सनले भने झैं ‘सङ्गठित अल्पमत नै राजनीतिक बहुमत हो’ भन्ने राजनीतिक पाठलाई नबिर्साैं । पिछडिएका तथा अल्पसङ्ख्यक वर्ग, जाति, लिङ्ग र क्षेत्रका जनताहरुको आकाङ्क्षालाई नजरअन्दाज गरेर अघि बढ्नु समाजका लागि झन् प्रत्युत्पादक हुन जान्छ । त्यसतर्फ गम्भीर बनौँ । आज हामीले पाएको गणतन्त्र र नागरिकको स्थापित अधिकारहरु हिजो तिनै जनताको सङ्घर्षपूर्ण इतिहासको प्रतिफल हो भन्ने नभुलौँ । #जनयुद्ध