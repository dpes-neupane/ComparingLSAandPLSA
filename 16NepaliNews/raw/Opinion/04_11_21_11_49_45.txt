मिहरान बर्दयान र उनका ‘अक्सफोर्ड युनिभर्सिटी’का केही साथीहरूले एउटा गणितीय तकनिक ‘वेसियन माडल’ले ब्रह्माण्डको भव्यता अर्थात् विशालता पत्ता लगाए । थाहा हुन आयो, यसको विस्तार कम्तीमा ९३ अर्ब प्रकाश वर्ष रहेको छ । विज्ञानका विद्यार्थीहरूलाई प्रकाश वर्षबारे थाहा भएकै कुरा हो ।जब गणितमा अङ्कहरूको सङ्ख्या चलनचल्तीको सीमा पार गर्दै हाम्रो मस्तिष्कले नभ्याउने चरणमा प्रवेश गर्छ, विज्ञानले यसलाई सजिलो बनाउन प्रकाशको गतिबाट गणना गर्न थाल्छ । उदाहरण– प्रकाशले एक वर्षमा तय गर्ने दूरी एक प्रकाश वर्ष गनिन्छ । प्रकाश, जसको गति २९९,७९२ किमि प्रतिसेकेन्ड छ । यसले एक मिनेटमा तय गर्ने दूरी थाहा पाउन ६० ले २९९,७९२ लाई गुणन गर्दा प्राप्त हुन आउँछ । सूर्यबाट पृथ्वीसम्म प्रकाश आउन ८ मिनेट १९  सेकेन्डको समय लाग्छ । यस अर्थले हामीबाट सूर्य ८ मिनेट १९ सेकेन्ड प्रकाश समय टाढा छ । गणना गरी हेरौं, २९९,७९२×८×६०ं१९ . १४,९५,९६,२०८ किमि हुन आउँछ । सूर्यको पृथ्वीसँगको वास्तविक दूरी भने १४,९५,९७,८७० किमि रहेको छ । सूर्य मोटामोटी १५ करोड किमि टाढा छ, पृथ्वीबाट । तर, प्रकाशका लागि यो दूरी केही होइन, जम्मा आठ मिनेट १९ सेकेन्डमा यो दूरी तय गर्छ ।हाम्रो आकाशगङ्गामा रहेको सूर्यपछि सबैभन्दा नजिकको तारा नै पृथ्वीबाट ४.२ प्रकाश वर्ष टाढा छ । यसको अर्थ, प्रोक्सिमा सेन्टुरी नामक त्यो ताराबाट प्रकाशले पृथ्वीसम्म आइपुग्न ४.२ वर्ष लाग्छ । यो कति किलोमिटर हुन आउँछ, गणना गर्ने जाँगर तपाईंसँग छ ? ४×३६५.१,४६०ं२ महिना. १,५२० दिन ×२४ घण्टा × ६० मिनेट × ६० सेकेन्ड ×२९९,७९२ किमि, ३,९३,७१,०८,३७,७६,००० किमि टाढा छ, प्रोक्सिमा सेन्टुरी तारा पृथ्वीबाट । म के भन्दिनँ भने तपाईंहरू संसारका सबै मानिसहरूलाई समृद्ध बनाउने अभियानमा लाग्नुस तर कम्तीमा आफ्ना कर्मचारी, नातेदार, वन्धुवान्धव, मित्रवर्ग, नजिकको छिमेकीलाई त खुशी बनाउन सकिन्छ । यदि मैले भनेअनुसार तपाईंहरू आफूलाई दुःखी पाउनुहुन्छ भने निश्चय नै तपाईंहरूसँग आफूलाई सुखी बनाउने ‘किमिया’को ज्ञान छैन । त्यो किमिया हो, ‘टु बी ह्याप्पी, मेक अदर्स ह्याप्पी’ ।अब ब्रह्माण्ड कति ठूलो छ, अनुमान लगाउनुस ९३ अर्ब प्रकाश वर्ष । ९३ अर्ब किमिले नै दिमागको ‘फ्युज’ उडाइ दिन्छ, झन प्रकाश वर्ष, यो कल्पनातित हुन पुग्छ । तर कल्पनातित भए पनि तपाईंका लागि अगम्य, अनिवर्चनीय भए पनि त्यो निष्प्रयोजन हैन । अनेकौँ प्रकारका क्वार्कले भरिभराउ छ यो । अणुको खोज अब बितेका युगको कुरा भइसकेको छ । क्वार्क अणुभित्रको न्युक्लियस संरचना प्रोटन, न्युट्रन बन्ने कारक तत्व हुन् । हाम्रो वर्तमान भौतिकीले यी क्वार्कको सम्पूर्ण व्याख्या गर्ने सामथ्र्य राख्दैन ।  पृथ्वीमा हाम्रो जीवन यसको पायक पर्ने संरचनाले मात्रै सम्भव भएको होइन, त्यो अनन्तसम्मको विस्तारको पनि महत्त्वपूर्ण भूमिका छ । जसको प्रत्यक्ष प्रमाण अहिलेको हाम्रो विज्ञानसँग छैन अथवा वैज्ञानिकहरूले थाहा पाउन सकेका छैनन् । हाम्रो विज्ञानले कति चाहिँ स्पष्ट गरिसकेको छ भने पृथ्वीमा जीवन सम्भव भएको यसको समुचित वातावरणले त हो नै, १५ करोड किमि टाढा रहेको सूर्य अनि ३,८४,४०० किमि टाढा रहेको चन्द्रमाको पनि हाम्रो जीवनमा उत्ति नै भूमिका छ । यी दुईमध्ये कुनै एक नहुँदा पनि पृथ्वीमा जीवन समाप्त हुन्छ ।सूर्यबाट जीवनरूपी प्रकाश मात्र प्राप्त हुन्न, अन्य अनेकौँ ‘रेडियसन’ पनि आउँछन् । प्रकाश पनि ‘रेडिएसन’ नै हो  । कतिपय हानिकारक ‘रेडिएसन’ ‘ओजोन लेयर’ले रोक्छ । सूर्यसँगै सम्पूर्ण ब्रह्माण्डबाट एक्सरे, गामा रे, अल्फा रे, बिटा रे लगायत पनि आउँछन् । पृथ्वी जीवनमैत्री बन्न के–के र कस्ता–कस्ता अन्य ऊर्जा ब्रह्मान्डबाट प्राप्त भएको छ, त्यो अझै अज्ञात कोटिमा हुन सक्छ । विज्ञान भन्छ, प्रत्येक वस्तुले चाहे त्यो सजीव होस् वा निर्जीव, सबैबाट ‘रेडिएसन’ उत्सर्जन हुन्छ । यसलाई हामीले आँखाबाट हेर्न सक्दैनौँ तर यसलाई हेर्ने प्रविधिको विकास भइसकेको छ । तपार्ईंलाई विज्ञानको अलिकति यात्रा गराएर म पृथ्वीमा हाम्रो जीवनकै परिधिमा आउँछु । प्रश्न उठ्छ, जब करोडौँ किमि टाढा रहेको सूर्य, लाखौँ किमि टाढा रहेको चन्द्रमाले हाम्रो जीवन प्रभावित गर्छ भने ‘इक्वाएटर डायमिटर’ १२,७५६ किमि ‘पोलार डायमिटर’  १२,७१४ किमि र ‘एभरेज डायमिटर’ १२,७४२ किमिभित्र बसोबास गर्ने हामीजस्तै अन्य मानिसको प्रभाव हामीमाथि पर्दैन र ? ५१ करोड वर्ग किमि क्षेत्रफलमा अवस्थित पृथ्वीमा भूमिको क्षेत्रफल १४ करोड ९० लाख वर्ग किमि मात्रै छ, बाँकी ३६ करोड १० लाख वर्ग किमि जलमग्न छ । यो लेख लेख्दै गर्दा  पृथ्वीको जनसङ्ख्या सात अर्ब ४४ करोड ४१ लाख ६५ हजार दुई सय पुगेको छ । मध्यान्हको १२ बजेर ४१ मिनेट जाँदासम्म दुई लाख नौ हजार सात सय जना जन्मिसके । एक लाख ७९० जना मरिसके । अहिलेसम्म आजको जनसङ्ख्या वृद्धि एक लाख आठ हजार १० पुग्यो । अहिलेसम्म यो वर्षमा जन्मिनेको सङ्ख्या नौ करोड चार लाख भर्खरै नाघ्यो । यो वर्षभरिमा मर्नेको सङ्ख्या तीन करोड ७८ लाख ५७ हजार पाँच भइसक्यो । यसर्थ, यो चल्दै गरेको वर्षमा जनसङ्ख्या वृद्धि पाँच करोड २५ लाख ४३ हजार पुग्यो । यति लेख्दा लेख्दै १२–१३ मिनेटको अवधिमा जनसङ्ख्या दुई हजार वृद्धि भइसक्यो । एक सय ५० प्रतिमिनेटको हाराहारीमा वृद्धिदर भइरहेको जनसङ्ख्या एक दिनमा दुई लाख ४३ हजारले वृद्धि हुन्छ । एक वर्षमा यो सङ्ख्या आठ करोड ८६ लाख ९५ हजारको आँकडा छुन पुग्छ । प्रत्येक १२ वर्षमा जनसङ्ख्या वृद्धि एक अर्बकै हाराहारी हुन पुग्छ ।सामान्यतया यो अनुपात यसरी बुझ्न सकिन्छ, पृथ्वीमा प्रतिमिनेट जन्मिनेहरूको सङ्ख्या २५० छ भने मर्नेको सङ्ख्या प्रतिमिनेट १०० को हाराहारीमा रहेको छ । प्रतिमिनेटको वृद्धि १५० जनाको दरले भइरहेको छ ।विज्ञान भन्छ, प्रतिपल ब्रह्मान्डको विस्तार भइरहेको छ । यता पृथ्वीमा प्रतिमिनेट १५० का दरले जनसङ्ख्या वृद्धि भइरहेको छ । के यी दुवैमा आपसी कुनै ‘कनेक्सन’ छ ? काल्पनिक प्रश्न हो, यो । तर समग्रमा के प्रमाणित छ भने समस्त ब्रह्माण्डको हामीमा केही न केही प्रभाव पर्छ ।अब प्रश्न उठ्छ, ब्रह्माण्डको हाम्रो जीवनमा प्रभाव पर्छ भने सोमालियाको भोको, नाङ्गो, पीडाले छट्पटाइरहेको बालकबाट उत्सर्जन भइरहेको ‘रेडिएसन’ले अमेरिकाको सुविधासम्पन्न बङ्गलामा बसोबास गर्ने बिल गेट्समाथि प्रभाव पार्दैन ? भारतीय सहर महाराष्ट्रको कुनै गाउँमा आर्थिक विपन्नताले आत्महत्या गर्ने सोच बनाइरहेको कपास किसानबाट निक्लेको वेदनारूपी ‘रेडिएसन’ मुम्बईको आलिशान महलमा बस्ने मुकेश अम्बानीसम्म पुग्दैन र ? हुम्लाको कुनै विकट गाउँमा ज्वरोले थिलथिल परेको वृद्धले सिटामोलसम्म नपाउँदा राज्यलगायत दैवलाई पनि धिक्कारी रहेको अवस्थाको ‘रेडिएसन’ काठमाडौंमा रहेका डलर अर्बपति विनोद चौधरीसम्म आउँदैनन् होला र ?यदि ब्रह्माण्ड एक हो भने र विज्ञानको भनाइ बमोजिम कुनै पनि कुरा नष्ट हुँदैन भने यो ऋणात्मक ऊर्जाले अवश्य पनि कार्य गर्छ ।म सुखी छु भने, म खुशी छु भने अरूलाई त्यसको अनुभूति गराउन सक्छु । तर म दुःखी भएको बेला मबाट निःसर्ग हुने दुःखको ‘रेडिएसन’ले अरूलाई पनि दुःखी बनाउँदैन र ?  के पनि स्वयम्सिद्ध छ भने सुखको, खुशीको ‘रेडिएसन’को तुलनामा दुःखको, वेदनाको ‘रेडिएसन’ बलियो र प्रभावी हुन्छ ।यसो सुपरीवेक्षण गरौँ, हाम्रो यस पृथ्वीमा रहेका मानिस कमजोर, असहाय, विपन्न, दरिद्रताबाट दुःखी हुनु स्वाभाविक हो । तर सबै कुराले सम्पन्न, सबै ऐश्वर्यले भरिभराउ व्यक्तिहरू सुखी कहाँ छन्, उनीहरू पनि दुःखी नै छन् । कारण के होला ? कारण हो, संसारमा सुखीभन्दा दुःखी मानिसको सङ्ख्या बढी छ । उनीहरूबाट उत्सर्जित दुःखको ‘रेडिएसन’ले सबै कुराले सुखसुविधा उपलब्ध भएको मानिस पनि प्रभावित हुन्छ । यही कारणले हो, धनी मानिस पनि प्रकारान्तरमा सुखी नभई दुःखी नै देखिन्छ ।संसारभरिकै धनाढ्य गेट्स, अम्बानी, चौधरीहरू सुन्नुस्, संसारभरीको धन थुपारेर पनि तपाईंहरू सुखी हुन सक्नुहुन्न । जबसम्म धरतीमा समृद्ध मानिसभन्दा विपन्न मानिसको सङ्ख्या बढी भइरहन्छ, तपाईंहरू पनि सुखी हुन सक्नुहुन्न ।म के भन्दिनँ भने तपाईंहरू संसारका सबै मानिसहरूलाई समृद्ध बनाउने अभियानमा लाग्नुस तर कम्तीमा आफ्ना कर्मचारी, नातेदार, वन्धुवान्धव, मित्रवर्ग, नजिकको छिमेकीलाई त खुशी बनाउन सकिन्छ । यदि मैले भनेअनुसार तपाईंहरू आफूलाई दुःखी पाउनुहुन्छ भने निश्चय नै तपाईंहरूसँग आफूलाई सुखी बनाउने ‘किमिया’को ज्ञान छैन । त्यो किमिया हो, ‘टु बी ह्याप्पी, मेक अदर्स ह्याप्पी’ ।  