  तीन वर्षअघि आज (जेठ ३ गते) कै दिन नेकपा एमाले र माओवादी केन्द्रबीच एकीकरण भएर नेकपा बनेको थियो, त्यो नेकपा तीन वर्ष पुग्न अढाइ महिना बाँकी रहँदै विघटन हुन पुग्यो । नेकपा एकता हुँदाका बखत एकातिर वाम समर्थकहरूमा ठूलो उत्साह देखिन्थ्यो । तर, अर्कोतिर विचार, सिद्धान्त र संगठन पद्धतिको जगमा त्यो एकता नै बनेको थिएन भन्ने कम मानिसलाई मात्र थाहा थियो  । त्यसकारण नेकपाको प्रारम्भको धरातल नै कमजोर थियो भन्न सकिन्छ ।त्यो एकता एक हिसाबले कुनै चुनावी गठबन्धन बनेजस्तो गरेर ट्याक्टिकल मुभमेन्टमा विकसित हुँदै पार्टी एकतासम्म पुग्यो । एकताको प्रारम्भमै सैद्धान्तिक, सांगठनिक र लोकतान्त्रिक प्रक्रिया कमजोर थियो । किनभने, त्यो एकताबारे दुवैतर्फका धेरै नेता–कार्यकर्तालाई थाहा नै थिएन । एकता सरप्राइज जस्तो भएको थियो ।यसरी लोकतान्त्रिक र सैद्धान्तिक जग कमजोर बनेर संगठनको समेत प्रक्रिया कमजोर भएकाले यसमा संकट आउनु र संकट अन्तिममा गएर फुट्मै परिणत हुनु अस्वाभाविक थिएन । संकट स्वभाविक थियो । तर, त्यो संकटको व्यवस्थापन नेकपाले गरेको भए फुटिहाल्ने अवस्था आउँदैनथ्यो । यो पनि आश्चर्य नमाने हुन्छ, आज फुटेको नेकपा फेरि अर्को ६ महिनामा एक नहोला भनेर । किनभने, यो जसरी एक भयो, त्यसरी नै फुट्यो ।​संविधानको कार्यान्वयन वा राजनीतिलाई समाजको राम्रो व्यवस्थापन गर्ने पोजेटिभ फोर्सका रुपमा मान्छेको दृष्टिकोण हुनुपर्छ भन्ने कुरामा के असर पार्यो त त्यसले ? उदाहरणका लागि हामी ‘पोलिटिक्स इज डर्टी गेम’ भन्छौं । त्यो कुरालाई त्यसले मलजल गर्यो कि खण्डन गर्ने ठाउँ दियो त ? एकता प्रक्रियाले केही प्राप्त पनि गर्यो । सरकारले केही हदसम्म स्थायित्व पनि प्राप्त गर्यो र संविधानको धेरै थोरै कार्यान्वयनमा सघाउ पुग्यो । संघीयताको कार्यान्वयनको अभ्यासमा थोरै भए पनि सघायो । अल्पकालिन स्थायित्वले जबर्जस्ती खडा गरिएको एकताले केही कुरामा सहयोग गरेको हो । तर राष्ट्रले, संविधानले, पार्टीहरुले र जनताले के पाए त ? भन्ने सन्र्दभमा चाहिँ मूल्यांकन गर्नै बाँकी छ ।नेकपा टुट्दाको क्षतिजुन नेकपा बनेको थियो, त्यसको सिद्धान्त, व्यवहारका हिसावले त्यो कम्युनिस्ट पार्टी नै थिएन । त्यसले वामपन्थी पार्टीको हैसियत नै गुमाइसकेको थियो । यद्यपि त्यो हैसियत गुमाउनुपर्नेमा अरु फोर्सेसहरु जिम्मेवार होलान् । त्यसमा व्यक्तिविशेषलाई मात्र दोष दिनु त्यति उपयुक्त नहोला । विश्व वा राष्ट्रिय परिवेशमा एउटा वामपन्थी पार्टी कसरी गैरवामपन्थी हुँदै जान्छ भन्ने अर्थमा मात्रै व्याख्या गर्न सकिन्छ यो प्रकृयालाई ।त्यसकारण, कम्युनिस्ट आन्दोलनमा त्यसले के ड्यामेज गर्यो नेकपा एकता वा विघटनले भन्ने फरक कुरा हुन पुगेको छ । किनभने, एक भएको पार्टी साँच्चै नै कम्युनिस्ट पार्टी हुन त्यसमा चाहिने आधारभूत विशेषता थिए कि थिएनन् ? हामीले टेबलमा बसेर सोच्यौँ भने त्यो पार्टीमा वामपन्थी चरित्र थिएन या सारै थोरै थियो भन्न सकिन्छ । जसले कम्युनिस्ट पार्टीमा के ड्यामेज गर्यो भन्ने कुरा एकातिर रहन्छ । तर, लोकतान्त्रिक प्रक्रियामा त्यसले के गर्यो भन्ने कुरा महत्वपूर्ण हो ।नेकपा विभाजन हुनुमा सर्वोच्च अदालतको फैसला ठीक हो वा बेठीक भन्ने बहस नै हाम्रो देशमा भएन । त्यसको कानुनी र संवैधानिक प्रावधान के थियो ? प्रतिकुल अनुकुल के भयो भन्ने कुराको बहस नै भएन । फैसलाले नेकपाभित्रको एक पक्षलाई अलिकति सघायो । अर्को पक्षलाई असर गर्यो । असर परेको पक्ष प्रतिवाद गर्न खासै अघि सरेन । जुन फैसलाले राजनीतिक पार्टीहरूको अधिकार र त्यसको मान्यतालाई नै खण्डित गरेजस्तो भान हुन्छ ।डा. खगेन्द्र प्रसाईंसंविधानको कार्यान्वयन वा राजनीतिलाई समाजको राम्रो व्यवस्थापन गर्ने पोजेटिभ फोर्सका रुपमा मान्छेको दृष्टिकोण हुनुपर्छ भन्ने कुरामा के असर पार्यो त त्यसले ? उदाहरणका लागि हामी ‘पोलिटिक्स इज डर्टी गेम’ भन्छौं । त्यो कुरालाई त्यसले मलजल गर्यो कि खण्डन गर्ने ठाउँ दियो त ?जुन नेकपा बनेको थियो, त्यो आधारभूत रुपमा वामपन्थी पार्टी थिएन । जसले आधारभूत रुपले कम्युनिस्ट चरित्र नभएको, पुँजीवादी र धेरै नवउदारवादी कार्यक्रमहरुलाई नै अंगालेको थियो । तर, नेकपामा त्यो विषयमा ठूलो विवाद या चर्चा कहिल्यै भएन । केही थोरै मान्छेहरुले नवउदारवादप्रति असहमति जनाए होला, तर त्यो नवउदारवादी कार्यक्रममाथि बहस सारै कममात्रै भयो । यो हिसाबले हेर्दा नेकपा आफैं पुँजीवादी पार्टीका रुपमा रुपान्तरण भएको थियो भन्दा अतिशयोक्ति नहोला । नेकपा बन्नुभन्दा अघिका पार्टीहरू पनि आफैं पुँजीवादी पार्टीमा रुपान्तरण भैसकेका थिए । यो कुरा घामजत्तिकै छर्लंग भएकाले यसबारेमा धेरै भन्न जरुरी छैन ।त्यसकारण यसले कम्युनिस्ट या बाम समर्थक मतदाताहरूलाई एक हिसावले निराशा चाहिँ दियो । त्यो फुटेको या जुटेको कारणले होइन, पुँजीवादी, नवउदारवादी बाटो लिएका कारणले ।विभाजनको व्यवहारिक अर्थनेकपा विभाजन हुनुमा सर्वोच्च अदालतको फैसला ठीक हो वा बेठीक भन्ने बहस नै हाम्रो देशमा भएन । त्यसको कानुनी र संवैधानिक प्रावधान के थियो ? प्रतिकुल अनुकुल के भयो भन्ने कुराको बहस नै भएन । फैसलाले नेकपाभित्रको एक पक्षलाई अलिकति सघायो । अर्को पक्षलाई असर गर्यो । असर परेको पक्ष प्रतिवाद गर्न खासै अघि सरेन । जुन फैसलाले राजनीतिक पार्टीहरूको अधिकार र त्यसको मान्यतालाई नै खण्डित गरेजस्तो भान हुन्छ । यो इतिहासमा समीक्षा हुने कुरा हो । तर, अहिले कसैले भनेर उल्टिँदैन ।बुझ्नैपर्ने कुरा के हो भने हाम्रो सर्वोच्च अदालत यस्तो फैसला गर्न किन सक्छ ? प्रेरणा र कहाँबाट शक्ति आउँछ ? यसमा ठूलो बहस हुनुपथ्र्यो, त्यो कसैबाट पनि हुन सकेन । मानिलिऊँ सर्वोच्च अदालतको फैसला ठीक थियो । त्यसो हो भने यो तीन बर्षका कामहरु के भए त ? एउटै पार्टीका रुपमा गरिएका र भएका काम के हुने त ? त्यसबेलाको सरकार वैधानिक हो कि होइन ? यस्ता गम्भीर प्रश्नको निरुपण हुन जरुरी होइन ? मैले बुझेसम्म यो किसिमका फैसलाहरू संसारमा कमैमात्र होलान् ।स्वच्छ प्रतिस्पर्धा गुम्यो सर्वोच्चको फैसलाबाट दुवै पार्टी तीन वर्षअघि फर्कन बाध्य भए । नेकपा जुट्ने र फुट्ने कुराको प्रक्रियामा एउटा नराम्रो कुरा के आयो भने पार्टीभित्रका अन्तरद्वन्द्वहरु असाध्यै तल्लो स्तरमा पुगे । शत्रुताको तहमा गएर स्वच्छ प्रतिस्पर्धाको स्थान गुमाउँदै गए । यसले पार्टीहरूको लोकतान्त्रिक परम्परा र विधिहरु नराम्रोसँग भत्किँदै गए । कारण थियो पार्टी सत्ता र संघर्ष । त्यसका लागि जहाँ–जहाँ विधान प्रयोग गर्न सकिन्छ गर्ने र नसक्ने ठाउँमा भत्काउने वा विधान नमान्ने काम भयो । पार्टी कमिटीका न्यूनतम बैठकहरू नबस्ने परिस्थितिहरु भए । यो विषय सबैभन्दा डरलाग्दो कुरा हो ।लोकतान्त्रिक व्यवस्थामा कुनै पनि दलमा लोकतान्त्रिक आचरण, परम्परा र संस्कार छैन भने त्यसले चलाउने राज्य पनि लोकतान्त्रिक परम्पराअनुसार चल्दैन । लोकतन्त्रको मुख्य रक्षक भनेकै दलहरु हुन् । मूर्तरूपमा भन्दा लोकतन्त्र कसले बचाउँछ भन्दा लोकतन्त्रमा विश्वास गर्ने राजनीतिक दलहरुले नै बचाउँछन् ।राष्टपति देशको र संविधानको संरक्षक हुन्छ । तर राष्ट्रपति कस्तो र को बन्नुपर्छ भन्ने कुरा दलहरुले तय गर्छन् । उदाहरणकै लागि संसारभरको बहुदलीय व्यवस्थामा न्यायालय कस्तो हुनुपर्छ भन्ने कुरा दलहरूसँगै सम्बन्धित हुन्छ । तर, दलहरूको हस्तक्षेप हुने कुरा फेरि अर्को हुन्छ । न्यायालय सुधार्ने कुरामा दलहरुकै सक्रियता चाहिन्छ । जसका लागि कानुन चाहियो, व्यवस्था चाहियो त्यो बनाउने भनेका दलहरु नै हुन् ।अब समाजवादको प्रश्न पनि उठ्छ ।  यो एउटा पाटो बन्न सक्छ । आधारभूतरुपमा त्यो वामपन्थी पार्टी नै थिएन भने यसले समाजवादी कार्यक्रम लागु गरिरहेको थिएन र छैन पनि । समाजवादको सुरुवात विन्दु भनेकै शिक्षा र स्वास्थ्य हुन्छ । संसारका पुँजीवादी देशहरुमा पनि यी दुई विषयलाई सार्वजनिक स्वामित्वमा राखिएको हुन्छ । राष्ट्रियकरण गरिएको हुन्छ ।दलीय व्यवस्थामा दल भनेका सबैभन्दा पावरफुल हुन्छन् । हामी बहुदलीय संसदीय व्यवस्था भन्छौं । त्यसको महत्व त्यस्तो हुने भएकाले भनिएको हो । गएको तीन बर्षको नेकपाको एकता र लडाइँ हेर्दा एकता पनि लोकतन्त्रलाई छलेर भएको थियो नै, झन् त्यहाँ भित्रको लडाइँले आन्तरिक लोकतन्त्रलाई थप कमजोर बनाउँदै लग्यो । त्यसको जिम्मेवार आफ्नो तहअनुसार नै होला तर पार्टीभित्रको न्यूनतम लोकतान्त्रिक प्रक्रिया नै निषेध भयो भनेर बुझ्न जरुरी छ ।यसरी उच्चतम प्रक्रिया निषेध हुनेबित्तिकै सबै कुरा बिग्रन्छ । पार्टी कमिटीहरु प्रणालीमा नचलेपछि सबै कुरालाई धक्का दिन्छ । लोकतन्त्रको आचरण, प्रतिवद्धता भत्किन पुग्नु डरलाग्दो कुरा हो । यसले पार्टीको अस्तित्व नै लगभग विलय भएजस्तो, व्यक्ति हावी भएजस्तो, दुई जना वा चारजना व्यक्ति मिल्दा सबै मिलेजस्तो, नमिल्दा फेरि बिग्रियो भनेर टिप्पणी गर्न थाल्ने स्थिति यही कारण हुन पुग्यो । सारमा लोकतन्त्रको जरो जसरी गाड्नुपर्ने हो, स्थापित गनुपर्ने, पार्टीमा अभ्यास गर्नुपर्ने हो त्यो हुँदै भएन । उदाहरणका लागि स्थानीय तह कसरी व्यवहारिकरुपमा लोकतान्त्रिक हुन्छ भन्दा त्यो सञ्चालन गर्ने पार्टीमा निर्भर गर्छ । जब पार्टीहरुभित्र र पार्टीहरूका बीच अस्वस्थ प्रतिस्पर्धा अनेक कारणले हुन्छ, त्यसले लोकतन्त्रलाई नै कमजोर पारिरहेको हुन्छ ।समाजवादको कार्यान्वयनअब समाजवादको प्रश्न पनि उठ्छ ।  यो एउटा पाटो बन्न सक्छ । आधारभूतरुपमा त्यो वामपन्थी पार्टी नै थिएन भने यसले समाजवादी कार्यक्रम लागु गरिरहेको थिएन र छैन पनि । समाजवादको सुरुवात विन्दु भनेकै शिक्षा र स्वास्थ्य हुन्छ । संसारका पुँजीवादी देशहरुमा पनि यी दुई विषयलाई सार्वजनिक स्वामित्वमा राखिएको हुन्छ । राष्ट्रियकरण गरिएको हुन्छ । यदि त्यसमा निजी क्षेत्र सहभागी छ भने पनि नियमन कडा ढंगले गरिन्छ । यो कुरामा सरकारले त ध्यान दिएन नै, नेकपामा पनि यसबारेमा कहिल्यै बहसको विषय भएन । समाजवाद उन्मुख हुने कुरा नेतृत्वको प्राथमिकतामै परेन ।अब छुट्टिएका दुवै पार्टी कसरी चल्छन् ? भन्ने प्रश्न धेरैले गर्ने गरेका छन् । तर, यसको विश्लेषण गर्न कठिन छ । यदि गर्यो भने त्यो फेल खान्छ । नेताहरु समाजवाद या सामाजिक न्यायको लक्ष्यबाट निर्दिष्ट हुन्थे भने त्यसका आधारमा पूर्वानुमान गर्न सकिन्थ्यो । तर, यहाँ त शक्ति सञ्चित गर्ने होडबाजी प्रधान भएकाले कतिबेला मिल्छन्, कतिबेला फुट्छन् भन्ने यकिन गर्न सकिन्न । 