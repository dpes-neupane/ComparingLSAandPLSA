भारतीय प्रधानमन्त्री नरेन्द्र मोदीको नेपाल भ्रमणलाई नेपाली गृहमन्त्री रामबहादुर थापाले धार्मिक र सांस्कृतिक भ्रमणको संज्ञा दिएका छन् । ‘यो राजनीतिक भ्रमण होइन’ थापाले भनेका छन् । तर पनि समग्र नेपाल सरकार उनको स्वागतमा खटिरहेको छ, जुन उदेक लाग्दो छ । मोदीले भीड मन पराउँछन् भनेर होला, सत्ताको केन्द्रमा रहेका एमाले–माओवादी केन्द्रका शीर्ष नेताहरूले प्रत्येक जिल्लाका लागि मानिसहरूको कोटा तोकेका छन् । नरेन्द्र मोदीले नेपाली नेताहरूको उत्साहको सराहना गर्नैपर्ने हुन्छ । उनी गैर बीजेपी शासित राज्यहरूमा पुग्दा मुख्यमन्त्रीहरूले समेत धेरै चासो नदेखाउने मोदीलाई ‘स्वतन्त्र, सार्वभौम र समाजवाद उन्मुख’ देशका कट्टर देशभक्त नेताहरूले यसरी स्वागत गर्नु कुनै सानो कुरा होइन । नरेन्द्र मोदी विदेश भ्रमण जाँदा उनलाई एयरपोर्टमा कसले स्वागत गर्यो भन्ने कुरा भारतीय मिडियाको ‘बडी खबर’ हो र बीजेपी समर्थकहरूको मनोबल र आत्मस्लाघाका लागि औषधि । ‘मोदी का हुआ ऐसा स्वागत कि देख कर दंग रह जाएंगे आप’ मोदीको हरेक विदेश भ्रमणबारे भारतीय ‘गोदी मडिया’ च्यानलहरूको मुख्य हेडलाइन हो यो ।बीजेपीको यो चुनावी रणनीति नेपालीहरूका लागि तत्काल कुनै गम्भीर चिन्ताको विषय नरहे पनि नेपाली राष्ट्रवादी नेताहरूको मोदी प्रेम नेपालीहरूका लागि निःसन्देह चिन्ताको विषय हो । यसले के दर्शाउँछ भने नेपालका राष्ट्रवादी नेताहरूका लागि राष्ट्रवाद, धर्मनिरपेक्षता र समाजवाद अन्तर्राष्ट्रिय र राष्ट्रिय बाजारहरूमा किनबेच गर्ने वस्तु हो । उपरोक्त कुराकै परिप्रेक्ष्यमा मोदीको नेपाल भ्रमणलाई पनि हेर्नु पर्नेहुन्छ । नेपाली पाठकले नरेन्द्र मोदीको भ्रमणलाई कर्नाटकामा हाल भइरहेको चुनाव प्रचारको विस्तारका रूपमा हेर्नु पर्दछ । कर्नाटकमा विधानसभाका लागि १२ मेमा चुनाव हुँदैछ र मोदीले नेपाल भ्रमणका लागि ११ मेको दिन तय गरेका छन् । भारतीय चुनाव आचार संहिताको नियमबमोजिम निर्वाचन प्रचार ४८ घण्टा पहिले सकिन्छ तर कानुन र संविधानलाई ‘बाइपास’ गर्न सिपालु बीजेपीले कर्नाटकका चुनावको प्रचार नेपालबाट गर्ने योजना बनाएको जस्तो देखिन्छ । कल्पना गर्नुस्, जनकपुर मन्दिरमा मोदीले गरेको पूजा र नागरिक अभिनन्दनको समाचार भारतीय मिडिया र समाचारपत्रहरूले त्यो दिन र अर्को दिन कसरी प्रसारित–प्रकाशित गर्लान् ? ‘मोदी को देखने पहुँचा नेपाली जन सैलाब’, ‘मोदी ने गले लगाया प्रधान मन्त्री केपी ओली को’, ‘जनकनुर से काठमाडौं तक हर हर मोदी, घर घर मोदी’ आदि । कर्नाटककामा मतदाताहरूको मनमा यसको कस्तो असर हुनेछ यो गम्भीर विषय हो तर भारतीय निर्वाचन आयोग र उदासीन छ ।बीजेपीको चुनाव प्रचार र नेपाल सरकार बीजेपीको यो चुनावी रणनीति नेपालीहरूका लागि तत्काल कुनै गम्भीर चिन्ताको विषय नरहे पनि नेपाली राष्ट्रवादी नेताहरूको मोदी प्रेम नेपालीहरूका लागि निःसन्देह चिन्ताको विषय हो । यसले के दर्शाउँछ भने नेपालका राष्ट्रवादी नेताहरूका लागि राष्ट्रवाद, धर्मनिरपेक्षता र समाजवाद अन्तर्राष्ट्रिय र राष्ट्रिय बजारहरूमा किनबेच गर्ने वस्तु हो ।मोदीलाई ठाउँ–ठाउँमा नागरिक सम्मान र पूजाअर्चना गर्न दिएर केपी ओलीले नेपालको जनताको अपमान मात्र गरेका छैनन् बरु उनले भारतीय मतदाताहरू विरुद्ध समेत अपराध गरिरहेका छन् । सन् २०१५ मा जब आर्थिक नाकाबन्दीको बेला नेपाली बजारहरू रित्तिएका थिए तब केपी ओलीको राष्ट्रवादी पसलमा भने ग्राहकहरूको घुइँचो थियो । पछि उनले यस राष्ट्रवादको ‘मास प्रोडक्सन’ गरे र चुनावमा निःशुल्क वितरण गरे, चुनाव जिते । आज उनको राष्ट्रवादको आयात–निर्यातले राम्रै व्यापार गरिरहेको छ । जसको पहिलो विदेशी ग्राहक मोदी नै भएको ओलीले राम्ररी ठम्याएका छन् । मोदीलाई ठाउँ–ठाउँमा नागरिक सम्मान र पूजा अर्चना गर्न दिएर केपी ओलीले नेपाली जनताको अपमान मात्र गरेका छैनन् बरु उनले भारतीय मतदाताहरू विरुद्ध समेत अपराध गरिरहेका छन् । पछिल्ला केही चुनाव र उपचुनावहरूमा बीजेपीको ठूलो हार भएको छ । उत्तर प्रदेशमा त मुख्यमन्त्री योगी आदित्यनाथको लोकसभा सिट सो पार्टीले गुमाइसकेको छ । गुजरात विधानसभामा राम्रो प्रदर्शन गर्न नसकेको बीजेपीले कर्नाटकलाई शक्ति प्रदर्शनको मैदान बनाएको छ । यस निर्वाचनपछि राजस्थान, मध्यप्रदेश, छत्तीसगढ जस्ता ठूला प्रदेशहरूमा चुनाव हुनुछ र यी तीन प्रदेशहरूमा बीजेपी कमजोर देखिएको छ । यसैका लागि कनार्टकमा बीजेपीको जित कार्यकर्ताहरू र स्वयम् प्रधानमन्त्री नरेन्द्र मोदी र पार्टीका राष्ट्रिय अध्यक्ष अमित शाहका लागि ‘गर या मर’ जस्तो हो । यस चुनावमा ‘समाजवादी’ ओलीको रूपमा हिन्दु ‘राष्ट्रवादी’ नरेन्द्र मोदीलाई राम्रो घटक मिलेको छ ।नेपाली वामपन्थीको बीजेपी प्रेम तर, हाल नेपाल सरकारको बीजेपी प्रेम नेपाल सरकारको विदेश नीतिमा आएको कुनै नयाँ परिवर्तनको परिणाम जस्तो देखिन्न बरु यो त केपी ओली र एक हदसम्म नेपालका सम्पूर्ण वाम आन्दोलनको सङ्कुचित चिन्तन प्रक्रियाको अभिव्यक्ति हो । नेपाली वामपन्थीहरूले कहिलै पनि राजतन्त्रबाट थोपिरिएको धर्मान्ध राष्ट्रवादको वैकल्पिक भाष्य तयार गर्न सकेनन् ।  आफ्नो राष्ट्रवादी चिन्तनमा नेपाली वामपन्थी आन्दोलन बीजेपीकै नजिक पुग्छ । उसले कहिले पनि बीजेपी भन्दा फरक नैतिक अडान लिन सक्दैन । नेपाली वामपन्थी आन्दोलनले म्यान्मारका रोहिङ्ग्या मुसलमानहरूको सर्मथनमा बोल्न सक्तैन । श्रीलङ्काका तमिलहरूको नरसंहारबारे बोल्न सकेन । भारतमा मुसलमान, दलित र जनजातिको विरोधी अत्याचारबारे एक शब्द ओकल्दैन । नेपाली क्रान्ति, नौलौ जनवाद र समाजवादका जति ठूला गफ, जति ठूला नेताले गरे पनि राष्ट्रवादी सोचाइमा उसले धार्मिक मान्यताबाट पार पाउनै सकेको छैन । मधेसमा केही हुने बित्तिकै उसले ‘फिजीकरणको’ खतरा देख्न थाल्छ । मधेसी जनतालाई अपमान गर्दै भएको प्रदेशहरूको सीमाङ्कनप्रति उसले एक शब्द पनि बोल्न सक्दैन ।गाईलाई राष्ट्रिय जनावर घोषण गर्दा जनजाति र अल्पसङ्ख्यकबारे उसले केही भन्दैन । एकल सांस्कृतिक पहिचान बोकेको झण्डाप्रति उसले गौरव गर्दछ । दाउरा–सुलवार उसको आधिकारिक पोसाक हो । राष्ट्रवादको उसको दृष्टिकोण अन्ततः धर्मान्ध नै छ । नेपाली वामपन्थले रोजेर वामपन्थी पुस्तक पढ्छ, जबकि उसको राष्ट्रवाद लेनिनवादी हुन सक्दैन ।परिणामस्वरूप आफ्नो राष्ट्रवादी चिन्तनमा नेपाली वामपन्थी आन्दोलन बीजेपीकै नजिक पुग्छ । उसले कहिले पनि बीजेपीभन्दा फरक नैतिक अडान लिन सक्दैन । नेपाली वामपन्थी आन्दोलनले म्यान्मारका रोहिङ्ग्या मुसलमानको समर्थनमा बोल्न सक्तैन ।श्रीलङ्काका तमिलहरूको नरसंहारबारे बोल्न सकेन । भारतमा मुसलमान, दलित र जनजातिको विरोधी अत्याचारबारे एक शब्द ओकल्दैन । तसर्थ केपी ओलीलाई जसले जे भने पनि उनी नै नेपाली वामपन्थको वास्तविक मुहार हुन् । यही प्रचण्डको अनुहार हो । यही विप्लवको अनुहार हो र यही नेपाली राष्ट्रवादको अनुहार हो । यही अनुहार मोदी र योगीको अनुहार हो ।  