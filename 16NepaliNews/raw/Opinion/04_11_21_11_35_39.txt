२०६१ माघ १९ गते राजा ज्ञानेन्द्र शाहले सबै शक्ति हातमा लिएपछि प्रतिवादको अवस्था आयो । त्यसै क्रममा सबैभन्दा पहिले संसदीय दलहरु सडकमा निस्किए । तर दलहरुले एक दुई वर्षसम्म पनि त्यसको सशक्त प्रतिवाद गर्न सकेनन् । प्रतिवादको नाममा खालि रत्नपार्कमा आउने, त्यहाँ बस्ने, घुम्ने जाने कुरा मात्र भयो । त्यस्तो प्रतिवादले राजालाई कुनै दबाब भएन, जनताले पनि पत्याउने अवस्था भएन । जनताले नपत्याएकाले, विश्वास नगरेकाले सात राजनीतिक दलको जुलुसमा ५७ जना उपस्थित हुने अवस्था पनि भयो ।त्यसपछि हामीहरुले विभिन्न क्षेत्रमा क्रियाशील व्यक्तिहरु बसेर ‘लोकतन्त्र र शान्तिका लागि नागरिक आन्दोलन’ गर्ने सल्लाह गर्यौँ । ‘दलको कमजोर आन्दोलनले सन्देश गलत जान लाग्यो– राजा नै पपुलर छन्, दलहरु अनपपुलर छन् । राजालाई नै जनताले पत्याएका छन् भन्ने सन्देश जान लाग्यो । यो नितान्त गलत सन्देश हुन्छ, हामीले केही गर्नुपर्यो ।’ यस्तै खालको कुरा गरियो ।कुराकानीपछि हामीले शाही शासनको अवज्ञा गर्न रत्नपार्कबाट सुरु गर्यौँ । शाही शासन चलाउने क्रममा सबै ठाउँमा भेला हुन र प्रदर्शन गर्न प्रतिबन्ध लगाइएको थियो । त्यतिखेर दलहरुले प्रतिबन्ध लगाइएको ठाउँमा जान आँट नै गर्ने स्थिति थिएन । बानेश्वर प्रतिबन्ध, रत्नपार्क प्रतिबन्ध, जहाँ जहाँ जुलुस गर्न सकिने हो, सबै ठाउँमा प्रतिबन्धको स्थिति थियो । सबैभन्दा पहिले नेपाल पत्रकार महासंघले रत्नपार्कबाटै प्रतिवाद गर्यो ।पत्रकार महासंघपछि नागरिक आन्दोलनले सडक आन्दोलनको लागि नारा दियो– ‘रत्नपार्क हाम्रो हो, जनताको हो !’ सरकारी प्रतिबन्ध तोड्ने संकल्पका साथ नागरिक आन्दोलन २०६२ साउन १० गते रत्नपार्कमै जुलुस र धर्ना गर्यो । राजाको शासनको बिगबिगी चलिरहेकोले शान्तिपूर्ण धर्नामा ५०÷६० जना मात्रै आउने आँकलन गरिएको थियो । तर चार–पाँच सयभन्दा बढी मानिसको उपस्थिति भयो । उनीहरुले भोताहिटीबाट रत्नपार्कमा छिर्ने प्रयास गरे, प्रहरीको दमनको मुकाबिला गरे र गिरफ्तारी पनि दिए । त्यसले सबैलाई हौसला प्रदान पनि गर्यो । ‘जनताले कार्यक्रम खोजेका रहेछन्, कार्यक्रम दिने हो भने साथदिने मान्छेहरु हुन्छन्’ भन्ने महसुस भयो ।त्यसको दश दिनपछि साउन २० गते ‘नागरिक सभा’ भनेर बानेश्वरमा निकै ठूलो कार्यक्रम गर्यौँ । आमसभामा गिरिजाप्रसाद कोइराला, मधवकुमार नेपाललगायत सबै दलका नेतालाई बोल्नका लागि होइन, सुन्नका लागि डाकियो । मञ्चभन्दा मुनितिर बसेर उहाँहरुले सुन्नुमात्र भयो, नागरिकहरुले बोले ।त्यसपछि ‘अब हामीले संसदवादी दल र माओवादीलाई पनि जोड्नुपर्छ’ भनेर नागरिक आन्दोलनबाट पहल सुरु ग-यौँ । हामीहरुले ०६२ साउनमा पहिले माओवादी भेट्यौँ, त्यसपछि संसदीय दलहरु भेट्यौँ । ‘माओवादीलाई तपाईँहरुले संसदीय दलहरुसँग सहकार्य गर्ने हो भने साझा विन्दु के हो’ भन्ने प्रश्न ग-यौँ । उहाँहरुले ‘संविधानसभा र गणतन्त्र हाम्रो साझा विन्दु हुनुपर्छ’ भन्ने कुरा गर्नुभयो ।विशाल सभा हुँदा पानी परिरहेको थियो, तर मान्छेहरु सभा छाडेर गएनन्, बरु बीसौँ हजार मान्छेले सहभागिता जनाइरहे । त्यही सभाले एउटा आन्दोलन सिर्जना गर्यो । त्यसले ‘दलहरुप्रति जनताले विश्वास मात्र नगरेको हो, राजनीतिक दलको विकल्प राजा होइन’ भन्ने सन्देश दियो । त्यसपछि हामीले बसन्तपुर, पाटनलगायत देशका ७५ भन्दा बढी ठाउँमा ठूलो सभा गर्यौँ ।तस्विर : ध्रुव वस्नेतती सबै ठाउँमा ठूलो संख्यामा जनसमुदायको उपस्थिति थियो । हामीहरुले गरेको कार्यक्रममा दलहरु पनि आए । त्यसबाट ‘राजाको पक्षमा जनता छैनन्’ भन्ने सन्देश खुलस्त भयो । यो निकै राम्रो पनि भयो जसले गर्दा राजाको मनोबल खत्तम भयो ।त्यसपछि ‘अब हामीले संसदवादी दल र माओवादीलाई पनि जोड्नुपर्छ’ भनेर नागरिक आन्दोलनबाट पहल सुरु ग-यौँ । हामीहरुले ०६२ साउनमा पहिले माओवादी भेट्यौँ, त्यसपछि संसदीय दलहरु भेट्यौँ । ‘माओवादीलाई तपाईँहरुले संसदीय दलहरुसँग सहकार्य गर्ने हो भने साझा विन्दु के हो’ भन्ने प्रश्न ग-यौँ । उहाँहरुले ‘संविधानसभा र गणतन्त्र हाम्रो साझा विन्दु हुनुपर्छ’ भन्ने कुरा गर्नुभयो ।त्यसपछि हामीहरुले भन्यौँ, ‘तपाईहरुले बहुदलीयता स्वीकार गर्ने, संसदवादी दलहरुले गणतन्त्र र संविधानसभा स्वीकार गर्ने भयो भने साझा मिलनविन्दु हुन्छ ।’ माओवादी नेताहरुले यसमा ‘सहमति गर्ने’ कुरा गर्नुभयो ।माओवादीका नेताहरुसँग कुरा गर्न देवेन्द्रराज पाण्डे, कृष्ण खनाल र म भारत भएका थियौँ । माओवादीसँग कुरा गर्न हामी उपचार गर्ने निहुँमा भारत गएका थियौ, नभए दिल्लीमा पक्रिहाल्थ्यो । कृष्ण खनाल र म एउटा प्लेनमा, देवेन्द्रराज पाण्डे अर्को प्लेनमा । हामी दिल्ली भनेर गएको, माओवादी नेताहरु पञ्जाबमा बस्नुहुँदो रहेछ । त्यहाँ प्रचण्ड र बाबुराम भट्टराईसँग भेटेपछि यो कुरा मान्ने कबुल भयो । त्यही कुरा नेपाल आएर संसदीय दलका नेताहरुलाई भन्यौँ । उहाँहरुले पनि त्यो कुरा स्वीकार्नुभयो ।तर आर्थिक, सामाजिक र सांस्कृतिक रुपमा जनआन्दोलनको स्पिरिटलाई समात्न सकिएको देखिएन । नभए त गरिब बस्ती–बस्तीमा परिवर्तन पुग्नुपथ्र्यो नि ? त्यहाँ परिवर्तन पुगेन । भूमिसुधार गर्ने कुरा बाह्रबुँदे सहमतिमा थियो, अन्तरिम संविधानमा पनि थियो । तर केही पनि गरिएन ।‘माओवादीलाई पनि बैठकबाटै पास गर्नुपर्छ है’ भनेकाले उहाँहरुले बैठकबाट पास गर्नुभयो । त्यसपछि सोही भावना अनुसार २०६२ मंसिर ७ गते बाह्रबुँदे सहमति भयो । त्यसपछि देशमा शाही शासनविरुद्ध र लोकतान्त्रिक गणतन्त्रको पक्षमा एक खालको लहर आयो । माओवादी र संसदीय दलहरु एक ढिक्का भएपछि आम जनतामा विश्वास पैदा भयो ।यसबीचमा लोकतन्त्र र शान्तिका लागि नागरिक आन्दोलन सडकबाट  जारी नै रह्यो । नागरिक आन्दोलन, माओवादी, संसदीय दलहरु तीन वटा आन्दोलन जोडिएपछि मान्छेमा अपार विश्वास पैदा भयो । ‘अब विजयी प्राप्त हुन्छ, राजतन्त्र खतम हुन्छ’ भन्ने आशा जाग्यो । यता राजाले चुनाव घोषणा गरे । त्यो चुनाव राम्रोसँग हुन सकेन । त्यसपछि आन्दोलनले थप आक्रामक रुप लियो । राजतन्त्र खतम पनि भयो ।मारिँदैछ जनआन्दोलनको भावनात्यसपछि जनआन्दोलनको स्पिरिटअनुसार संविधान सभाको चुनाव भयो, राजनीतिक रुपमा गणतन्त्र  आयो, नयाँ संविधान बन्यो, संघीयता आयो र धर्मनिरपेक्षता आयो सबै कुरा आयो ।नेपालको राजनीतिक परिवर्तन चानचुने होइन । यति परिवर्तन ल्याउन बेलायतलाई ७ सय वर्ष लागेको थियो । हामीले राजाले शासन लिएको तीन वर्षमै ल्यायौँ ।तर आर्थिक, सामाजिक र सांस्कृतिक रुपमा जनआन्दोलनको स्पिरिटलाई समात्न सकिएको देखिएन । नभए त गरिब बस्ती–बस्तीमा परिवर्तन पुग्नुपथ्र्यो नि ? त्यहाँ परिवर्तन पुगेन । भूमिसुधार गर्ने कुरा बाह्रबुँदे सहमतिमा थियो, अन्तरिम संविधानमा पनि थियो । तर केही पनि गरिएन ।तस्विर : ध्रुव वस्नेतनेपालको राज्य संरचनामा परिर्वतन गर्ने, सेनालाई लोकतान्त्रिकरण गर्ने, प्रशासन सयन्त्रमा परिवर्तन गर्ने कुरा पनि सहमति भएकै थियो । ती कुनै काम गर्दै गरिएन । भ्रष्टाचार उन्मूलन गरिने पनि भनिएको थियो । भ्रष्टाचार उन्मूलनको साटो दिन दुई गुना, रात चौ गुना फस्टाउँदै गयो ।यसरी जनताले राजनीतिक परिवर्तन त पाए, तर आर्थिक र सामाजिक परिवर्तनको अनुभूति गर्न पाएनन् । त्यो आन्दोलनमा थुप्रै मान्छे घाइते भएका थिए, कयौँ मान्छे मरेका थिए । मरेका मान्छेलाई सहिद घोषणा गरेर छोडिदिने काममात्र भयो, राज्यले खासै केही गरेको होइन । त्यतिबेला राजनीतिक रुपमा धेरै मान्छेले दुःख पाएका थिए । माओवादी आन्दोलनमा दुःख पाएकोहरुको त बैरागलाग्दो कहानी छ । यता जनआन्दोलनमा दुःख पाएको पनि त्यस्तै छ । दुःख पाएका मान्छेलाई त सेवासुविधा दिनुपर्छ । त्यसकारण सरकारको व्यवहार ‘खोला तर्यो लौरो बिर्सियो’ भन्ने जस्तो छ ।त्यस्तो त होइन, दलहरुले त एक वर्षसम्म टुँडिखेल चहारेकै हुन् । तर जनताले पत्याएकै थिएनन् । कसरी पत्याउने स्थिति बन्यो त ? दलहरुलाई मन्चको तल राखेर ‘उनीहरुलाई माफी देऊ’ कसले भनेका थिए ? ‘दलको विकल्प राजा हुन सक्दैन’ भनेर कसले भनको थियो ? जनतालाई विश्वास कसले दिलायो ? त्यो त नागरिक आन्दोलनले नै हो नि । यो इतिहास लिपिबद्ध हुनु जरुरी छ ।नेताले बिर्सेको जनआन्दोलनहाम्रा नेताहरुले आन्दोलन नै बिर्सिएजस्तो लाग्छ । कमसे कम त्यो आन्दोलन कसरी भयो एउटा रेकर्ड त बन्नुपथ्यो ? अहिलेसम्म रेकर्ड नै त बनेको छैन । सबै कुरा दलहरुले गरेको भने जस्तो छ ।त्यस्तो त होइन, दलहरुले त एक वर्षसम्म टुँडिखेल चहारेकै हुन् । तर जनताले पत्याएकै थिएनन् । कसरी पत्याउने स्थिति बन्यो त ? दलहरुलाई मन्चको तल राखेर ‘उनीहरुलाई माफी देऊ’ कसले भनेका थिए ? ‘दलको विकल्प राजा हुन सक्दैन’ भनेर कसले भनको थियो ? जनतालाई विश्वास कसले दिलायो ? त्यो त नागरिक आन्दोलनले नै हो नि । यो इतिहास लिपिबद्ध हुनु जरुरी छ ।अहिले नागरिक आन्दोलन दलहरुका लागि कुनै जमानाको कथा जस्तो भइदियो । त्यो त बिर्सन हुने कुरा होइन । दलहरुलाई जनतासँग जोडिदिएको नागरिक आन्दोलनले हो भनेर दुनियाँलाई थाहा छ । त्यसो नगरिएको भए दलहरुको स्थिति के हुन्थ्यो ? दलहरु र माओवादी जोडिन्थे ? त्यो त नागरिक आन्दोलन भएकै कारण जोडिएको हो नि । जनतासँग जोडिदिएको पनि हामीले हो, माओवादीसँग जोडिदिएको पनि हामीले हो । ती दुवै कुरा नागरिक आन्दोलनले गरेको हो । त्यो कुरा सम्झन दलहरु आवश्यक ठान्दैनन् ।आवश्यक ठानुन, नठानुन आफ्नो ठाउँमा छ । परिवर्तन जनताको घरदैलोमा ल्याइदिएपुग्थ्यो । त्यति भए पनि हामी सन्तुष्ट हुन्थ्यौँ  । परिवर्तन आउनुपर्ने, गाउँका गरिखाने वर्गका लागि हो । सिंहदरबारमा त परिवर्तन आएको आएै छ, सदरमुकाममा पनि आएको आएै छ । सम्भ्रान्त वर्गलाई पनि आएको आएै छ । नआएको वर्गमा परिवर्तन पुग्यो कि पुगेन भन्ने प्रश्न छ । त्यहाँचाँहि पुगेन । अहिले दलहरुले मिस गरेको त्यही हो । सेना, प्रहरी र प्रशासन, न्यायालयमा लोकतान्त्रिक सुधार ल्याउनुपथ्र्याे, उस्ताको उस्तै छ ।यो एउटा सरकार परिवर्तन भएको होइन । सत्ताको स्वरुप नै परिवर्तन भएको हो । राजतन्त्र ढल्नु र गणतन्त्र आउनु भनेको दुई हजार वर्ष पुरानो सत्ताको अन्त्य हो । यस्तो बेला पनि सानो सानो कानुन परिवर्तन गर्ने हो ? गाउँसम्म जनतालाई परिवर्तनको ठूलो अनुभूति भएको भए मान्छे सन्तुष्ट हुन्थ्यो ।(नागरिक आन्दोलनका अगुवा एवं राजनीतिक विश्लेषक श्रेष्ठसँग लोकेन्द्र भट्टले गरेको कुराकानीमा आधारित)