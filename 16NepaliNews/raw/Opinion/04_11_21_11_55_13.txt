पृथ्वीको अलग खण्डको अलग अलग महत्व छ । कुनै भागको प्राकृतिक स्रोतको कारणले र कुनै खण्डको जलमार्गको कारणले महत्व छ । त्यो निश्चित महत्व राख्ने भूखण्डको कि स्रोतको कारणले कि अवस्थितिका कारणले महत्व रहेको हुन्छ । त्यस्ता प्राकृति स्रोत, अवस्थिति अथवा जलमार्ग वा अरू कुनै कारणले महत्वका भूक्षेत्रमा पुग्नको लागि अर्को कुनै भूक्षेत्र बीचमा पर्छ भने त्यो भूक्षेत्र भूराजनीतिक रूपमा महत्वपूर्ण हुन्छ ।उदाहरणका रूपमा भारतको जनसङ्ख्या धेरै ठूलो छ । भारत जनसङ्ख्याको केन्द्र भएकाले उसको उपभोक्ता बजार पनि ठूलो छ । त्यसको साथै ऊ ठूलो अर्थतन्त्र हो र अझ उलेख्य पक्ष ऊ ठूलो सैन्य शक्ति पनि हो । यही कारण सैन्य र अन्य रणनीतिक सामग्री पनि ठूलो मात्रामा खरिद गर्छ । सबै किसिमले भारतको महत्व छ ।अनि भारतलाई बजार बनाउन चाहने अनि भारतलाई दबाब दिएर सम्बन्धमा आफू अनुकूल काम गराउने र भारतलाई आफ्नो सामान किनाउने कुनै देशले चाल चाल्नुप¥यो भने त्यसका लागि उसले कहाँ कहाँ चाहिँ आफ्नो उपस्थिति जनाउनुपर्छ त ? जस्तो श्रीलङ्काबाट हुनसक्छ उसलाई दबाब । उसलाई दबाब बङ्लादेशबाट हुनसक्छ । उसलाई दबाब नेपालबाट हुन सक्छ । यसरी यी देश चाँहि भारतको कारणले भूराजनीतिक रूपमा महत्वपूर्ण भए ।यो सैद्धान्तिक कुरा भयो । यसका धेरै विद्वानहरूले धेरै खालको व्याख्या गरेका छन् ।एउटा हर्टल्यान्ड थिअरी छ । म्याकेन्डर भन्ने एक विद्वानको परिभाषा हो यो । उनका अनुसार युरेसिया क्षेत्र हर्टल्यान्ड क्षेत्र हो । उनका अनुसार जसले यो भाग कब्जा गर्छ उसले टापुहरू पनि कब्जा गर्छ । अर्थात वरिपरिका अन्य भूक्षेत्रहरू कब्जा गर्छ । जसले वरिपरि क्षेत्र कब्जा गर्छ, त्यसले समुद्र कब्जा गर्छ र जसले समुद्र कब्जा गर्छ, त्यसले संसारमा राज गर्छ भन्ने छ यसमा । युरोसेसियाको यस्तो महत्व भएपछि त्यसका वरिपरि क्षेत्रहरू भने भूराजनीतिक रूपमा महत्वपूर्ण भए । त्यसमा इरान महत्वपूर्ण भयो । त्यसपछि मध्यपूर्वमा रहेको टर्की महत्वपूर्ण भयो । युरेसिया आफै हर्ट ल्यान्ड भएकाले त्यो क्षेत्रको महत्व भयो । यसरी महत्वपूर्ण प्राकृतिक स्रोत, जलप्रभाह वा जलमार्ग र अर्को बजार वा अर्को ठूलो सैन्य शक्तिको सम्बन्धमा अर्को कुनै राजनीतिक शक्तिले बनाउने नीति, त्यसमाथि राख्ने रणनीतिक दबाब र सामरिक दबाब ती सबैको सापेक्षमा त्यस वरिपरि रहेको ठाउँलाई भूराजनीतिक भूरणनीतिक महत्वको ठाउँ भनिन्छ । अहिले त जियोइकोनोमिक्स भन्ने शब्द पनि आएको छ । भूराजनीतिमा प्रविधिले पारेको प्रभावपछिल्लो समय आएको नयाँ प्रविधिले आम जीवनमा एक किसिमको बदलाब त ल्यायो । तर भूराजनीतिमा भने यिनले त्यति परिवर्तन ल्याएको छैन ।  प्रविधि जति नै भए पनि पृथ्वीमा रहेको स्रोतको उपभोगका लागि त ‘टेलियुटिलाइजेसन’ त हुन सक्दैन । अरबमा तेलको खानी छ । त्यसलाई अमेरिकाबाट त दोहन गर्न सकिँदैन । त्यसका लागि त अरबमै पुग्नु प¥यो । तर फेरि त्यहाँ पुग्नका लागि यातायात, तिनमाथि दबाब कायम राख्ने सामरिकको किसिमको हतियारहरू, उनीहरूको खुफिया सूचनाहरू सङ्ग्रह गर्ने प्रविधिहरूमा भएको विकासले गर्दा सजिलो पनि बनाएको छ । अफ्ठ्यारो पनि बनाएको छ । किनकि दुस्मनले पनि तुरुन्त थाहा पाउँछ ती प्रविधिहरू ।भूराजनीतिले युद्ध हुने सम्भावना हुन्छ  भूराजनीतिक कारणले युद्ध हुने सम्भावना हुन्छ । अहिलेको सिरियाको युद्ध त्यही त हो नि । सिरिया आफैमा अथाहा प्राकृतिक स्रोत भएर त्यसको दोहनका लागि मात्र युद्ध भएको हैन । सिरियामा दुईवटा भूराजनीतिक कारणले युद्ध भयो । एउटा प्राकृतिक स्रोतसँग सम्बन्धित भूराजनीति छ, अर्को चाहिँ जलमार्गसँग सम्बन्धित भूराजनीति छ । त्यही दुई कारणको मारमा सिरिया परिरहेका छ अहिले । लडाइ भनेको त इरान र रुस एकातर्फ अनि अमेरिका र उसका मित्र शक्तिहरू अर्कोतर्फ भएर भएको हो । त्यो ‘कन्फ्रन्टेसन’को मारमा सिरिया परिरहेको छ । त्यसमा सजिलो पनि के भइदियो भने असद सिरियालाई तानासाहको रूपमा अगाडि देखाउन सकियो ।यदि असद लोकतान्त्रिक नेता भएको भए अलि अफ्ठ्यारो हुन्थ्यो होला । भूराजनीतिमा युद्धका लागि वा आफ्ना कारबाहीको साध्य देखाउनको लागि बाहना खोजिन्छ । सिरियामा पश्चिमाहरूले असद परिवार देखाउन पाए ।सिरिया युद्धको प्राकृतिक स्रोतको भूराजनीति प्राकृतक कारणले किन भयो भने पश्चिम युरोप र पूर्वी युरोपको सबैभन्दा ठूलो कमजोरी भनेको ऊर्जा हो । उनीहरूसित त्यहाँ खासै तेल पनि छैन । उनीहरूको तेलको स्रोत सबैभन्दा धेरै रुसबाट जानेपाइपलाइनहरूबाट पूर्ति हुन्छ । ब्रिटेनमा पनि रुसबाट सीधै पाइपलाइन जान्छ : बाल्टिक सागर, नर्थ सी हुँदै जान्छ । त्यसैले ब्रिटेनको पनि ऊर्जाको स्रोत हो रुस । युरोपका अधिकांश देशमा रुसको प्राकृृतिक ग्यास जान्छ ।अब रुसबाट त्यहाँ प्राकृतिक इन्धन जाने भएकाले र पूरै पश्चिम युरोप र पूर्वी युरोप रुसको इन्धनमा निर्भर हुनेबित्तिकै रुस त रणनीतिक रूपमा प्रभावशाली हुने भयो । युरोपको इन्धनको चाबी नै रुसको हातमा भयो । त्यो ठूलो कमजोरी हो युरोपको ।जबसम्म युरोपले रुसको त्यो चाबीको विकल्प खोज्न सक्दैन रुसको हेजेमोनी रहि नै रहने भयो । यसको दुईवटा कारण छ ः एक रुसले यसबाट पैसा पाउँछ । त्यसबाट ऊ धनी हुने भयो । अर्को कुरा रुसमाथि पश्चिम युरोप र पूर्वी युरोपको निर्भरता हुने भयो ।यसको विकल्प के हुन सक्छ भनेर अमेरिका र पश्चिम युरोपले उहिल्यैदेखि खोज्या हो । प्राकृतिक ग्यासको उपलब्धताको हिसाबले २०–२०% हिस्सा अमेरिका र रसियासँग छ । त्यसपछाडि तेस्रो र चौथो देश भनेको कतार र इरान हो । त्यसैले उनी विकल्प त्यही खोजिरहेका छन् ।एउटा विकल्प हो, इरानको शासन प्रणाली बदलेर पश्चिम परस्त इरान बनाउने अर्को भनेको कतारको ग्यासफिल्डबाट ग्यास लगेर युरोपको ग्यासको माग पूरा गर्ने । यसो गर्दा युरोपको पैसा पनि रुस नजाने भयो । रुसको ग्यास बिक्री नभए पछि रुसको आर्थिक अवस्था पनि खस्कने भयो र यसले उसमाथि ठूलो नियन्त्रणको अवस्था उत्पन्न हुन्छ । त्यही सोचेका साथ त्यो क्षेत्रबाट ग्यास युरोप लानका लागि इरानलाई आफ्नो पक्षमा पार्ने त्यो नसके कतारबाट ग्यास लाने भन्ने उनीहरूको पहिलेदेखिको रणनीति हो । तर इरानमा अमेरिकाको केही चलेन । उसले त्यहाँको शासक बदल्न सकेन । कतारबाट ग्यास लानका लागि ठ्याक्कै सिरियाको बाटो हुँदै जानुपर्छ । सिरिया पनि रुस परस्त छ । सिरिया नभई प्राकृतिक ग्यास पश्चिम युरोप लानै नसकिने हुनाले सिरियामा शासन परिवर्तन गर्नु महत्वपूर्ण भयो । सिरियाको प्राकृतिक स्रोतको भूराजनीतिक यो भयो । भूराजनीतिमा इन्धनको महत्वपूर्ण भूमिका रहन्छ । त्यसमा हीरा पनि पर्छ, सुन पनि पर्छ, फलाम पनि पर्छ । मध्यपूर्वको सम्बन्धमा भने इन्धन भयो । सिरिया युद्धको जलमार्गको भूराजनीति सिरिया युद्धको अर्को कारण भनेको हो, जलमार्गको युद्ध । भूराजनीतिमा कुनै देशको के कुराको सबैभन्दा फाइदाको कुरा छ ? र सबैभन्दा कमजोर पक्ष के हो ? त्यसलाई ख्याल गरिन्छ । रुस भयङ्कर ठूलो राष्ट्र छ । उसको सबैभन्दा कमजोर कडी के हो भने रुसबाट जति पनि व्यापारिक जहाजहरू निस्किन्छ, जसलाई भीएलसीसी (भेरी लार्ज क्रुज कन्टेनर), यूएलसीसी (अल्ट्रा लार्ज क्रुज कन्टेनर) भनिन्छ तिनले तेल बोक्छन् । २४–२५ हजार दस चक्के गाडी बोक्ने लोड त्यस्ता एउटा जहाजले बोक्छ । त्यति ठूलो बाहन त डिप सी क्षेत्रमा मात्र जान्छ । अब रुसको डिप सी आउनका लागि कि सेन्ट पिटर्सवर्ग जानुपर्छ कि ह्वाइट सी जानुपर्छ । उता नर्थ सीबाट जाँदा उसलाई झन अफ्ठ्यारो पर्छ । फेरि यहाँ तल युरोसिया क्षेत्रमा सम्पूर्ण भण्डारण छ उसको । त्यहाँसम्म पाइपलाइन लानु प¥यो कि नभए साना साना जहाजहरूले भोल्गा नदी (रुसले भोल्गा नदी र ह्वाइट सी जोडेको छ ।) हुँदै लगेर ह्वाइट सीमा ठूला जहाजहरूमा खन्याउनु प¥यो । यो लामो समय प्रयोग हुन सक्दैन ।अर्को भनेको प्रशान्त महासागरको सी अफ जापान हो । त्यहाँ त यति धेरै टाढा आउनुपर्छ कि रेलबाट बोकेर ल्याएर जहाजहरूमा खन्याउन आर्थिक रूपमा थेग्ने छैन । त्यसैले रुसले कि सेन्ट पिटर्सवर्गबाट बोक्छ कि कृष्ण सागर हुँदै बोक्छ । कृष्ण सागर हुँदै आवागमन गर्दा उसले टर्कीको स्तानबुल सहरमा रहेको स्टे«ट अफ बोस्फोरसबाट महासागरमा निस्कन्छ । त्यसैले टर्कीको शासन पनि रसियाको लागि निक्कै महत्व छ । त्यहाँबाट निस्केपछि जति पनि राष्ट्रहरू छन्, सबै अमेरिका समर्थक राष्ट्र छन् । उनीहरूले रुसी जहाजलाई ‘चोक’ गर्न सक्छन् । त्यो क्षेत्रमा रसियाको मित्रराष्ट्र सिरिया मात्र भएकाले रुसलाई असदको सरकार बचाउन आवश्यक थियो । (सुवेदीसँग रातोपाटीका लागि श्रवण उप्रेतीसँग गरिएको कुराकानी ।) 