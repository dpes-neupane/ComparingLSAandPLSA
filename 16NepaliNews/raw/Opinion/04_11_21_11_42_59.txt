मैले गतहप्ता केही लेखिनँ । “किन ?” एक जना वयोवृद्ध लेखक साथीले जिज्ञासा राख्नुभयो । मैले नबोल्दै वहाँले नै भन्नुभयो, “लेखेर काम पनि छैन । गतिछाडाहरु जो छन् प्रथमतः ती पढ्दैनन् । कथंकदाचित् पढेछन् भनेपनि सुध्रँदैनन् । अनि लेख्ने पनि के ? विकृतिको असमेल बाढी नै छ, कताबाट लेख्ने ? के लेख्ने ? कुन कुरालाई लिएर लेख्ने ? अरुलाई निम्छरा भन्नेहरुको निम्छरो हालत पनि देख्नुसम्म देखियो !”*******“कुरा त्यति मात्र होइन । शीर्ष भनिने भ्यागुताहरु कमाइमै लागेर कुस्त कमाए । अनि अहालका सवै भ्यागुताले त्यही आदर्श समाते । सबै भ्यागुता मालामाल, सवै भ्यागुता फुलेल । यो सुध्रन त अब शीर्षहरुबाटै अख्तियारले कारवाही सुरु गर्नुपर्छ । सक्छ ?*******“भ्यागुता देखेर फुलेका भ्यागुताहरुको शासन प्रशासनमा यस्तो नभएर कस्तो हुनु ?” लेखक साथीले बिम्बमा बोल्न सुरु गर्नुभयो । मैले भनेँ, “असार त भ्यागुताहरुको आफ्नै मौसम पनि हो ।” “कुरा त्यति मात्र होइन । शीर्ष भनिने भ्यागुताहरु कमाइमै लागेर कुस्त कमाए । अनि अहालका सवै भ्यागुताले त्यही आदर्श समाते । सबै भ्यागुता मालामाल, सवै भ्यागुता फुलेल । यो सुध्रन त अब शीर्षहरुबाटै अख्तियारले कारवाही सुरु गर्नुपर्छ । सक्छ ?” साथीले प्रश्न राख्नुभयो ।“सक्दैन !”। मैले भनें “शीर्षहरु टापुमा छन् । त्यहाँ पुग्न अख्तियारलाई बाटो दिइएकै छैन । भानुभक्तले लंङ्कापुरीको बयान गरेका थिए नि—‘वरिपरि परखाल् खन् बीचबीचमा छ खावा सहजसित कसैको लाग्न सक्दैन दाबा ।’वरिपरि पर्खाल । पर्खालका आडमा गहिरो खाडल । यो तत्कालीन लङ्ंकानिवासी रावणको सुरक्षा व्यवस्थाको बयान थियो । अहिलेका हाम्रा रावणहरुले अख्तियारलाई पर्खाल बाहिर पारेका छन् । कान्लामुनिको भ्यागुतो भन्ने उखान छ नि ! हो त्यस्तै त्यो बिचरो भ्यागुताले कान्लो कसरी उक्लनु ? अनि भ्यागुताहरु आफैं पनि आस्वादनप्रिय छन् ।”“कुनै भ्यागुता फुलेल, कुनै भ्यागुता कान्लामुनि !” साथी फोनमै हाँस्नुभयो । म पनि हाँसेँ ।“यसपालि त लाजै भयो । उच्च पदासीनहरु पनि कति निःसहाय । कति निरीह । कप्तानहरु नै यो हालतमा भएपछि जहाजको हालत के हुने ?” साथीले फोनमै खुइँय सुस्केरा हाल्नुभयो ।“देशवासीलाई देशको चिन्ता त छ नि । चौतर्फी अतिक्रमणले पनि नपुगेर नेपाली जनतालाई बिखै खुवाउन लागिपरेका छिमेकीको अचाक्लीको चिन्ता छ । बिचरा प्रधानमन्त्रीका अवस्थाको पनि चिन्ता छ । जनताको आड लिएर विनम्र हुन सकेका भए प्रधानमन्त्रीजीको यो हालत हुने थिएन !” मैले भनेँ ।“कतिले नेपाललाई पशुपतिनाथको देश पनि भन्छन् । पशुपतिको अर्को नाम भोले शंकर पनि हो क्यार ! भोले शंकर बैरागी थिए । जनतालाई जोगाउन उनले कालकूट बिख पिए । त्यसपछि उनको नाम नीलकण्ठ भयो । अहिले यस क्षेत्रका मूल हाकिमको नाम त्यस्तै रहेछ । तर उनले आम जनतालाई बिख पिउने नौबतमा पारे !” लेखक साथीको यो अर्को टिप्पणी थियो ।“कुनै पनि संस्थामा भएका कमीकमजोरीको जिम्मेवार  संस्थाप्रमुख नै हुन्छ हैन र ?” मैले जिज्ञासा राखेँ । “केही राम्रा काम भए भने यीः मैले यति गरेँ ! भनेर छाती फुलाउँदै संस्थाप्रमुख अघि सर्छन् भने गल्ती हुँदा पछि सर्न त मिल्दैन नि !” साथीले भन्नुभयो, “जे होस् हाम्रा प्रधानमन्त्री अहिले आएर बिचरा नै देखिनुभयो !” “भर्खरै देख्यौं र हामीलाई नयाँजस्तो लाग्यो !” म हाँसेँ । “होला । तर पनि जगजाहेर भएपछि जनताले जानकारी लिन्छ होइन र ?” साथीले दृष्टान्त दिन खोज्नुभयो ।*******बादशाहको नयाँ पोसाकमा त बादशाह आफ्नै सडकमा  थियो । अब सडक कसको ? गन्तव्य कसको ? नाम मात्रको इसारामा पनि प्रलय ?! यथार्थ ह्वाङ्ंग छ्यांङ्ग भएपछि अब कसले के भनेर ढाकछोप गर्ने ? हाम्रा प्रधानमन्त्रीका लागि समस्या विकराल छ ।*******“गीत गाउँदागाउँदै नाच नाँच्दा नाँच्दै मन्चमै वस्त्रालंकार– विहीन  । बादशाहको नयाँ पोसाकमा त बादशाह आफ्नै सडकमा  थियो । अब सडक कसको ? गन्तव्य कसको ? नाम मात्रको इसारामा पनि प्रलय ?! यथार्थ ह्वाङ्ंग छ्यांङ्ग भएपछि अब कसले के भनेर ढाकछोप गर्ने ? हाम्रा प्रधानमन्त्रीका लागि समस्या विकराल छ । अथवा समस्या विकराल छैन । छ भन्दा किन्चित् लज्जा छ । छैन भन्दा लज्जा पनि छैन ।कठैबरा हाम्रा प्रधानमन्त्री ! आफ्नै निजी अङ्ंगवत् बनिआएका निजी सचिवहरु, सल्लाहकारहरु, मन्त्री र सचिवहरु अरिमट्ठ गाँडमा परिवर्तित हुनसक्छन् भन्ने जानकारी वहाँमा समयमै हुनसकेन । गाँड गजधम्म र अरिमट्ठ भएपछि बिचरो टाउको अघोषित नजरबन्दमा पर्छ भन्ने कुरा शायद वहाँको  शासनशास्त्रमा उल्लिखित छैन । भए पनि अर्कै भाषामा छ । जे भयो पढिएका शास्त्रमा लेखेभन्दा बेग्लै भयो । नितान्त बेग्लै भयो । अनि आड लिनुपर्ने जनताको हो । जनताको आड ढुक्कको आड हो । आफू गज्जबसित अग्लिएँ भन्ने भएपछि जनता होचा लाग्न थाले । आड लिन असुहाउँदा लाग्न थाले । तर पनि अजिंगरको आड लिँदा कुनै पनि समय बित्यासमा पर्न सकिन्छ भन्ने जानकारी पनि आवश्यक थियो । यस्तो हुनु सुखद लक्षण होइन !” साथीले भन्नुभयो ।“टाठो हुनुहुन्छ । माफी पनि माग्नुभयो । अब सुधार आउला कि ?” मैले भनेँ ।प्रसङ्ग बदल्दै साथीले भन्नुभयो, अहिलेजस्तै पन्चायतकालमा पनि हाम्रो देशमा विभिन्न नेताहरु हुने गर्थे । मन्त्री प्रधानमन्त्री र सचिवहरु पनि हुने गर्थे । एक जना नेता थिए हाम्रा प्रधानमन्त्रीजस्तै ठट्यौला । उनी प्रधानमन्त्री त भएनन् । मन्त्रीसम्म भएका थिए । मन्त्री नहुँदाका समय उनी वर्षमा एकाध महिना गाउँमा पनि बस्नेगर्थे । मेरो र उनको गाउँ एउटै थियो । हाम्रा काकासँग उनको प्रगाढ मैत्री थियो । साँझ सँगै घुम्न निस्कन्थे । ठट्टाहाँसोका गफ मन पर्थ्यो। म पनि पछि लाग्थेँ । गाउँमाथि मूलबाटोसँगैको थुम्कीमा बेलको रुख थियो  । रुख पुरानो थियो । फेदमा ढुङ्गाहरु बिछ्याइएका थिए । ढुङ्गामा बसेर मुस्कुराउँदै नेताले हाम्रा काकासित भने, “म तपाइँलाई आज तीन चारवटा छोटा कविता सुनाउँछु है ?” “हुन्छ, सुनाउनुस् न । मलाई तपाइँका कविता मन मर्छ नि । कवितामा तपाइँ सत्यवादी हुनुहुन्छ !” काकाले हल्का हाँस्दै भन्नुभयो ।“ल ठीक छ । मित्रलाई त्यसो भन्न पनि छुट छ !” नेताजीले हाँस्दै कविता सुरु गर्नुभयो ,।  “ल सुन्नुस् पहिलो कविता—‘नेता थिइयो ।दगुर्दादगुर्दै, दगुराउँदा दगुराउँदैप्यादा भइएछ कसैको ।थाहै भएन ।पर्‍यो जिन्दगी पासोमा !’अव यसैको पूरक अर्को कविता सुन्नुहोस्—‘जथाभावी दगुर्न नहुने थियोजथाभावी दगुरियो ।बाटो  नहेरेरै दगुरियो ।म्याराथुन भनियोदगुरियो ।हेर्न बुझ्नतिर लागिएनदगुरियो ।फुक्काफाल दगुरियो ।अहिले खाडलमा परेपछिथाहा पाइयोचोक्टा खान दगुरिएको थियोझोलमा डुबियोझोल पनि मासुको होइनआँसुको ।’अव तेस्रो कविता सुन्नुहोस्—‘सबै कुरा कुम्लोमै छुटेछ !कुम्लोमा थियो देशपे्रेमकुम्लोमै थियो जनसेवाइमान जमान सबै कुम्लोमै थियो ।कुम्लोमै थियो जनताको सपना पट्याएर राखेकोपरदेशमा बिसाएको थियो कुम्लोपछि बोकेँ,  हतारमा बोकेँअर्कै कुम्लो परेछ !उतैको कुम्लो परेछ !!आफ्नो कुम्लो उतै छुटेछ !!!अहिले खोलेर हेर्छु त कुम्लोमा सर्पको ढक्की छ !गोमन सर्पको ढक्की !!अव यसैलाई नचाएर गुजार्नु पर्नेछबाँकी जिन्दगी !!!’अब चौथो र अन्तिम कविता—‘बोली नै अपहरणमा परेपछिम के गरुँ ?म बोल्छुआफ्नै जिब्रो चलाएर आफ्नै मुखले बोल्छुआवाज सवै अरुको भइदिन्छ ।व्यक्त इच्छा आकाङ्ंक्षा सवै अरुको भइदिन्छ ।भन्नुस् म के गरुँ ?बोली नै अपहरणमा परेपछि म के गरुँ ?’मैले त्यतिखेर ती नेताका सबै कविता बुझिनँ । टिप्ने बानी थियो । टिपेँ । पछि पढ्दा मलाई लाग्यो । हाम्रा काकाले भनेजस्तै ती पन्चायती नेता कवितामा सत्यवादी रहेछन् । कविता त्यति मिठासपूर्ण नभए पनि उनको साविती बयानको अभिव्यक्ति रहेछ । अहिले सम्झन्छु पन्चायतकालमा पनि केही यस्ता नेता थिए, जो साँचो बोल्थे । आत्म आलोचना गर्थे । आत्मसुधारका लागि भुटभुटिन्थे ।गलगाँड र आडका कारणले अहिलेका नेताहरुलाई गाह्रो छ । धेरै गाह्रो छ । हुनसम्म गाह्रो छ । Title Photo: https://upload.wikimedia.org