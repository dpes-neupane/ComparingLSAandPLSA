पर्यवेक्षक र राजनीतिक विश्लेषकहरू भन्छन्–चीनमा नेपालको नाका नखुलोस् भन्ने धारणा भारतको छ । रसुवागढी हुँदै चीनबाट काठमाडौँमा रेल आउने चर्चाले भारतीय सत्ताको मुटु खाएको छ ।  ओली सरकारले आफ्नो सत्ता लम्ब्याउन रेलको हौवा दिए पनि  यसबाट भारत तर्सेको छ ।उता पाकिस्तान र अफगानिस्तानलाई पनि सैनिक गठबन्धन बनाएर आफ्नो शक्ति प्रदर्शन गर्न चाहन्छ भारत । यस्तो अवस्थामा सैनिक तालिमको बहाना बनाएर सैनिक अभ्यासमा जान चाहन्थ्यो नेपाल । तर आफ्नै पार्टीभित्रका नेता भीम रावललगायत प्रतिपक्ष र नागरिक समाजले सशक्त विरोध गरेपछि प्र.म. केपी ओली पछि हट्न बाध्यभएका हुन् ।आखिरीमा ३ जना सैनिक अधिकृत पर्यवेक्षकको रूपमा पठाइएको हो । मोदीका सल्लाहकारले पनि सार्कलाई थोत्रा गाडीबाट काम नचल्ने कुरा जनाएका थिए । तर थाइल्यान्ड र म्यानमारले पनि उक्त सैनिक अभ्यासमा भाग लिन असमर्थता व्यक्तगरे । पृथ्वीनारायणको पालादेखि स्वतन्त्र र असंलग्न परराष्ट्र नीति अवलम्बन गरेको नेपाल सैनिक गठबन्धनमा लाग्नु ठीक थिएन, छैन पनि । सेनालाई अपडेट राख्न समय समयमा सैनिक तालिम वा सैनिक अभ्यास हुने गर्छन् तर सार्कका तीन देशहरूलाई बाहेक गराएर भारतीय स्वार्थमा सैनिक अभ्यास गर्नु ठीक हुँदैन ।यसबाट भारत केही चिसिएको कुरा भारतीय पत्रिकाहरूबाट जानकारी पाउन सकिन्छ । राष्ट्रियताको सवालमा नेपाल अतिक्रमित भइरहेको छ । सन् १९८९ मा हवाइग्राफी अनुसार नेपालको कूल क्षेत्रफल १ लाख ४७ हजार १ सय ८१ वर्ग किमि निर्धारण गरिएको छ । यसबाट  भारतले ६ सय ६ वर्ग किमि जमिन अतिक्रमण गरेको छ । लिम्पियाधुरा र कालापानीमा मात्र ३७ हजार हेक्टर जमिन भारतले कब्जागरेको छ । सबै गरेर ६२ हजार हेक्टर जमिन भारतले अतिक्रमण गरेको अवस्था छ ।नक्सामा ३ सय १० वर्ग किमि हटाएर कालापानी लिपुलेकसम्म मात्र राखिएको छ नेपालको मानचित्र ।  लिम्पियाधुरा हराएको अवस्था छ । यसका लागि क्रान्तिकारी माओवादीले पनि विरोध जनाएको थियो ।  कालापानीमा भारतीय सैनिक अड्डा बस्नु लाजमर्दो कुरा हो । यसमा नेपालका सत्तासीन नेताहरू चुपरहेर  अप्रत्यक्षरूपमा भारतलाई सहयोग पुराएको देख्न सकिन्छ । अहिले  भारतीय विस्तारवाद र अमेरिकी सम्राज्यवादले नेपालमा माओवादी निस्तेज पार्न ठूलो कसरत गरिरहेका छन् ।नक्सामा ३ सय १० वर्ग किमि हटाएर कालापानी लिपुलेकसम्म मात्र राखिएको छ नेपालको मानचित्र ।  लिम्पियाधुरा हराएको अवस्था छ । यसका लागि क्रान्तिकारी माओवादीले पनि विरोध जनाएको थियो ।  कालापानीमा भारतीय सैनिक अड्डा बस्नु लाजमर्दो कुरा हो । यसमा नेपालका सत्तासीन नेताहरू चुपरहेर  अप्रत्यक्षरूपमा भारतलाई सहयोग पुराएको देख्न सकिन्छ । अहिले  भारतीय विस्तारवाद र अमेरिकी सम्राज्यवादले नेपालमा माओवादी निस्तेज पार्न ठूलो कसरत गरिरहेका छन् ।यसको असर अहिले विप्लव माओवादी र अन्य सच्चा कम्युनिस्टमा परेको छ । सरकारले न्यायालयको निर्णय लागू नगरेर न्यायालय बन्दी बनाएको अवस्था छ । प्रवक्ता प्रकाण्डलगायत सयौँ अभियुक्तलाई सर्वोच्चले निर्दोष सावित गरेर छुटकारा दिए पनि अदालतको परिसरबाट नै पटक पटक पक्राउ गरेर झुठा मुद्दा लगाइन्छ । जुन फेरि पनि न्यायालयबाट झुटा ठहरिएका हुन्छन् । यो जस्तो हास्यास्पद अरू केही हुँदैन । यसबाट विद्रोहीलाई उत्तेजित पारेर कतै सरकारले गृहयुद्ध निम्त्याउन चाहेको त छैन ? भन्ने प्रश्न उठ्न थालेको छ । सच्चा कम्युनिस्ट सखाप पार्ने साम्राज्यवादी ग्र्यान्ड डिजाइनले १२ बुँदे सहमतीदेखि नै काम गर्दै आएको छ । त्यही कुरा अहिले संश्लेषितरूपमा आएको छ । अहिले पूर्व कम्युनिस्टहरू आफ्नो मालिकलाई काम देखाउन न्वारानदेखिको बललगाइरहेका छन् । साम्राज्यवादीहरू नेपालमै आएर आक्रमण गर्नुपर्दैन । आफ्नो दलाल मार्फत काम पटाउँछन् । उपल्लो कर्णालीमा चार हजार मेगावाट विद्युत उत्पादन हुने ठाउँमा तीन सय मेगावाटमा सम्झौता गरिएको छ । यस्तै सुनको अण्डा भनिने अरूण तेस्रोलाई पनि कौडीको भाउमा बेचिएको छ । यस्तै दर्जनौँ ठाउँको प्राकृतिक सम्पदा दोहन गरिएको छ । प्रतिक्रियावादीहरू सबभन्दा बढी फासिवादी हुन्छन् भन्ने कुरा अन्तर्राष्ट्रिय तहमा देखिँदै आएको छ । माओको निधन भएको एक महिना पछि ६ अक्टुवर १९७६ मा देङ्प्याओ पिङ्को नेतृत्वमा रहेको फासिवादी सत्ताले ग्याङ्ग फोरका चार जना नेतालाई २०, २० वर्ष कैद गरेको थियो । त्यस्तै रुसमा पनि प्रतिक्रान्तिकारी सत्ताले लेनिन र स्टालिनका सालिकहरूलाई ध्वस्त पारेको थियो । यस्तै नेपालमा पनि फासिवाद चलेको छ । यसले कम्युनिस्टको नामबाट सच्चा कम्युनिस्टलाई ध्वस्त बनाउन चाहन्छ ।कम्युनिस्ट मात्र होइन यसबाट प्रजातान्त्रिक शक्ति, पत्रकार र देशभक्त नागरिक समाज पनि आक्रान्त बनेको छ । फासिवादले सबैलाई असर पारेको छ । पत्रकारहरूका सीमा मिचिँदै गएका छन् लोकतन्त्रमा । स्वतन्त्र पत्रकारको नाताले यो पङ्क्तिकारलाई भन्न करै लाग्छ कि पत्रकारहरूले आफ्नो आचार संहिता पालना गर्नुपर्छ । तर सत्यतथ्य समाचार लेखेकै भरमा पत्रकारहरूले जेल खानुपरेको अवस्था छ । सरकारले आफ्नालाई काखा पराइलाई पाखा गराएको अनुभूति गर्न सकिन्छ । यद्यपि सत्ता सबैको अभिभावक हो । चाहे युवा स्वरोजगारमा होस् या रत्नसेवा पदकमा होस् अथवा निर्मला पन्त बलात्का र हत्याको सवालमा होस सरकारले यस्तै रवैया देखाएको भान हुन्छ । यसको परिणाम समाजमा भ्रष्टाचार, कमिसन, महँगी र ढाड सेकिने करको वृद्धि भएको छ । निगमहरूले सत्तालाई चुनौती दिएको अवस्था छ । कम्युनिस्टको गन्ध पनि नभएको पूर्व माकेले कम्युनिस्टको भ्रम छरेर आत्मरति गर्ने प्रयास गरेको देखिन्छ । यद्यपि त्यहाँ केही देशभक्त शक्तिहरू छन् । अहिले देश विस्तारवादीको पकडमा छ । सैनिक अभ्यासको कुरा पनि यसैको परिणाम हो । यसलाई रोक्न पत्रकार तथा नागरिक समाजले ठूलो भूमिका खेलेको छ । यस्तै राष्ट्रिय समस्या र लोकतन्त्रको सवलीकरणमा नागरिकहरूको भूमिका  अपरिहार्य रहने छ ।   