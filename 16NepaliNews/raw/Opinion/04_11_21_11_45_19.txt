सिक्किम नेपाली माझ परिचित नाम हो । सिक्किम यहाँको राजनीतिक भाष्यमा धेरै प्रयोग हुने गर्छ । आखिर त्यो किन हुन्छ ? यसको इतिहासमा नेपाल प्रत्यक्ष र अप्रत्यक्ष जोडिएको छ । ब्रिटिस शासनबाट स्वतन्त्र भएपछि भारतको संस्थापनले सन् १९५० एकै वर्ष नेपालसँगै भुटान र सिक्किमसँग ‘शान्ति तथा मैत्री सन्धि’ गर्यो । ती तीनमध्ये एक सिक्किमलाई भारतले सन्धिको मर्म विपरीत आफूमा विलय गरायो ।तर इन्दिरा गान्धीले के कारणले त्यति हतारो गरेर सिक्किमलाई विलय गराइन् ? यो निक्कै महत्त्वपूर्ण प्रश्न हो । विलयका लागि महत्त्वपूर्ण हुने प्राकृतिक स्रोतको भण्डार र बजार पनि भएको देश होइन सिक्किम ।सिक्किम विलयको परिघटनासँग कतै न कतै उसका छिमेकी नेपाल र बङ्गलादेश पनि जोडिन्छ ।यसको इतिहास दोस्रो विश्वयुद्धबाट सुरु हुन्छ । दोस्रो विश्वयुद्धको समयमा भारतमा ब्रिटिस र भारतीय स्वतन्त्रता सङ्ग्रामका लडिरहेकै राजनीतिक दलको सह–शासनको थियो । यो व्यवस्थाबारे नेपालका थोरैलाई मात्रै थाहा भएको देखिन्छ । तर ब्रिटिसहरूले सन् १९१९ डिसेम्बरमा ‘गभरमेन्ट अफ इन्डिया एक्ट’मार्फत यो व्यवस्था गरेका थिए । त्यसलाई सन् १९३५ को गर्भमेन्ट अफ इन्डिया एक्टले विस्थापित गरियो ।दोस्रो विश्वयुद्धको समयमा भारतलाई लर्ड भिस्काउन्ट वाभेलले भाइसराय (गर्भनर–जनरल) को रूपमा शासन गरिरहेका थिए । त्यस्तै क्लाउड अचिन्लेक ब्रिटिस इन्डियाका सेनापति थिए । दोस्रो विश्वयुद्धमा ब्रिटेनले जब जर्मनविरुद्ध लडाइँ घोषणा गर्यो, नेपालले पनि तत्कालै ब्रिटिसपक्षमा लड्ने घोषणा गर्यो । त्यति बेला नेपालले ब्रिटिसहरूलाई धेरै लजिस्टिक दिएको छ । युद्धको लागि नै भनेर यहाँबाट ठूलो परिणामको काठ पठाएको थियो । त्यस्तै अन्न रसद पानी पठाएको थियो । नेपाली सेनाले ब्रिटिसको पक्षमा अहिलेका नर्थ इस्ट, बर्मा र सिङ्गापुर लडेका थिए ।सिलिगुरी कोरिडोर नेपाललाई दिने ब्रिटिस षड्यन्त्रराणाको ब्रिटिससँग सुमधुर सम्बन्ध जगजाहेर कुरा हो । त्यसमाथि जुद्ध शमशेरको पनि अन्य राणाभन्दा बढी सुमधुर थियो ।उनै जुद्ध शमशेरलाई बारम्बार क्लाउन्ड अचिन्लेक अनि भाइसरोय स्वयमले ब्रिटिस इन्डियामा पर्ने भूभाग लिन भनेको इतिहास छ । पुरुषोत्तम राणालले यसबारे लेखेका छन् ।उनीहरूले सुगौली सन्धिअन्तर्गत गुमाएको पश्चिमतिरको भूभागभन्दा पनि लडाइँबिना गुमाएको दार्जिलिङ, डुबर्स क्षेत्र लिन भनेका छन् । अझ तिनले बङ्गालको खाडीमा पहुँच हुने गरी भूभाग लिन नेपाललाई प्रस्ताव राखेका छन् ।यो अङ्ग्रेजहरूको अनौठो प्रस्ताव थियो । अङ्ग्रेजहरूले प्रस्ताव गर्नुको कारण पछाडि के कारण हुन सक्थ्यो त ?सिलिगुडी कोरिडोर भनिने दार्जिलिङ र डुबर्स क्षेत्र, भू–राजनीतिक रूपमा अत्यैन्त महत्त्वपूर्ण क्षेत्र हो । यस्तो महत्त्वपूर्ण क्षेत्र भारतमा नपरोस् भन्ने अङ्ग्रेजहरूको डिजाइन देखिन्थ्यो ।अङ्ग्रेज भारत छाडेर जाने बेला ती क्षेत्र अतिरिक्त अहिलेको बङ्गलादेशका केही भूभागसमेत जोडेर नेपाललाई दिने भनेको थियो ।विश्वयुद्ध जारी नै रहँदा ब्रिटिस इन्डियाका भायसरोयले जुद्ध शमशेरलाई कलकत्ता बोलाएर यो प्रस्ताव अघिसारेको रहेछन् । पछि विश्वयुद्धको अन्तिमतिर ब्रिटिस इन्डिया सेनापतिले काठमाडौँ भ्रमण गरेर पनि यो प्रस्ताव गरेका रहेछन् ।अङ्ग्रेजले नेपाललाई दिने भनेको भूभागको जनसङ्ख्याको हिस्सा मुस्लिम बहुल थियो । जुद्ध शमशेरले त्यसलाई व्यवस्थापन गर्ने हिम्मत गरेनन् ।नत्र अङ्ग्रेजको सबै कुरा मान्ने मान्छेले तिम्रो भूभाग बढाउभन्दा चाहिँ नमान्ने भन्ने कसरी भयो ?सन् १९४४ अगस्टमा सेनापति अचिलेकको प्रस्तावलाई जुद्ध शमशेरले पुनः अस्वीकार गरिदिए । जुद्ध शमशेरले अङ्ग्रेजको प्रस्ताव स्वीकार गरेको भए, अहिलेको नर्थइस्ट त भारतबाट छुट्टिन्थ्यो । त्यस्तोमा दक्षिण एसियाको नक्सा अर्कै हुन्थ्यो ।भारतलाई टुक्र्याउनबाट रोक्ने हो भने पाकिस्तान टुक्र्याऊनेपाल र बङ्गलादेशको इतिहास बुझेपछि मात्र सिक्किमको इतिहासको अन्तर्यमा पुग्न सकिन्छ ।जति बेला दोस्रो विश्वयुद्ध चलिरहेको थियो, भारतको स्वतन्त्रता सङ्ग्राम पनि जारी थियो । भारतको स्वतन्त्रता आन्दोलन तीन भागमा विभाजित थियो । एक भाग गान्धीको नेतृत्वमा थियो । उनी अङ्ग्रेजविरुद्ध सङ्घर्ष गर्ने तर अङ्ग्रेजका विरोधीलाई नसघाउने नीतिमा थिए ।अर्को हिस्सा अङ्ग्रेजका विरोधीलाई सघाएर भारत स्वतन्त्र गर्न सकिन्छ भन्ने सोचका थिए । सशस्त्र सङ्घर्ष समातेका सुवासचन्द्र बोसले यस धारको नेतृत्व गरिरहेका थिए ।बङ्गाल क्षेत्रमा आधार रहेको सुवास चन्द्र बोसले त सरकार र सेना नै गठन गरेका थिए । उनले गठन गरेको सरकारको राष्ट्राध्यक्ष र युद्धमन्त्री उनी आफै थिए ।तेस्रो कम्युनिस्टको धार थियो । कम्युनिस्ट राज्य सोभियत सङ्घ तत्कालीन ब्रिटिस सरकारसँग मिलेर फासीवादविरुद्ध लडिरहेकाले यिनले ब्रिटिसविरुद्ध लड्न हुँदैन भन्ने रणनीति अवलम्बन गरेका थिए ।यसैले त्यो समय भारतीय कम्युनिस्टले स्वतन्त्रता सङ्ग्रामलाई अर्धविराम लगाएर बसेका थिए ।सन् १९६२ को चीन र भारतको युद्धपछि दुवै देश आर्थिक रूपमा निक्कै ठूलो सङ्कटमा परेका देखिन्छ । माओको ‘महान अग्रगामी छलाङ’ आर्थिक नीतिको ठूलो असफलतापछि चीनमा ठूलो भोकमरी आयो ।सन् १९६५ मा भारतले अर्को युद्ध लड्नुपर्यो । पाकिस्तानसँगको उक्त युद्धको समय लालबहादुर शास्त्री प्रधानमन्त्री थिए । देशको दर्दनाक अवस्थासँग जुध्नका लागि जनतालाई प्रोत्साहित गर्नका लागि शास्त्रीले ‘जय किसान, जय जवान’ नारा ल्याए ।प्रधानमन्त्री स्वयंले हप्ताको एक पटक देशको लागि अन्न त्याग गर्न आह्वान गरेका छन् त्यस बेला । तीन वर्षको अन्तरालमा भारतले दुई देशसँग युद्ध लड्यो ।सन् १९६५ को युद्धपछि भारतमा पाकिस्तानले आफूलाई दुईतर्फ घेरिरहेसम्म असुरक्षित हुने महसुस भयो । एकातर्फ आजको पाकिस्तान थियो, जसलाई त्यो बेला पश्चिम पाकिस्तान भनिन्थ्यो । अर्को पूर्वी पाकिस्तान जुन पछि नयाँ देश बङ्गलादेश बन्यो ।यी दुई भूगोलको बीचमा रहेकाले पाकिस्तान अलग भएन भने भारत आफै टुक्रिन्छ भन्ने बुझाइ भारतको संस्थापनमा बलियो भएर आयो । लालबहादुर शास्त्रीको मृत्युपछि इन्दिरा प्रधानमन्त्री भइन् । इन्दिराको प्रधानमन्त्रीकालमा भारतले शक्तिशाली जासुसी संयन्त्र ‘आर ए डब्लू (र)’ को गठन गर्यो । त्यो सन् १९६८ को कुरा हो ।सुरुमा सोझी ठानिएकी इन्दिरा त्यो स्तरमा पुग्लिन् भनेर कसैले पनि आँकनल गरेकै थिएन । तर उनी सत्तामा आएपछि निक्कै बोल्ड निर्णयहरू गरेकी थिइन् ।उनकै पहलमा सन् १९७१ अगस्टमा सोभियत सङ्घ र भारतबीच ‘ट्रिटी अफ फ्रेन्डसिप एन्ड कोपरेसन’ भयो । त्यो सम्झौताबाट भारतमा यस्तो आत्मविश्वास आएको देखिन्छ कि चार महिनापछि नै भारतले ठूलो स्तरको युद्ध प्रायोजन गर्न सकेको देखिन्छ ।भारतले त्यो सामर्थ छोटो समयमा हासिल गरेको थियो । आर्थिक रूपमा इन्दिराले बैङ्कलाई राष्ट्रिकरण गर्नेजस्ता समाजवादी नीति अङ्गीकार गरेकी थिइन् ।यसले केही हदसम्म सरकारको आर्थिक अवस्था बलियो बनाएको देखिन्छ । यी सम्पूर्ण रणनीतिको केन्द्रमा भारतको नर्थ इस्ट बचाउने र त्यसको लागि पाकिस्तान टुक्र्याउने भन्ने लक्ष थियो ।बङ्गलादेश स्वतन्त्रता सङ्ग्राम : भारत पाकिस्तानको रणभूमिभारतलाई वातावरण पनि त्यस्तै आइपर्यो । पाकिस्तानको सन् १९७० को निर्वाचनमा शेख मुजिवर रहमानको अवामी लिगले बहुमत हासिल गर्यो ।तत्कालीन समयमा पश्चिम पाकिस्तानभन्दा पूर्वी पाकिस्तानको जनसङ्ख्या बढी थियो । त्यही हिसाबमा निर्वाचन क्षेत्र पनि बङ्गला भागमा धेरै पथ्र्यो ।त्यो वर्षको निर्वाचनमा दुई समाजवादी विचारधाराका पार्टी बोकेका पार्टीबीच टक्करको प्रतिस्पर्धा थियो । त्यसैले दुईले एक अर्कालाई सहँदैन थिए ।त्यसमध्ये एक थियो पश्चिम पाकिस्तानमा जनाधार भएको जुल्फिकर अलि झुट्टोको पाकिस्तान पिपुल्स पार्टी । निर्वाचनमा उसले पश्चिम पाकिस्तानमा बलियो पकड भएका अन्य दलबाट पनि ठूलो प्रतिस्पर्धा भोगेकाले ८१ सिट पाएर दोस्रो बन्यो ।तर बङ्गलामा निर्विवाद रहेको अर्को समाजवादी पक्षधर पार्टी अवामी लिगले पूर्वी बङ्गालको लगभग सबै सिट जितेर १६० मत हासिल गर्यो । यो तत्कालीन समय ३०० सिटे पाकिस्तानी संसद्का लागि बहुमतभन्दा बढी थियो ।तर स्पष्ट बहुमत हुँदाहुँदै पनी भुट्टोले पूर्वी पाकिस्तानमा मात्र जनाधार भएको पार्टीलाई सम्पूर्ण पाकिस्तानको नेतृत्व गर्न दिन नहुने अडान लिए ।बङ्गलादेशका बङ्गालीले पहिलेदेखि पञ्जावी–बहुल इस्लामावादको संस्थापनले आफूहरूलाई दोस्रो दर्जाको व्यवहार गरेको भनिरहेका थिए । स्पष्ट बहुमत आउँदा पनि सरकार बनाउन नपाउने अवस्था आउने भए पनि त्यहाँ ठूलो आक्रोस उत्पन्न भयो ।झन् पाकिस्तानको सेना र राष्ट्रपतिले पनि भुट्टोको विचारलाई समर्थन गरेपछि अवामी लिगले पूर्वी भागलाई पाकिस्तानबाट स्वतन्त्र घोषणा गर्यो । त्यसपछि ठूलो गृहयुद्ध सुरु भयो ।पूर्वी पाकिस्तान र पश्चिम पाकिस्तानबीच असमझदारी स्थापनाकालमै रोपिएको थियो । सन् १९४७ अगस्टमा पाकिस्तान निर्माण हुँदा गभर्नर पञ्जावी संस्कृतिका मोहम्मद अलि जिन्ना भए ।जनसङ्ख्याको प्रतिनिधित्वका लागि पनि प्रधानमन्त्रीमा बङ्गाली नेता हुसेइन–सहिद सुहरवरर्दी चुन्नुपथ्र्यो । तर पश्चिम पाकिस्तानमा बहुसङ्ख्यक रहेका पञ्जावी, लखनवी अनि हैदरावादको निजामका षड्यन्त्रले लियाकत अलि खान प्रधानमन्त्री भए ।तीन षड्यन्त्रपूर्वक हिन्दू मुस्लिम दङ्गा कसरी रोक्ने भन्ने विषयमा छलफल गर्न कोलकता जाँदा सुहरवदर्दीलाई देश निकालाको घोषणा गरिदिए ।त्यहीँ बेलादेखि भन्नलाई एउटै देश भन्ने तर पूर्वी पाकिस्तानको बङ्गलाहरूलाई दोस्रो दर्जाको नागरिक सरह व्यवहार गरियो । यसले गर्दा सुरुदेखि नै असन्तुष्टि थियो ।सन् १९७० को निर्वाचनपछि भने यो असन्तुष्टि विस्फोट भयो । फेरि त्यो समय पाकिस्तानी सेनामा बङ्गलाको नगन्य उपस्थिति थियो । त्यहाँ पश्चिम पाकिस्तानमा बसोबास रहेका जातिहरू पञ्जावी, सिन्दी र पोस्तु मात्र हुन्थे । यसले पनि असन्तुष्टि बढाउन सहयोग गरेको थियो ।बङ्गला राष्ट्रवादीले पाकिस्तानबाट छुट्टिएको घोषणा गरेपछि पाकिस्तानले ठूलो दमन गर्यो । लगभग नरसंहारकै स्थिति बन्यो । गृहयुद्धमा ३० लाखको ज्यान गएको बताइन्छ । पाकिस्तानको आन्तरिक द्वन्द्वलाई इन्दिराले उपयोग गरिन् ।भारतले बङ्गलादेश स्थापनाका लागि लडिरहेका रक्षा बाहिनीलाई सहयोग गर्न सेना पठायो । भारतीय सेना पूर्वी पाकिस्तानमा प्रवेश गरेसँगै द्वन्द्व भारत पाकिस्तान युद्धमा रूपान्तरित भयो ।ती दिन विश्व राजनीतिमा भारत सोभियत सङ्घको रणनीतिक साझेदारी अनि पाकिस्तान अमेरिकाको साझेदार थियो । शीतयुद्ध चरम अवस्थामा रहँदा बङ्गला स्वतन्त्रता सङ्घर्षमा झण्डै विश्व शक्ति पनि तानिए ।तत्कालीन अमेरिकी विदेश मन्त्री हेनरी किसिन्जरले त्यो बेला चीनका माओलाई ‘तिमी माथि आकाशबाट हमला गर, हामी जहाजबाट हमला गर्छौं’ भनेको इतिहास छ ।अमेरिकालाई चीनले उसको प्रस्ताव स्वीकार्छ भन्ने थियो । तर माओले त्यस प्रस्तावलाई अस्वीकार गरे । त्यो बेला सोभियतसँगको निकिता ख्रुस्चेवसँग सम्बन्ध बिग्रेको चीनलाई अमेरिकाले साथ दिएको अवस्था थियो ।अझ अमेरिकाले चीनलाई सोभियत सङ्घविरुद्ध उपयोग गर्न थालेको थियो । तर यो सन्दर्भमा माओले अमेरिकालाई नसघाएपछि एउटा ठूलो युद्ध टर्यो ।बङ्गलादेशमा स्वतन्त्रता सङ्ग्राम चलिरहँदा बीपी कोइराला भारतमा हुनुहुन्थ्यो । नेपाली काँग्रेस महेन्द्रको शासनविरुद्ध सशस्त्र सङ्घर्ष गरिरहेको थियो । बीपी भारतको सत्तारुढ कङ्ग्रेस र इन्दिरा विरोधी थिए ।उनी इन्दिराको विरोध गरिरहेका जयप्रकास नारायणसँग नजिक थिए । त्यही कारणले भारतमा अझै पनि समाजवादीहरू माझ बीपीलाई सम्मान गरिन्छ । इन्दिराको शासनको चर्को विरोध समाजवादी नेता जय प्रकास नारायणको नेतृत्वमा भइरहेको थियो ।तर बङ्गलादेश स्वतन्त्र बनाउनुपर्छ भन्ने मुद्दामा बीपी र इन्दिराको समान विचार थियो । दुई नेताको कुरा मिलेको सम्भवत यही एउटा मुद्दामा होला ।साराले बङ्गलादेशको स्वतन्त्र पक्षमा वक्तव्य निकालिरहँदा नेपाल सरकारले समर्थन गरेन । अझ त्यस आन्दोलनविरुद्ध नेपालका परराष्ट्रमन्त्रीको धारणा आइरहेको थियो ।सबै मुद्दामा इन्दिराको विरोध गर्ने बीपी बङ्गलादेशको मुक्ति सङ्घर्षमा इन्दिरासँगै रहे । तर ०१७ सालमा उनै बीपीको निर्वाचित सरकारविरुद्ध ‘कु’ गर्दा महेन्द्रलाई अघोषित रूपमा सघाएको भारतलाई नसघाएर महेन्द्र पाकिस्तानको पक्ष लागे । यो बढो रोचक थियो ।इन्दिराले नेपाल सरकारबाट समर्थन पाउनको लागि ठूलो प्रयत्न गरेको देखिन्छ । लामो प्रयासपछि अन्ततः सन् १९७२ जनवरी १६ मा नेपालले बङ्गलादेशको स्वतन्त्रतालाई मान्यता दियो ।जनवरी १६ मा राजा महेन्द्रले बङ्गलादेशलाई मान्यता दिए, जनवरी ३१ मा राजा महेन्द्रको रहस्यमयी देहान्त भयो । उनको मृत्यु टाइगर्स टप रिसोर्टमा भयो भनिन्छ । तर पछिका दस्तावेजले त्यस रिसोर्टका मालिक सीआईएका नेपाल प्रमुख थिए भन्ने छ । यी तथ्यलाई जोड्दा एक खालको रहस्यको सङ्केत नहुने होइन ।बङ्गलादेशको विभाजन नै भारतको मूलभाग र उसको उत्तर–पूर्वी भागलाई जोड्ने सानो पट्टी सिलिगुरी कोरिडोरलाई लिएर रहेको भारतको असुरक्षाको भावनाले निम्त्याएको थियो ।बङ्गलादेशको स्वतन्त्रताको मागलाई तत्काल समर्थन नगरेकोमा इन्दिरा नेपालसँग निक्कै आक्रोशित भएकी थिइन् । उनले ‘आए.ए.डब्लू. (र)’का प्रमुख रामनाथ काओलाई नेपाल भारतमा कसरी गाभ्न सकिन्छ भन्ने विचार गर्न निर्देशन दिइन् ।यो कुरा आर.के. यादव भन्ने रका पूर्व–अधिकारीले लेखेको ‘मिसन आर एन्ड ए. डब्लू’ पुस्तकमा आएको छ । पुस्तकअनुसार काओले त्यसका लागि नेपाल मिसन नै गठन गरेका थिए । त्यसअन्तर्गत सके सम्पूर्ण नेपाल भारतमा गाभ्ने नसके नेपालका निश्चित भागलाई भारतमा गाभ्ने विषयमा कुरा चलेको थियो ।भारतले सिलिगुडी कोरिडोरलाई कति महत्त्व दिन्छ भने त्यसको सुरक्षा प्रत्याभूत गर्नका लागि एउटा देशलाई टुक्र्याइदिएको, अर्को देशलाई आफूमा गाभेकोबाट देखिन्छ ।सिक्किम स्वतन्त्र देश हुँदा ‘सिलिगुरी कोरिडोर’को माथि सिक्किम पथ्र्यो । अब तिब्बती मूलको जनसङ्ख्या भएको सिक्किम यदि तिब्बतमा मिसिएको भए, त्यो त आज चीनमा पथ्र्यो । यो कुरा अस्ति डोक्लम विवादको समय पनि देखियो ।चिनियाँ सेना पहिलेदेखि चुम्बी उपत्यका रहँदा भारतले केही भनेन तर त्यहाँबाट माथि दोक्लम पठारमा चढेपछि भारतले ठूलो आपत्ति जनायो । किनकि दोक्लमको अवस्थिति यस्तो छ कि त्यहाँबाट सिलगुरी कोरिडोर मात्र होइन, कोलकाता पनि चिनियाँ रेन्जमा पर्छ । अनि उसले चिनियाँ सेना नहटेसम्म छाड्दै छाडेन ।यदि सिक्किम हामीले कल्पना गरेजस्तै तिब्बतमा रहेर चीनको शासनमा रहेको भए अथवा अलग राष्ट्र नै भएको भए पनि भारतका लागि ठूलो टाउको दुखाइको विषय हुन्थ्यो ।सिलिगुरी कोरिडरलाई लिएर भारत कति गम्भीर छ भन्ने कुरा उसले आफ्नो बलियो प्रतिस्पर्धीलाई टुक्र्याइदिएको र अर्को एक स्वतन्त्र देशलाई कब्जा गरेको देखिन्छ ।यी दुवै घटना एकदम छोटो योजनामा भएको थियो । त्यस्तै एउटा बलियो देशलाई टुक्र्याइदियो अनि हाम्रो आफ्नै देशलाई पनि कब्जा गर्ने सम्भावनाबारे सोचेको भित्री कुरा आइसकेको पनि बताए ।