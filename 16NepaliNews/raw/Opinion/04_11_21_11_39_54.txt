नेपालको अढाई सय वर्ष पुरानो राजतन्त्रात्मक व्यवस्थाविरुद्ध एक दशकसम्म लाखौँ जनतालाई सङ्गठित र व्यवस्थित विद्रोहमा सामेल गराएको राजनीतिक आन्दोलन यही फेब्रुअरी १३ देखि २५औँ हेमन्तमा  लाग्दैछ । आफैमा यो आन्दोलनको जीवन अहिले हेमन्त ऋतुको हिउँ सोहोर्दै  छ वा शरद ऋतुको सिरेटो व्यहोर्दै छ तर केही थान नेताहरुको जीवनमा भने वसन्त बहार आएको चाहिँ ध्रुव सत्य हो । यो पङ्क्तिकारले आफ्नो जीवनका पूरै दुई दशक स्वयंसेवी रूपमा यो आन्दोलनभित्र बिताएकाले आफ्ना केही विचार यहाँ लेख्दै छु ।१९९६ फेब्रुअरी १३ लाई आरम्भ बिन्दु मानिएको राजतन्त्र विरुद्धको नेपाली कान्छो  सशस्त्र विद्रोहले पुरानो व्यवस्थाको अन्तिम मेरुदण्ड करिब एक लाख सेनाविरुद्ध एक चौथाइ सेना निर्माण गरेको इतिहासको तथ्य हो । देशका नब्बे प्रतिशत भूभागमा नयाँ सत्ताका भ्रुणहरु जन्माएको अर्काे तथ्य हो । राजनीतिक तथा फौजी रूपमा पुरानो सत्तालाई हायल कायल पारेको पनि सत्य हो । सुदूर कर्णालीका अनपढ युवा सुदूरपूर्वका सामरिक नक्सा कोर्दै फौजी श्रेष्ठता कायम गरेको र देशका हजाराँै फौजी ठेगानामा निर्मम हमला गरेको पनि सत्य हो । तर पच्चीस वर्ष लाग्दै गर्दा के यी सत्यहरु सपना जस्ता लाग्दैनन् ? र, केही थान नेताहरु र तिनका परिवार वा भजन मण्डली नयाँ सत्ताका मसिहा भएको मात्रै धु्रव सत्य हो जस्तो लाग्दैन ?संविधान सभाबाट नयाँ संविधान  निर्माण भएको र पुरानो व्यवस्था आर्यघाटमा सेलाइएको सत्य हो तर केन्द्रदेखि गाउँगाउँ पुगेको सिंहदरबारमा जनताबाट चुनिएका भनिएकाहरु नेपालका अन्तिम राजा जस्तै व्यापारी र ठेकेदार भएको सत्य स्थापित हुन खोज्दैछ । के एउटा व्यापारी र ठेकेदार राजा फालेर सयौँ राजालाई पुनस्र्थापित गर्न लाखौँ जनताले आफ्नो आँशु पसिना र  बलिदानी गरेका थिए ? के समाजवाद ठेक्कापट्टा, कमिसन र भ्रष्टाचारको बाटो हुँदै आउने हो ? र वैधानिक रूपमा नियुक्त भएका केन्द्रदेखि गाउँसम्मका राजाको लागि आएको वा आउँदै गरेको समाजवादलाई आन्दोलनमा  इमानदार र क्रान्तिकारीहरुले काँध थामिदिनुपर्ने कुरो ठीक हो ? अथवा तिनलाई चुच्चे टोपी लगिदिन सल्लाह गर्नु अहिलेको सत्य होइन र ?आन्दोलनको फुट र विभाजन गर्दै अप्राकृतिक एकतामा रमाउने र  नयाँ संकरणको राजतन्त्रविरुद्ध आवाज उठाउनेलाई अझै पनि जेलमा कोच्ने प्रचलनलाई वैधानिक बनाइएको छ ।  अन्याय, भ्रष्टाचार र अशान्तिका विरुद्ध शान्ति, न्याय र शिष्टाचारमार्फत अपूरा राजनीतिक मुद्दाहरु लागि आवाज उठाउनेहरुको  निवास जेल नै हो भने त्यो सत्य स्वीकार गर्न अर्काे पुस्ता जन्मनु अनिवार्य छ ।नेपाली जनयुद्धको पच्चीसौँ वर्षगाँठको स्मरण गरिरहँदा फागुन १ लाई सकभर बिर्सन खोज्ने नेतृत्वको इरादा बेपत्ता हाम्रा पत्रकार मिलन नेपाली लगायत हजारौँ असल नागरिकलाई बिर्सन खोज्ने होइन र ? बेपत्ता बनाउनेहरूलाई उन्मुक्ति, बढुवा र पुरष्कृत गर्न लाखौँ घडी र पला जाग्राम हुने नेताहरु बेपत्ता हाम्रा प्रिय कमरेडहरुको खोजीका लागि विनय गर्दा किन सुतिरहेका होलान् ? के यिनले फागुन १ सम्झिरहेका होलान् ? सत्य के हो– बेपत्ता योद्धाहरुको लास र सास नभेटिनु सत्य हो कि बेपत्ता गर्नेहरुका पक्षमा सास नफेरी लाग्नु सत्य हो ? के सङ्क्रमणकालीन न्यायको कुनै गुन्जायस छ ? पीडितलाई प्रलोभन वा डर धम्की होइन न्यायको बाटोका पक्षमा ओकालत गर्नु कर्तव्य हो वा अन्याय गर्नेहरुको शासन, व्यापार र फुल्ली थप्न रबर स्ट्याम्प बनेर उनीहरुसँग  लगनगाठो जोड्नु पच्चीसभित्रैको क्रान्तिकारी छलाङ्ग हो ?  (ओ–अ) प्रिय सत्तासीन कमरेड यो गर्न तिम्रा हातहरु काम्दैनन् ? फागुन १ तिमीले इतिहासको गौरवशाली दिन थियो भन्ने बिर्सिसकेको सत्य प्रमाण यही होइन र ?यसै फागुनमा तत्कालीन राज्यले हत्या गरेका १४ वर्षका दिलबहादुर रम्तेल अहिले चालिसको फेरोमा लाग्थे र उनीपछि क्रमशः पछिल्लो मितिमा लगातार दस वर्षसम्म मारिएका र जनताको व्यवस्थाका लागि पीरतापूर्वक मृत्यु स्वीकार गरेका  १४ हजार सुन्दर  जीवनहरुको बलिदानमाथि नैतिकहीन राजनीति गर्नुभन्दा सहिदको रगत पोखिएको माटो छोएर नैतिकहीनहरुको भण्डाफोर गर्नु सत्यको पक्ष लिनु हो । सहिदको बलिदानीबाट आएको र ल्याएको सार्वभौम संसदमा राजतन्त्रको कुडा कर्कटलाई उनीहरुको डाकागिरी र हत्या हिंसाको पुरस्कार स्वोरूप भव्य शपथग्रहण गराउनु रातो गलैँचा कुल्चिँदै  प्रतिक्रान्ति आगनमा आइपुग्नु होइन र ?प्रतिक्रान्तिलाई रातो गलँैचाको बाटो हुँदै स्वागत गर्ने तर क्रान्तिकारीहरु बाध्यताले देश निकाला भएकोमा क्रिसमस केक काट्नेहरुबाट  पछिल्लो क्रान्तिका उपलब्धिहरु अपहरित भएका छन् । के ती अपहरणकर्ताविरुद्ध बोल्नु यो युगको आवश्यकता होइन ? फागुन १ वा फेब्रुअरी १३ को सन्देश यो पच्चीस वर्षपछि पनि यही हो कि क्रान्तिका अपहरणकर्ताहरु विरुद्ध निरन्तर आवाज जारी राखौँ । शान्ति र अन्यायको पक्षको हाम्रो आवाजले उनीहरुको स्वर्गमा खैलाबैला मच्चिन्छ भने दुन्दुभी अझै जारी राखौँ । के अहिलेको सत्य यही होइन र ?  आन्दोलनको फुट र विभाजन गर्दै अप्राकृतिक एकतामा रमाउने र  नयाँ संकरणको राजतन्त्रविरुद्ध आवाज उठाउनेलाई अझै पनि जेलमा कोच्ने प्रचलनलाई वैधानिक बनाइएको छ ।  अन्याय, भ्रष्टाचार र अशान्तिका विरुद्ध शान्ति, न्याय र शिष्टाचारमार्फत अपूरा राजनीतिक मुद्दाहरु लागि आवाज उठाउनेहरुको  निवास जेल नै हो भने त्यो सत्य स्वीकार गर्न अर्काे पुस्ता जन्मनु अनिवार्य छ । यदि (ओ–अ) प्रिय सत्तासीन लाल मित्रहरु तिमी बन्दुकले होइन विवेकले शासित छौ भने र राजनीतिक नैतिकताको झिनो अंश बाँकी छ भने अघिल्लो राजतन्त्रदेखि पछिल्लो तिम्रो राजतन्त्रसम्मका सबै झुटा मुद्दा माघ अन्तिम दिन अगेनामा जलाऊ र  फागुन १ मा निःसर्त आममाफी सहित शान्तिका परेवा गणतन्त्रको नील गगनमा उड्न देऊ ।सलाममहान नेपाली जनताउसको अदम्य साहसको विद्रोहजो  महान थियो,रहिरहने छ– यो ‘प्लानेट’ रहेसम्म ।तिमीले,क्रान्तिकारीका हत्याराहरुसँगरोज ‘रोज’ साटिरहँदार, उनीहरुसँगै प्रेम गर्ने ‘प्रपोज’ दोहोर्‍याउँदै गर्दाहामी भने बिर्सने छैनौँफेब्रुअरी १३ को आँधीहुरी,तर बरु बिर्सने छौ १४को भ्यालेन्टाइन ।#जनयुद्ध