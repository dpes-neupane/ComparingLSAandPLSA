सरकार आर्थिक वर्ष २०७७/७८ को बजेटको तयारीमा छ । यो वर्ष विश्वमै कोरोनाभाइरस (कोभिड–१९) को महामारी देखिएको र यसले विश्वलाई नै ठूलो आर्थिक प्रभाव पारेको अवस्थामा हामी पनि यसबाट अछुतो छैनौं । यस्तो अवस्थामा हामीले ल्याउन लागेको बजेटको लक्ष्य र कार्यक्रमहरुको प्राथमिकताक्रम केही भिन्न हुन्छ । त्यसका लागि राम्रो अध्ययन गरेर त्यसको प्रभावबारे मूल्यांकन गरेर त्यस्ता कार्यक्रम र लक्ष्यहरु निर्धारण गर्नुपर्ने अवस्था देखिएको छ ।सरकारले ल्याउने सबै बजेट मुलुकको आर्थिक र सामाजिक विकासका लागि नै परिलक्षित हुन्छन् । तर, समय, परिस्थिति, जनताको अपेक्षा, राज्यलाई प्राप्त हुनसक्ने स्रोत र बजेटको कार्यान्वयन गर्ने क्षमतालाई समेत आधार मानेर नयाँ बजेटको कार्यक्रमको प्राथमिकता निर्धारण गर्नुपर्छ र त्यहीअनुसार बजेट आउनुपर्छ ।बजेटको स्रोत र आकारयो वर्षजस्तै आगामी वर्षमा सरकारलाई प्राप्त हुने स्रोतमा केही दबाब हुनसक्छ । सरकारलाई प्राप्त हुने स्रोतको क्षेत्र भनेको राजश्व, वैदेशिक सहयोग, वैदेशिक ऋण र आन्तरिक ऋण हुन् । त्यस्तै, अघिल्लो वर्ष सरकारी ट्रेजरीमा खर्च हुन नसकेर बाँकी रहेको रकम पनि बजेटको स्रोतको रुपमा अर्को वर्षको लागि प्रयोग गर्न सकिन्छ ।यद्यपि राजश्व संकलन नै राज्यको सबैभन्दा महत्त्वपूर्ण र प्रमुख स्रोत हो । अरु स्रोतका आ–आफ्नै सीमा हुन्छन् । आन्तरिक ऋण उठाउने एउटा सीमा हुन्छ । कुल ग्राहस्र्थ उत्पादनको ५ प्रतिशतभन्दा बढी आन्तरिक ऋण उठाउन पाइँदैन । बाह्य ऋणको पनि त्यस्तै सीमा हुन्छ ।सीमा नहुने र जतिपनि सहयोग लिन सकिने भनेको वैदेशिक अनुदान हो । तर, नेपाललाई सहयोग गर्ने विश्वका सबै राष्ट्र अहिले समस्यामा छन् । त्यसैले  द्विपक्षीय सहयोगको धेरै अपेक्षा गर्न सकिने अवस्था छैन । ती राष्ट्रहरुबाट प्राप्त हुने अनुदान र ऋण सहयोग आगामी वर्ष धेरै प्राप्त नहुन सक्छ । यो वर्षको राजश्व र खर्च नियमित भएको भए आगामी वर्ष यो बजेटको आकार र प्राथमिकता अर्कै हुन्थ्यो । तर, अहिलेको अवस्थाको प्राथमिकता त्योभन्दा फरक हुने भयो । देशमा स्वास्थ्य अवस्था र यो महामारीले पारेको आर्थिक प्रभावलाई हेरेर आगामी बजेटका प्राथमिताक्रम निर्धारण हुनुपर्छ र त्यही अनुसार नीति तथा कार्यक्रम र बजेट पनि आउँछ भन्ने मलाई लाग्छ ।बहुपक्षीय दाताहरुबाट प्राप्त हुने सहयोग भने हामीले अपेक्षा गर्न सक्छौं । विश्व बैंक, अन्तर्राष्ट्रिय मुद्रा कोष, एशियाली विकास बैंक लगायतबाट प्राप्त हुने सहयोग निरन्तर आउन सक्छ । तर, उनीहरुले दिने धेरैजसो सहयोग कार्यक्रम तोकेर आउने गरेको छ । हामीलाई अहिले कार्यक्रम तोकेर आउने सहयोग भन्दा बजेटरी सहयोग चाहिएको छ, जसलाई आफ्नो अनुसार खर्च गर्न सकियोस् । सरकारले त्यस्तो सहयोगका लागि कोशिस गर्नुपर्ने आवश्यकता देखिन्छ ।यी सबै कारणले गर्दा बजेटको आकार चाहेर धेरै बनाउन सकिँदैन । त्यो एउटा सीमाभन्दा माथि जान सक्दैन । अवस्था सामान्य थियो भने चालु आर्थिक वर्षको बजेट खर्च बढी हुन्थ्यो । त्यसैअनुसार अर्को वर्षका लागि नियमित रुपमा ठूलो आकारको बजेट आउन सक्थ्यो । तर, यो वर्षको खर्च र अर्को वर्षको स्रोतको आधार हेर्दा आगामी वर्षको बजेट त्यति ठूलो आकारमा ल्याउनु हुँदैन । यतिकै बजेट आउनुपर्छ भन्न सकिँदैन । तर, अर्को वर्षको बजेटको आकार चालु आर्थिक वर्षकै हाराहारीमा हुँदा उपयुक्त हुन्छ ।बजेटको प्राथमिकतायो वर्षको राजश्व र खर्च नियमित भएको भए आगामी वर्ष यो बजेटको आकार र प्राथमिकता अर्कै हुन्थ्यो । तर, अहिलेको अवस्थाको प्राथमिकता त्योभन्दा फरक हुने भयो । देशमा स्वास्थ्य अवस्था र यो महामारीले पारेको आर्थिक प्रभावलाई हेरेर आगामी बजेटका प्राथमिताक्रम निर्धारण हुनुपर्छ र त्यही अनुसार नीति तथा कार्यक्रम र बजेट पनि आउँछ भन्ने मलाई लाग्छ ।आगामी बजेटमा खासगरी शिक्षा र स्वास्थ्य क्षेत्रलाई अलिक फरक ढंगबाट हेर्नुपर्ने देखिन्छ । त्यस्तै, स्थानीय तहलाई साधन र स्रोतबाट सम्पन्न बनाउने खालका कार्यक्रम पनि आगामी वर्षका लागि आउनुपर्छ । किनभने विपद्को बेला स्थानीय स्थानीय स्रोत पनि परिचालन गर्न सकिँदो रहेछ र यसको भूमिका बढी महत्त्वपूर्ण हुने रहेछ भन्ने कुरा सिकाएको छ ।त्यस्तै, निजी क्षेत्रको भूमिका र क्षमताका सम्बन्धमा पनि केही पुनर्विचार गर्नुपर्ने अवस्था देखिएको छ । उहाँहरुका पनि आ–आफ्नै समस्या होलान् । तर, देशलाई अप्ठ्यारो परेको अवस्थामा सहयोग गर्ने हिसाबले साधन स्रोतको हिसाबले त्यति सबल देखिएन । यो अवस्थालाई समेत विचार गरेर अतिकति फरक ढङ्गले कार्यक्रमहरु ल्याउनुपर्छ ।हाम्रो आर्थिक नीतिका मुख्य तीनवटा क्षेत्रहरु कृषि, उद्योग र सेवा क्षेत्र हुन् । ती तीनवटै क्षेत्रको वित्तीय तथ्यांक लिएर अध्ययन गर्नुपर्छ । अहिले सेवा क्षेत्रमा सबैभन्दा बढी प्रभाव रोजगारीमै परेको छ । बैंकिङ वित्तीय क्षेत्रमा पर्ने प्रभाव, औद्योगिक क्षेत्र, होटल रेष्टुरेन्ट क्षेत्र, हवाई क्षेत्र, खुद्रा व्यापार, औद्योगिक उत्पादन लगायत क्षेत्रमा पार्ने प्रभावलाई त्यस्तो नकारात्मक प्रभावलाई कम गर्नेजरी प्राथमिकता निर्धारण हुनुपर्छ  ।सरकारले कोरोनाको समग्र समस्यालाई प्याकेज मानेर सम्बोधन गर्नुपर्छ । वैदेशिक रोजगारीलाई कसरी व्यवस्थापन गर्ने ? यहीँ रोजगारी गुमेकालाई कसरी व्यवस्थापन गर्ने भन्ने कुरा अहिलेको समस्याको प्याकेजमा सम्बोधन गर्ने विषय हुन् ।आगामी वर्षको कार्यक्रमको प्राथमिकता निर्धारण नै फरक ढंगले गर्नुपर्छ भनेपछि अबको बजेटमा स्वतः अहिलेको जस्तो खुद्रे कार्यक्रम राख्नुहुँदैन । संघले बजेट बनाउँदा संघीयताको मर्म अनुसार बनाउनुपर्छ । संघले ठूला आयोजना, नीतिगत कार्यक्रम, मानव स्रोत विकास र पूर्वाधार विकासका कार्यक्रमलाई आफ्नोमा राख्नुपर्छ । बाँकी आयो प्रदेश र स्थानीय तहमा पठाउनुपर्छ । प्रदेश र स्थानीय तहलाई आयोजना कार्यान्वयनमा सबल बनाउने बंगले जानुपर्छ । त्यसका लागि समग्र बजेटरी सिस्टममै पुनरावलोबन गर्नुपर्ने अवस्था आउन सक्छ ।बेरोजगारी समस्यासरकारले कोरोनाको समग्र समस्यालाई प्याकेज मानेर सम्बोधन गर्नुपर्छ । वैदेशिक रोजगारीलाई कसरी व्यवस्थापन गर्ने ? यहीँ रोजगारी गुमेकालाई कसरी व्यवस्थापन गर्ने भन्ने कुरा अहिलेको समस्याको प्याकेजमा सम्बोधन गर्ने विषय हुन् ।आगामी दिनमा वैदेशिक रोजगारीमा जाने संख्या कम हुने र रेमिट्यान्स पनि कम हुँदा वैदेशिक मुद्रा सिञ्चितिमा असर गर्नसक्छ । त्यसका लागि आन्तरिक उत्पादन बढाएर आयात प्रतिस्थापन गर्ने र निर्यात प्रवद्र्धन गर्ने नै हो ।अर्कोतर्फ, समस्या सहज हुँदै गयो भने पर्यटन क्षेत्रलाई हामी विस्तारै चलायमान बनाउँदै जान सक्छौं । वा, वैदेशिक लगानी तान्न सक्यौं भने वैदेशिक मुद्रा आर्जन गर्ने क्षेत्रलाई पनि हामी सबल बनाउँदै जान सक्छौं । समस्या छन्, तर समस्यालाई समाधान गर्न अब निकै ठूलो अभ्यास गर्नुपर्छ ।विकासको आयोजनाठूला आयोजनालाई स्रोतको समस्या हुँदैन । यो वर्ष विनियोजित रकम छ, त्यसले पुग्छ । जुन क्षेत्रमा रकम बचत हुन्छ त्यसबाट काट्ने र जुन क्षेत्रमा बढी खर्च हुन्छ त्यसलाई नियमित गर्ने भन्ने प्रक्रियाबाट अर्थमन्त्रालयले योजना बनाएर काम गरिरहेको छ ।हुन त अहिले राष्ट्रिय गौरवको आयोजनाको संख्या नै बढी छ । त्यसपछि गेमचेञ्जर आयोजना भनेर थप आयोजनाहरु समावेश गरिएका छन् । यी आयोजनाहरु पनि राष्ट्रिय गौरवका आयोजनाकै हैसियतका हुन् । यी आयोजनाहरुलाई प्राथमिकताका साथ रकम विनियोजन गर्ने र त्यसपछि मात्रै अन्य परियोजनालाई प्राथमिकतामा राखेर जाँदा अर्थ व्यवस्थापन गर्न सहज हुन्छ ।सरकारी खर्च कटौतीआगामी वर्ष संघीय सरकारको खर्च घटाउन सकिन्छ । अहिलेको संघीय संरचना र दरबन्दी ठूलो छ । यसलाई समायोजन गर्न सकिन्छ । अनावश्यक खर्चहरु कटौती गर्न सकिन्छ । कुन मन्त्रालयमा, कुन शीर्षकमा कति खर्च घटाउन सकिन्छ भनेर हेर्नका लागि अर्थ मन्त्रालय, योजना आयोग र सम्बिन्धत मन्त्रालय छलफल गर्न सकिन्छ । यसरी बसेर टलफल गरेर खर्च कटौती गर्ने दिशामा अघि बढ्ने हो भने स्रोतको व्यवस्थापन गर्न सहज हुन्छ ।(पूर्व अर्थसचिव सुवेदीसँग गरिएको कुराकानीमा आधारित)#डा. शान्तराज सुवेदी#बजेट