आजभोलि फ्रान्समा ‘येल्लो भेस्ट मुभमेन्ट’को नाममा भइरहेको जनआन्दोलनले नवउदार पुँजीवादभित्रको सड्ढटलाई छर्लड्ड देखाइरहेको छ । ‘सामाजिक लगानी कटौती’ (अस्टरिटी)को नाममा आफूमाथि थोपरिएको आर्थिक बोझविरुद्ध पेरिसमा दुई सातादेखि हजारौं हजार मानिस सडकमा उत्रेका छन् । उनीहरूले गरिब कामदार जनताको दैनिक जीवनमा असर पर्नेगरी सामाजिक क्षेत्रमा सरकारी लगानी कटौती गर्नुको सट्टा धनीमाथि कर बढाएर स्रोत बढाउन सरकारसमक्ष माग गरिरहेका छन् । आन्दोलनको सुरूवात डिजलमा भएको मूल्यवृद्धिविरुद्ध भएको थियो । तर आज आन्दोलनको विषय मूल्यवृद्धिमा मात्र सीमित छैन । आन्दोलनको उद्देश्य फराकिलो बनेसँगै जनताको समर्थन पनि व्यापक बन्दै गएको छ । केही उदारपन्थीहरूको समूहले यो आन्दोलनलाई वामपन्थी अतिवाद र दक्षिणपन्थी अतिवादको अगुवाइमा भइरहेको आन्दोलनको रुपमा चित्रण गर्ने प्रयास गरे । यो आन्दोलनले अन्तत: फासीवादी शक्तिलाई नै बल पुर्‍याउने उनीहरूको मत छ । तर वास्तवमा उनीहरू आन्दोलनमार्फत् व्यक्त भइरहेका जनताका दु:खलाई अस्वीकार गर्न खोजिरहेका छन् । फासीवादीहरूलाई दोष लगाएर उदारपन्थी समूहहरू आफूप्रति सहानुभूति बटुल्न खोजिरहेका छन् । निसन्देह फ्रान्समा फासीवादी आन्दोलन बलियो छ । तर फासीवादी आन्दोलन र अहिले चलेको येल्लो भेस्ट मुभमेन्टबीच कुनै सम्बन्ध छैन । यो आन्दोलनबाट राजनीतिक रुपमा कसलाई फाइदा होला भन्ने कुरा त्यहाँका विभिन्न राजनीतिक मोर्चाको सक्रियता र अग्रसरतामा भर पर्ने कुरा हो । अहिले नै भविष्यवाणी गर्नु वस्तुगत हुने छैन । वास्तवमा यो आन्दोलनप्रति कुनै शक्तिको संरक्षण देखिादैन । जनतालाई राहत दिन धनीसँग कर बढाउनुपर्छ भन्ने माग दक्षिणपन्थीहरूको कसरी हुन सक्छ ? बरू ती माग नवउदारवादले कामदार जनतालाई धकेलेको बन्द गल्लीभित्रबाट उठेका प्रगतिशील माग हुन् । अहिले सडकमा पोखिएको यो असन्तोषको जरा के हो ? सड्ढटको समयमा उत्पादन र रोजगार कम हुँदै जाने गर्दछ । त्यसकारण सरकारको राजस्व पनि घट्ने गर्दछ । वित्तीय घाटा नियन्त्रण गर्ने हो भने, युरोपेली सङ्घको नियमअनुसार त्यस्तो वित्तीय घाटा ३ प्रतिशतभन्दा नबढाउने हो भने सरकारले आफ्नो खर्च कटौती गर्नुपर्ने हुन्छ । यसका दुई थरी असर हुनेछन् : पहिलो, औसत माग थप कटौती गरेर सड्ढटलाई अझ पेचिलो बनाउने छ । दोस्रो असर, सरकारले खर्च कटौती गर्नुको अर्थ लोककल्याणकारी खर्चमा कटौती गर्नु हुने छ । यसले नि:सन्देह कामदार जनतालाई नै निचोर्ने काम गर्ने छ । कामदार जनता तीन फरक–फरक तरिकाबाट प्रहारमा पर्ने छन्: पहिलो, नवउदार आर्थिक सड्ढट आफैबाट कामदार जनता पिरोलिने छन् । दोस्रो, सड्ढटको प्रतिरोध गर्न सरकारले गर्ने खर्च कटौतीले उछाल्ने सड्ढटले कामदार जनता अर्को मारमा पर्ने छन् । तेस्रो, सरकारले खर्च कटौती गर्दा लोककल्याणकारी क्षेत्रमा खर्च कटौती गर्ने छ, जसले कामदार जनताको जीवनस्तरमा प्रत्यक्ष नकारात्मक असर पार्ने छ । त्यहाँ पनि कामदार जनता नै पीडित हुने छन् । यस्तो परिस्थितिमा अघि बढिरहेको पेरिसमा आज सल्किादो जनविरोध पक्का पनि आश्चर्यको विषय होइन ।बढ्दो वित्तीय घाटाले विकास गरेको औसत माग आंशिक रुपमा भने पनि विदेशमा ‘चुहिन्छ’ भन्ने तथ्यले बढ्दो वित्तीय घाटामाथि संरचनागत सीमितता जोडिन्छ । यही तथ्यको आधारमा नवउदारवादअन्तर्गत कुनै पनि देशले आयातमाथि नियन्त्रण गर्ने अनुमति दिँँदैन । संयुक्त राज्य अमेरिका एक्लैले मात्र आयातमाथि आजसम्म रोक लगाइरहेको छ । कुनै पनि युरोपेली देशले आयातमाथि निषेध गरिरहेको छैन । वास्तवमा कुनै पनि युरोपेली देशले युरोपेली सङ्घबाट बाहिर नगएसम्म यो काम गर्न सक्दैन ।एउटा प्रश्न उठ्न सक्छ, सरकारले आफ्नो खर्च कटौती नगरे के होला ? त्यसो गर्दा नि:सन्देह वित्तीय घाटाको आकार बढ्ने छ । त्यो अवस्था वित्तीय पुँजीको लागि अस्वीकार्य हुने छ र वित्तीय घाटा कूल गार्हस्थ उत्पादन (जीडीपी)को तीन प्रतिशतभन्दा बढाउन नपाइने युरोपेली सङ्घको नियमविपरीत पनि हुने छ । तर फ्रान्स सरकारले यी पक्षलाई बेवास्ता नै गरे पनि वित्तीय घाटा वृद्धिको खाल्डोबाट उसलाई उम्कन गार्‍हो छ । यदि हामीले यी दुवै अवस्था– पहिलो, सरकार दृढतापूर्वक ३ प्रतिशत वित्तीय घाटाको सीमाभित्र बसेको र दोस्रो, राजस्व घटेजतिकै अनुपातमा सामाजिक क्षेत्रमा सरकारी खर्च कटौती गर्न नमान्दाको अवस्थाबीच तुलना गर्दा पछिल्लो अवस्थामा व्यापार सन्तुलनको चालू घाटा अघिल्लोको भन्दा बढी हुने छ । अर्को शब्दमा, चालू घाटा अझै नबढाउने हो भने विद्यमान ठूलो आकारको वित्तीय घाटालाई व्यवस्थापन गर्न सकिन्छ । तर चालू घाटा बढे फ्रान्सले अझ अरू समस्या सामना गर्नुपर्ने हुन्छ । वित्तीय घाटा बढ्नुको कारण गलत बुझाइमात्रै होइन, बरू संरचनागत सीमितताका कारण पनि वित्तीय घाटा बढ्ने गर्दछ । यस्तो संरचनागत सीमितताबारे बुझ्न हामीले एकथरी वैकल्पिक अवस्थाको परिकल्पना गरौं । मानौं, फराकिलो व्यापार घाटाले चालू घाटा अझ नबढाओस् भन्ने लक्ष्यका साथ फ्रान्सले आयातमा नियन्त्रण गर्‍यो । वित्तीय घाटा कुल गार्हस्थ उत्पादनको ३ प्रतिशतभित्रै रहने अवस्थाभन्दा त्यस्तो अवस्थामा औसत माग बढ्ने छ । फलत: आन्तरिक उत्पादन र रोजगारमा वृद्धि हुने छ । ठूलो आकारमा निर्यातमा पैसा बाहिरिने छैन । त्यस्तो अवस्थामा वित्तीय घाटा पूर्ति गर्न कुनै थप बाह्य ऋणको आवश्यकता पनि पर्ने छैन । बढ्दो वित्तीय घाटाले विकास गरेको औसत माग आंशिक रुपमा भने पनि विदेशमा ‘चुहिन्छ’ भन्ने तथ्यले बढ्दो वित्तीय घाटामाथि संरचनागत सीमितता जोडिन्छ । यही तथ्यको आधारमा नवउदारवादअन्तर्गत कुनै पनि देशले आयातमाथि नियन्त्रण गर्ने अनुमति दिँँदैन । संयुक्त राज्य अमेरिका एक्लैले मात्र आयातमाथि आजसम्म रोक लगाइरहेको छ । कुनै पनि युरोपेली देशले आयातमाथि निषेध गरिरहेको छैन । वास्तवमा कुनै पनि युरोपेली देशले युरोपेली सङ्घबाट बाहिर नगएसम्म यो काम गर्न सक्दैन । युरोपेली सङ्घले आफ्ना सदस्य देशलाई आयातमा रोक लगाउने त्यस्तो स्वतन्त्रता प्रदान गर्दैन ।  फ्रान्सले आज सामना गरिरहेको अन्योल यही हो । फ्रान्सका राष्ट्रपति इम्मानुएल म्याक्रोंले टेलिभिजन सम्बोधनमार्फत् येल्लो भेस्ट मुभमेन्टकारीका मागबारे सहुलियतका कार्यक्रम घोषणा गरे । उनले न्यूनतम ज्याला वृद्धि गर्ने र डिजलको मूल्यवृद्धि फिर्ता लिने घोषणा गरे । तर उनले धनी वर्गमाथि कर बढाउने कुनै घोषणा गरेनन् । उनको यस्तो घोषणाले वास्तवमा युरोपेली सङ्घले तोकेको सीमाभन्दा फ्रान्सको वित्तीय घाटा बढ्ने छ । फ्रान्सको बढ्दो वित्तीय घाटालाई युरोपेली सङ्घले केही छुट नै दिएको अवस्थामा पनि विदेशबाट थप ऋण लिन उसले वित्तीय पुँजीको चाकडी गर्नैपर्ने हुन्छ । त्यसको अर्थ भनेको जनतालाई फेरि पनि अरु कुनै माध्यमबाट निचोर्नु हुने छ । अर्को कोणबाट यसलाई हेरौं । म्याक्रोंले धनी वर्गमाथि कर बढाएर वित्तीय घाटा सन्तुलनमा ल्याउन सक्थे । विडम्बना म्याक्रोंले यो सम्भावनाको ढोका भने बन्द गरिसकेका छन् । किनभने धनी वर्गमाथि कर लगाएर वित्तीय घाटा सन्तुलनमा ल्याउने निर्णय वित्तीय पुँजीलाई स्वीकार्य हुने थिएन । वित्तीय घाटा बढाउने क्रममा म्याक्रोंले आयातमाथि नियन्त्रण गर्न सक्थे । त्यस्तो अवस्थामा बढ्दो आन्तरिक उत्पादन र रोजगारमार्फत् बढ्दो औसत मागलाई सम्बोधन गर्न सकिन्थ्यो । त्यसले चालू व्यापार घाटा बढाउने थिएन । तर युरोपेली सङ्घको नियमभित्र रहेर त्यसो गर्न सम्भव छैन । अनि वित्तीय पुँजीलाई पनि यो स्वीकार्य हुने छैन । त्यसकारण म्याक्रोंको टेलिभिजन घोषणाले वित्तीय तथा चालू घाटा बढाउने छ । कुनै निकायले, उदाहरणका लागि अन्तर्राष्ट्रिय मुद्रा कोष, विश्व बैंक आदिले प्रदान गरेको पुँजीको भरमा यो काम गर्न खोजे उसले स्वभावत: त्यसबापत आफ्नो लागि ‘मेवा’ खोज्ने छ । त्यस्तो ‘मेवा’को अर्थ सामाजिक क्षेत्रमा सरकारी लगानी कटौती (अस्टेरिटी) नै हुने छ । आज भइरहेको पनि त्यही हो र कुनै पनि समयमा हुने पनि त्यही हुने छ । म्याक्रोंको घोषणाले जनतालाई भ्रममा राखी केही समयको लागि विरोधका गतिविधि रोक्न सफल हुन सक्छ । कालान्तरमा जनतालाई अझ मारमा पार्नेगरी अहिले केही समयको लागि म्याक्रों सरकारले शान्ति किन्न पनि सक्ला । वास्तवमै कामदार जनतालाई केही राहत दिने हो भने त्यस्तो राहत अतिरिक्त उत्पादन गर्नेहरूसँग लिएर (धनीसँग कर लगाएर) वा औसत माग बढाई त्यसको पूर्ति देशभित्रै उत्पादन बढाएर गर्न सकिन्छ । त्यसो नभए अर्को एउटा विकल्प भनेको विदेशबाट स्रोत सापटी लिएर गर्नु हो । धनीको अहितमा सरकार केही गर्न तयार नभएकोले पहिलो विकल्पको सम्भावना रहेन । म्याक्रोंले गरेको सहुलियत घोषणाका कारण केही मात्रामा आन्तरिक उत्पादनमा वृद्धि भए केही बाह्य सहायता भने लिनुपर्ने हुन्छ । अर्थात् दोस्रो र तेस्रो विकल्पको प्रयोगले राहतको लागि बाटो खुला गर्न सक्छ । तर कुनै पनि प्रकारको बाह्य सहायता लिनुले अन्तत: जन्माउने भनेको सामाजिक क्षेत्रमा राज्यको लगानी कटौती (अस्टेरिटी) नै हो । सामाजिक लगानी कटौतीको भार कामदार जनताभित्रकै कुनै क्षेत्रले बहन गर्नुपर्ने हुन्छ । म्याक्रोंले अहिले घोषणा गरेको सहुलियत कार्यक्रम भनेको क्षणिक र अस्थिर हो । कामदार जनताको एउटा हिस्सालाई मारेर अर्को हिस्सालाई सहुलियत दिने घोषणा हो म्याक्रोंको । तर फ्रान्सेली राष्ट्रपति म्याक्रोंको यो घोषणाबाट फ्रान्सेली जनताको आक्रोशको गहिराइ भने मापन गर्न सकिन्छ । नवउदारवादका पक्षधरहरूले समेत यो जनआक्रोशलाई उपेक्षा गर्न सकेका छैनन् । भारतको नयाँ दिल्लीमा किसानहरूको जुलुसदेखि पेरिसमा येल्लो भेस्ट मुभमेन्टसम्म हामी जताततै जनताको विश्वव्यापी विस्फोटन देखिरहेका छौं । यसले स्थापित गर्न खोजेको एउटा सत्य भनेको नवउदारवादी पुँजीवाद आज अन्तिम श्वास फेरिरहेको छ । (पटनायक विख्यात भारतीय माक्र्सवादी विद्वान् हुन् । न्युजक्लिक, १४ डिसेम्बर २०१८ बाट नेपालीमा अनुवाद नीरज लवजूले गरेका हुन् ।)   