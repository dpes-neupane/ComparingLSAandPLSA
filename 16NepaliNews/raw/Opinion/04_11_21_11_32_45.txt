म मेरा साथीहरूसँग माफी माग्न चाहन्छु । माफी कुन अर्थमा भने भारतले खोसेको लिपुलेक र कालापानी फर्काउन म अहिले तपाईंहरूसँगै खुकुरी बोक्न सक्दिन । मलाई त्यही सीमा–पर्खालको डर छ, जो दलित र गैरदलितबीच ठ्याइएको छ, जुन महिला र पुरुषबीच ठड्याइएको छ । मलाई त त्रास छ, सिमानाभित्रै रहेको काँडेतारको, जुन मधेश र पहाडी, हिन्दू र मुस्लिम, ख्रीष्टियनबीच बारिएको छ । माफ गर्नुहोला, मलाई लिपुलेक तपाईंलाई जत्तिकै दुख्छ । भलै राष्ट्रवादको नाममा विवेक बन्धकी राखेर सत्ताको गीत गाउन मलाई मन्जुर छैन ।मलाई देशको बाहिरी सीमाभन्दा बढी अहिले चौरजहारी दुखेको छ । त्यहाँ मानवीयता दुखेको छ । हजारौं वर्षअघिदेखिको घाउ पटक–पटक नदुखेको होइन । अहिले अझ बढी दुखेको छ । सबैभन्दा बढी त मेरा गैरदलित साथीहरूको मौनताले दुखेको छ । लकडाउनमा केटी भगाउन किन गएको ? बालविवाहलाई किन प्रवर्द्धन गरेको ? केटीलाई अपहरण गर्न पटक–पटक किन गएको ? तपाईंका यी प्रश्नले झन् बढी चौरजहारी दुखेको छ ।मलाई देशको बाहिरी सीमाभन्दा बढी अहिले चौरजहारी दुखेको छ । त्यहाँ मानवीयता दुखेको छ । हजारौं वर्षअघिदेखिको घाउ पटक–पटक नदुखेको होइन । अहिले अझ बढी दुखेको छ । सबैभन्दा बढी त मेरा गैरदलित साथीहरूको मौनताले दुखेको छ । लकडाउनमा केटी भगाउन किन गएको ? बालविवाहलाई किन प्रवर्द्धन गरेको ? केटीलाई अपहरण गर्न पटक–पटक किन गएको ? तपाईंका यी प्रश्नले झन् बढी चौरजहारी दुखेको छ ।यस्ता असामाजिक प्रश्नको पनि राजनीतिक इतिहास छ, संविधान, कानुन र ऐन छ । सत्तामा बस्नेहरूले संविधान, कानुन र ऐन नै बनाएर सर्वसाधारणको यौनिकतामाथि नियन्त्रण जमाएको इतिहास छ । त्यसैको एउटा उदाहरण हो चौरजहारी घटना ।नेपालमा १४३६ सालको ‘मानव न्यायशास्त्र’ र १९१० सालको मुुलुुकी ऐनमार्फत् सर्वसाधारणको यौनिकतालाई नियन्त्रणलाई बलिया बनाइएको हो । यी कानुनी दस्तावेजको मुख्य कार्य थियो अन्तरजातीय विवाह, यौनलाई नियमन गर्नु । यिनका काम नेपालका विभिन्न थरीका मानिसबीच सहकार्य र सहभागितामूलक सामाजिक सहअस्तित्वलाई जातको आधारमा राज्यले नियमन गर्नेतर्फ केन्द्रित छन् । यी दस्तावेजले जातको आधारमा दण्ड व्यवस्था कायममात्र गरेनन्, सामाजिक सम्बन्धलाई पनि नियन्त्रित गरे । र, समाजमा यसलाई बलियोसँग स्थापित गरे । त्यसैले तपाईं–हामी र हाम्रो चेतनाको आधार अझै पनि जातको आधारमा आफ्ना मूल्य निर्धारण गर्नेभन्दा माथि उठ्न सकेका छैनन् ।मुलुकी ऐनले बाध्यकारी बनाएको थियो– उपाध्याय ब्राह्मणले आफ्नै भात मिल्दा कुुटुुम्बलाई छोरी दिनुुपर्ने, भात नमिल्ने जातकालाई छोरी दिएमा अंश सर्वश्व गरिदिने तथा पानी नचल्ने र छोइछिटो हाल्नुपर्ने जातले ‘उपल्लो जात’की छोरी विवाह गरेमा मारिदिनेसम्मको कानुनी व्यवस्था । यही कठोर कानुनी व्यवस्था सजातीय प्रेम, यौन र विवाहको बाध्यकारी संरचना स्थापित गरी एकल जातीय राज्य निर्माणको पहल हो । आज चौरजहारी घटनामा तपाईं हामी मौन बसेर एकल जातीय सत्ताको पहल गर्दै छौं ।यो अभियानलाई निरन्तरता दिने गरी आएको २०७४ सालको मुलुकी संहिताको ‘मृत्युु संस्कार, विवाहजस्ता कर्मलाई अन्ततः हिन्दू संस्कार र जातीय परम्पराअनुुसार गर्नुुपर्ने‘ बाध्यता सिर्जना गरेर तपाईं हामीलाई लोकतान्त्रिक गणराज्यले पनि सघाएको छ । संहिताकृत “जातीय समुुदाय वा कुुलमा चलिआएको चलनअनुुसार विवाह गर्न–गराउन कुुनै बाधा नपर्ने” प्रावधान त खास तपाईं हामीलाई नै लक्षित गरेर ल्याइएको हो ।बालबिवाहविरुद्ध तपाईं हामी पनि उत्तिकै प्रतिबद्ध छौं, तर जातको कुरा आएपछि हाम्रो प्रतिबद्धतामा गडबडी सुरु हुन्छ । अध्ययनले देखाउँछन्, जब प्रेममा जात घुस्छ अनि बल्ल सुरु हुन्छ बालविवाहको कुरा, उमेर घटाउने, जबरजस्ती करणी र उल्टै फसाउने कुरा । यो एउटा घटना भएको भए अपवादको रुपमा मान्न सकिन्थ्यो । तर, प्रमाणहरूले प्रेममा जात घुसेपछि उमेर स्वतः घट्ने गरेको देखाउँछन् ।बालबिवाहविरुद्ध तपाईं हामी पनि उत्तिकै प्रतिबद्ध छौं, तर जातको कुरा आएपछि हाम्रो प्रतिबद्धतामा गडबडी सुरु हुन्छ । अध्ययनले देखाउँछन्, जब प्रेममा जात घुस्छ अनि बल्ल सुरु हुन्छ बालविवाहको कुरा, उमेर घटाउने, जबरजस्ती करणी र उल्टै फसाउने कुरा । यो एउटा घटना भएको भए अपवादको रुपमा मान्न सकिन्थ्यो । तर, प्रमाणहरूले प्रेममा जात घुसेपछि उमेर स्वतः घट्ने गरेको देखाउँछन् । त्यसको पछिल्लो उदाहरण हो काभ्रेका अजित मिजार र सप्तरीका शिवसंकर दासको हत्या ।थप केही प्रश्न छन्– के तपाईले आफ्नो परिवारमा अन्तरजातीय विवाह एउटा पवित्र सम्बन्ध हो भनेर छलफल गर्नुभएको छ ? के तपाईंले आफ्ना बालबच्चाहरूलाई नेपालमा विद्यमान जातीय भेदभाव र असमानताबारे बताउने गर्नुभएको छ ? के कसैले अन्तरजातीय विवाह गर्नेहरूलाई नैतिक सहयोग गर्नुभएको छ ? तपाईंको फेसबुकमा आफ्नो समुदायबाहेकका समुदायका साथीहरू पनि कम्तीमा २० प्रतिशत हुनुहुन्छ ? यी प्रश्नमध्ये एकभन्दा बढी प्रश्न तपाईंका लागि सान्दर्भिक भएनन् जुन स्वाभाविक छ । त्यसैले त दलितमाथि देशभर भएका अमानवीय घटनालाई तपाईं सहजै बेवास्ता गर्दै हुनुहुन्छ ।सामान्यतया हामीहरू यतिखेर अनौठो अन्तरविरोधमा छौं । हामी एकातिर राजनीतिक रूपमा झन् झन् समान हुँदैछौँ । अर्काेतिर आर्थिक र सांस्कृतिक रूपले भने हामी असमान नै छौँ । यो असमानतालाई चिर्ने आँट बोकेका दलित युवाहरूको सामूहिक नरसंहारको घटना तपाईं हाम्रो विवेकको पनि नरसंहार हो । हाम्रो सपना, भविष्य र सामाजिक न्यायको आमसंहार हो । फूल बोकेर प्रेम दर्शाउने दलित समुदायका हातहरूले फूलमात्रै बोकिरहे भने त ठीक छ । तर, हतियार बोक्न थाले भने ? थाहा छ, त्यो हतियार सबैभन्दा पहिले तपाईं हामीमाथि पड्किने खतरा छ ।असमानतालाई चिर्ने आँट बोकेका दलित युवाहरूको सामूहिक नरसंहारको घटना तपाईं हाम्रो विवेकको पनि नरसंहार हो । हाम्रो सपना, भविष्य र सामाजिक न्यायको आमसंहार हो । फूल बोकेर प्रेम दर्शाउने दलित समुदायका हातहरूले फूलमात्रै बोकिरहे भने त ठिक छ । तर, हतियार बोक्न थाले भने ? थाहा छ, त्यो हतियार सबैभन्दा पहिले तपाईं हामीमाथि पड्किने खतरा छ ।यो हतियारको डरको मात्र पनि कुरा होइन, यो त तपाईं हामीले आफूलाई आफू मान्छे भएको प्रमाणित गर्ने अवसर हो । तपाईं हामी आफैले आफैलाई मानवीयकरण गर्ने मौका हो । किनभने मान्छेले जातको नाममा प्रेमीहरूको सामूहिक हत्या गर्दैन । तपाईं हामीले भन्दै गरेको सजातीय प्रेम जातीय राज्यमा मात्रै हुन्छ, सजातीय राज्यमा अन्तरजातीय प्रेम निषेध गरिएको हुन्छ । यो सजातीय राज्य तपाईं हामीलाई अझै स्वीकार्य छ ?आउनुहोस्, सीमामा झण्डा गाड्न सँगै जाउँला, त्यसभन्दा अघि चौरजहारी घटनाका दोषीहरूलाई कानुनी कारबाहीका लागि सम्पूर्ण गैरदलित युवा जुटौं । देशभित्रैको ब्राह्मणवादी घरेलु आतंकवादलाई संरक्षण गरेर हाम्रा नानीहरूको सुन्दर भविष्य बन्दैन । #जात व्यवस्था