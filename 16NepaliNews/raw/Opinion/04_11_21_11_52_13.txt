आज हामी स्ट्रेट अफ हरमुज र पर्सियन खाडीका बारेमा कुरा गर्दैछौँ । त्यसअघि हामीले अघिल्लो व्याख्यानमा कुरा गरेको बब अल–मान्डब स्ट्रेट क्षेत्रमा पछिल्लो समय विकसित घटनाक्रमका बारेमा एक दुई कुरा थप्यौँ ।हामीले अघिल्लो व्याख्यानमा जिब्बुट्टीले यूएईलाई भाडामा दिएको आफ्नो भूमिमा बनाएको बन्दरगाह एक्कासि राष्ट्रियकरण गरेको र चीनलाई दिएको कुरा ग¥यौं । यसपछि लन्डनको इन्टरनेसनल आर्बिटे«सन ट्राइबुनलले जिब्बुट्टीलाई तिमीले गलत गर्यौ भन्यो । जवाफमा जिब्बुट्टीले म तिम्रा कुरा मान्दिनँ भन्यो । १४ लाख जनसङ्ख्या भएको एउटा सानो राष्ट्र ठाउँ परेपछि यस्तो ठूलो पल्टिन सक्छ ।  त्यसको मास्तिर डुमेरिया भन्ने सानो एउटा टापु छ । त्यो स्थानबाट बब अल–मान्डबमाथि मज्जाले निगरानी गर्न सकिन्छ । त्यसमा पहिलेदेखि इरिट्रिया र जिब्बुट्टीको दाबी थियो । तर इरिट्रिया युद्धमा फसेकाले प्रशासन चाहिँ जिब्बुट्टीले चलाइरहेको थियो । तर इरिट्रियाको त्यस टापुमाथि भयङ्कर ठूलो ‘इन्ट्रेस्ट’ भएकाले उसले आफ्नो दाबी छाडेको थिएन । त्यस टापुलाई लिएर सैनिक भिडन्त पनि भयो । अब इरिट्रियाको राष्ट्रपति उपचारका लागि इजरायल जाने अनि साउदी अरबसँग पनि राम्रो सम्बन्ध भएको व्यक्ति हुन् । केही अघि साउदी अरबका एक मन्त्रीले इरिट्रिया भ्रमण गरेपछि लामो समयदेखिको त्यत्रो ठूलो तिक्तता बिर्संदै इथियोपिया र इरिट्रियाले शान्ती सम्झौता गरे । सम्झौतामा साउदी अरबको सद्भाव रह्यो, अब इथियोपियामा सत्ता परिवर्तन भइसकेकाले अमेरिकाको पनि समर्थन रहनेनै भयो । यस सम्झौतापछि इथियोपियाले भावी दिनमा आफ्नो व्यवसाय जिब्बुट्टीको बन्दरगाहबाट नगरेर इरिट्रियाको बन्दरगाहबाट गर्छु भन्यो ।अब इथियोपिया त भूपरिवेष्ठित राष्ट्र, उसलाई समुद्र प्रयोग गर्नका लागि अर्को राष्ट्रको सहयोग चाहिन्छ नै । फेरि उसले बन्दरगाहको लाग यति धेरै पैसा तिर्दो रहेछ, अब यो परिवर्तन पछि जिब्बुटीले ठूलो आयको स्रोत गुमाउने भएको छ । यसपछि नै हो जिब्बुट्टीको प्रशासन रहेको डुमेरिया टापुमा इरिट्रियाले सेना पठाएको, यो कुराले त्यहाँ अहिले द्वन्द्वको स्थिति छ ।यी पछिल्लो एक हप्ताभित्र विकसित घटनाक्रम हो । बब अल–मान्डव भनेको विश्वमा हुने कुल तेल ढुवानीको ५–७ % मात्रै हिस्सा लिएको क्षेत्र हो । त्यहाँ त त्यो अवस्था छ भने विश्वमा २०% भन्दा धेरै ढुवानी हुने स्टे«ट अफ हरमुजमा के अवस्था होला अनुमान गर्नुस् ।स्टे«ट अफ हरमुजको कुरा गर्दा पहिले त यसको नाममा जाँउ । उत्तरतर्फ इरानमा एक हरमुज भन्ने टापु छ । त्यहाँ मानव बस्ती नै छ । त्यसैको नामबाट यसको नाम स्टे«ट अफ हरमुज रहेको छ । यसको दक्षिणतर्फ ओमनको खुर्सा भन्ने क्षेत्र छ । यो २९ माइलको साँघुरो स्टे«ट हो । अन्तर्राष्ट्रिय कानुनअनुसार पानी ठोकिने सामुद्रिक तटबाट १३.२ माइलसम्म उक्त राष्ट्रको सार्वभौम जलक्षेत्र पर्छ । अर्थात त्यस क्षेत्रमा उक्त देशको सार्वभौमिकता लागू हुन्छ । उता हरमुज टापुतिरबाट इरानको सार्वभौकिता १३.२ माइल आयो । यता ओमन पट्टिबाट १३.२ माइल सार्वभौमिकता पुग्यो । यी दुई जोडेर २६.४ माइलमा त सार्वभौमिकता दाबी हुन्छ । अब २९ माइलमा २.६ माइल बाँकी रह्यो । यति भाग मात्र कसैको पनि सार्वभौमिकताभित्र पर्दैैन । यस्तो भागलाई अन्तराष्ट्रिय कानुनको भाषामा हाई सी भनिन्छ । स्ट्रेट अफ हरमुज किन यति महत्वपूर्ण छ ? अमेरिका र इरानको लामो समयदेखि ३६ को आँकडा छ । अर्कोतर्फ सन् २०१६ देखि साउदी अरब र इरानको कूटनीतिक सम्बन्ध भङ्गको अवस्थामा छ । दुईबीच एकदमै तनावको स्थिति छ । कतिले यी दुई बीचको हालको अवस्थालाई ‘क्षेत्रीय शितयुद्ध’ नाम दिएका छन् । स्टे«ट अफ हरमुजबाट दैनिक १.८ करोड ब्यारेलभन्दा बढी कच्चा पेट्रोलियम अन्तर्राष्ट्रिय बजारमा जान्छ । अब तेल बोक्ने भनेको कि पानी जहाज हो कि पाइप लाइन हो, अरूले एकदम नगन्य बोक्छन् । कच्चा तेलको कुरा गर्ने हो भने संसारको २०% हिस्सा यहीँबाट जान्छ । पानीजहाजबाट हुने संसारको ३५% कच्चा तेल यहीँबाट जान्छ । जहाजको हिसाबमा भन्नुभयो भने दिनहुँ ९, १० भीएलसीसी र यूएलसीसी त्यहाँबाट निस्कन्छन् । तेलको आवगमनका लागि संसारकै महत्वपूर्ण इलाका हो– स्टे«ट अफ हरमुज । त्यस्तो ठाउँमा अब ओमन र इरान बसेका छन् । अब ओमनको खास शक्ति छैन । ओमनले इरानलाई ब्यालेन्स गर्न सक्दैन । फेरि ओमनको इरानसँग राम्रो सम्बन्ध छ । साउदी अरब र यूएईसँग सन्तुलित सम्बन्ध छ । नजिकको यूएईको त्यहाँसम्म सार्वभौमिकता पुगेको भए अवस्था अर्कै हुन्थ्यो । यही कारणले स्ट्रेट अफ हरमुजमा इरान जतिखेर चाह्यो त्यतिखेर हावी हुन सक्छ । केहीअघि त उसले सैन्य अभ्यास गरेको खबर नै आयो । अब स्ट्रेट अफ हरमुजबाट निस्कने जहाजले तेल कहाँ लान्छन् त ?५० प्रतिशत जहाजहरू चीन र भारतका लागि तेल बोक्छन् । भारतले आफ्नो तेल आवश्यकताको १८, १९% साउदी अरबबाट १३, १४% इरानबाट लिन्छन् । चीनको पनि लगभग लगभग त्यस्तै हिस्सा छ । यत्रो ठूलो इन्धनको ढुवानी हुने भएकाले यो क्षेत्रको अत्यन्त ठूलो महत्व छ । स्ट्रेट अफ हरमुजले बनाएको खाडीलाई पर्सियन गल्फ (खाडी) भनिन्छ । हामीकहाँ त गल्फ त चर्चित नै छ नि, त्यही हो । पर्सियन गल्फको पिँध आफैमा यति धेरै ग्यास छ कि त्यही कारणले यसको महत्व हुने भयो । फेरि खाडीमा उत्खनन् गरिएका तेलको ढुवानी गर्नुप¥यो भने सीधा बाटो त त्यही मात्र हो । कुवेत, इराक, साउदी र यूएई जति पनि छन् सबैलाई त्यहीँबाट सबैभन्दा सहज र सस्तो पर्छ । यही कारणले त्यो सामुद्रिक भाग नियन्त्रण गर्न प्रतिस्पर्धा नै छ । अब अलि पछाडि इराक–इरानको युद्धमा जाऊँ । यो युद्धमा पनि यसमा समुद्रमा पहुँचकै कुराले भूमिका खेलेको छ ।इराकका ठूला नदीहरू टाइग्रिस र युफ्रेटस जहाँ मिलेका छन्, त्यसलाई सत्तल अल–अरब भनिन्छ । त्यो क्षेत्रले जम्मा जम्मी ५० किमि मात्र समुद्रसँग छोएको छ । यसैले इराकलाई गाह्रो छ । यही कारणले उसले धेरै युद्ध लडिसकेको छ, समुद्री किनाराका लागि । केही नलागेर बाथ पार्टी सत्तामा आएपछि यसका राष्ट्रपति अहमद हस्सन अल–बकरले इरानलाई बाइपास गर्ने विकल्प लिए । अल–बकर सद्दाम हुसेनअघिका राष्ट्रपति हुन् । इरान इराकबीचमा वैमनश्यताको कारण इराकले तेल लोड गर्नासाथ इरानले चोकिङ गरिदिइहाल्ने भएपछि अलबकरले इरानको मित्र सिरियालाई समेत बाइपास गरेर कुर्दिस क्षेत्र हुँदै टर्कीको सिह्यानमा पाइपलाइन निकालेको छ । यो सत्तरीको दशककै कुरा हो । अब उसले पश्चिमतिर बेच्ने तेल त्यताबाट बेच्न थाल्यो । जब सद्दाम हुसेन आए, उनले भने इरानप्रति कडा नीति अङ्गीकार गरे । सद्दाम हुसेन मान्छे कस्ता हुन्, त्यता अहिले नजाऊँ तर देशका लागि त उनी बाघै हुन् नि । उनलाई पहिलेदेखि इरानले आफ्नो देशलाई गरिरहेको व्यवहार मन परिरहेको थिएन । उनले समय पर्खिरहेका थिए ।त्यो समय इरानमा इस्लामिक क्रान्तिपछि आयो । जब इरानमा इस्लामिक क्रान्ति भयो, इरान कमजोर भयो । किन कमजोर भयो भने साह हुइन्जेल इरान अमेरिको सहयात्री थियो । साउदी अरबसँग असाध्यै राम्रो सम्बन्ध थियो । साउदी राजा फैजल र इरानका राजाबीच त अत्यन्त मित्रवत चिठ्ठी आदानप्रदान हुन्थ्यो । उनीहरू बीचको चिठ्ठीको चर्चा त संसरभरी हुने गथ्र्यो । त्यति राम्रो सम्बन्ध थियो । एक त यी बलिया सहयात्री दुस्मनमा बदलिए अर्को सत्तामा आएपछि आयोतोल्ला सरकारले नीति निर्माण तहका मानिसहरूलाई धमाधम मार्न थाल्यो । मेरो उमेरको मानिसहरू जति पनि हुनुहुन्छ, सबैले सुन्नु भएको होला । पचास साठी मानिसहरू नमारेको दिनै हुँदैन थियो । यसले गर्दा कमजोर भएको इरानमाथि सद्दाम हुसेन जाइलागे । फेरि सद्दामलाई उचाल्ने अमेरिका नै थियो । अचम्मको इतिहास छ । अफगानिस्तानमा सोभियत सङ्घको आगमन भएपछि त्यसविरुद्ध मुजाहिद्दिन र तालिवान जन्माउने पाकिस्तान, अमेरिका र साउदी अरब नै थियो । इराकमा पनि उनीहरूले नै सद्दामलाई उचालेका हुन् । साउदी अरबले थुप्रो लगानी ग¥यो । उसले त सबै अरबी राष्ट्रहरूलाई इराकलाई इरानसँग लड्नका लागि आर्थिक सहायता गर्नु भनेर उर्दी नै जारी गरेको थियो । सद्दामले अघि हामीले उल्लेख गरेको पचास किलोमिटरको तटीय भागलाई बढाउने र अर्को साधनस्रोत पनि बढ्नेगरी एक तिर दुई निशान गरे । इरानको करुण नदी र इमाम खुमेनी बन्दरगाह र सादेगन भन्ने एक ठूलो पोखरी छ त्यो क्षेत्रको वरिपरि उसको ८०% पेट्रोलको भण्डार छ । त्यो कब्जा गरेपछि इरानको विशाल साधनस्रोतमा पनि उसको नियन्त्रण भयो, समुद्र तट पनि बढ्यो ।  इरान–इराक सीमाको माथिल्लो क्षेत्रमा होइन लडाइँ पूरै करुण नदीको वरिपरि कब्जा गर्ने, खुर्रमसर भन्छ, त्यसैको वरिपरि केन्द्रित भयो । आठ/नौ वर्ष (१९८०–१९८८) युद्ध भयो । साउदी अमेरिकाले इराकलाई जति बोके पनि इरानलाई हराउन सकेन । अन्त्यमा केही नलागेर संयुक्त राष्ट्र अघि सारेर युद्ध बिराम गराए । सद्दामलाई जसरी पनि सामुद्रिक किनार बढाउने धुन चढेको थियो । उसले के ग¥योभन्दा त्यत्रो इरानसँगको युद्ध कालमा सबैभन्दा धेरै पैसा दिनेमध्ये एक कुवेतमाथि हमला गरेर कब्जा नै ग¥यो । कुवेत सानो राष्ट्र छ तर उसको तटीय इलाका ५०० किमि ठूलो छ । इराक ठूलो राष्ट्र छ, उसको भने मात्र पचास किलोमिटर मात्रै तटीय क्षेत्र छ, झण्डै झण्डै भूपरिवेष्ठित भएको छ ऊ । सन् १९९० अगस्ट २ मा कुवेतमाथि आक्रमण गरेर जम्मा दुई दिनमै कुवेत कब्जा भयो । कब्जापछि सद्दामले कुवेतलाई आफ्नो प्रान्त घेषणा गरे र एक गर्भनर नियुक्त गरे । त्यस आक्रमणपछि कुवेतका राजा देश छाडेर भाग्नुप¥यो । पछि अमेरिकाको पटक पटकको अल्टिमेटम पछि पनि इराकले कुवेत नछाडेपछि अमेरिका नेतृत्वको गठबन्धन सेनाले १९९१ जनवरी १६ माकुवेतमा रहेका इराकी फौजमाथि आक्रमण सुरु ग¥यो । एक महिनाको भीषण युद्धपछि कुवते पुनः स्वतन्त्र भएको थियो ।अब एक पटक फेरि इरानमै फर्किऊँ । इरान पश्चिमाहरूका लागि किन टाउको दुखाइको विषय भयो ? के यो पहिले उनीहरूको सम्बन्ध कस्तो थियो ? त्यसका लागि दोस्रो विश्वयुद्धको बेला फर्कनुपर्ने हुन्छ । दोस्रो विश्वयुद्धको बेला इरानका राजा रेजा शाह जर्मनी र जापानतिर लागे । अब सोभियत सङ्घलाई पनि घाँडो र अमेरिकालाई पनि घाँडो भयो । क्यास्पियन सागर, कृष्ण सागर र मध्य–एसिया ती सबैमाथि सहज पहुँच इरानबाट सम्भव छ । म्याकेन्डर भन्ने एक बेलायती प्रोफेसरले त यो क्षेत्रलाई ‘पाइभोट ल्यान्ड’ नै भनेका छन् । उनका अनुसार जसले यो क्षेत्र कब्जा ग¥यो, त्यसैले संसारमा राज गर्छ भन्ने उनको विचार थियो । अर्को कुरा पर्सियन खाडीमा सबैभन्दा बढी जनसङ्ख्या भएको र लडाका राज्य भनेका पनि इरान नै हो । इतिहासदेखि हेर्ने हो भने उनीहरूले साम्राज्य बनाएका छन्, यहाँसम्म कि ऐतिहासिक समयका अत्यन्त शक्तिशाली राज्यहरू भारत र उता ग्रिक क्षेत्रलाई समेत पराजित गरेका छन् । अब युरेसिया क्षेत्र जित्नका लागि इरानलाई आफ्नो पक्षमा पार्नु अपरिहार्य थियो मित्र शक्तिलाई । त्यो बेला फेरि अमेरिका र सोभियत सङ्घ त एउटै क्याम्पमा थिए । बाबुलाई हटाउन अमेरिका र सोभियत सङ्घको कुरा मिल्यो तर कसलाई सत्तामा ल्याउने भन्ने कुरामा भने दुईबीच मतभेद देखियो । सोभियत सङ्घ समाजवादीहरूलाई ल्याउन खोज्ने, अमेरिका त्यसो हुन नदिने । अमेरिकाले छोरा राजालाई सत्तामा ल्याएर जित हासिल गरिहाल्यो । रुस पनि के कम आफ्नो सिमाना नजिक रहेको कुर्दिस्तान, वेस्ट अजरबैजान क्षेत्रमा समाजवादीहरूमार्फत कब्जा गरायो । पछि गृहयुद्ध नै भयो, जसमा रसियनहरूले हारे र सबै स्थानमा शाह पल्हवीको सासन भयो । छोरा मोहम्मद रेजा पल्हवी अमेरिकी पक्षधर भए । उनी विश्वयुद्ध चलिरहेकै बेला, सन् १९४१ मा बाबुको स्थानमा राजा भएका थिए । इरानको राजतन्त्र फेरि अत्यन्त उदार थिए । अघि मैले चिठ्ठीको कुरा पनि गरेँ । उनले साउदीका आफ्ना मित्र फैजललाई चिठ्ठी लेखेर भन्छन्, “यो जमानामा आएर के गरेको तिमीले आफ्नो देशमा ? त्यहाँ डिस्कोहरू खोल, महिलाहरूलाई स्कट लगाएर हिँड्न देऊ । यस्तो मध्ययुगीन शासन चलाउने हो ।” इरानमा मुस्लिम बहुल राष्ट्र भएर पनि शाहको शासनकालमा उल्टो बुर्का प्रतिबन्धित थियो । महिला शिक्षालाई प्राथमिकता दिइएको थियो । तेहरानमा डिस्को थियो त्यो समय, राजधानीमा स्कट लगाएर हिँडेका केटीहरू देखिन्थे । फैजलले प्रतिउत्तर चिठ्ठीमा लेखेका थिए, “तिमी इलिसी दरबार (फ्रान्सको राष्ट्रपति भवन)मा बस्दैनौँ । तिमी तेहरानको राजा हौँ, जहाँ नब्बे प्रतिशत रुढीवादी मानिसहरूको बसोबास छ । यो कुरा बुझेनौ भने तिम्रा दूरदिन आउँछन् ।” पछि नभन्दै इरानमा फैजलले भनेको जस्तै भयो । इरानमा कट्टरपन्थी धर्मगुरु आयोतोल्लाको नेतृत्वमा भएको इस्लामिक क्रान्तिपछि पल्हवी देश छाडेर अमेरिका भाग्नुप¥यो । देशमा अमेरिका विरोधी शासन आयो, सुरुवातमा त केही अमेरिकीहरूलाई उनीहरूकै दूतावासमा बन्धक बनाइयो । जिम्मी कार्टरले कति प्रयास गर्दा पनि दूतावासबाट निकाल्न सकेनन् । पछि निक्कै चालबाजी गरेर बन्दकलाई बाहिर निकाल्नुप¥यो ।(इरानस्थित अमेरिकी दूतावासमा बन्धक बनेकाहरूलाई मुक्त गरिएको कथा समेटिएको सन् २०१२ को फिल्म ‘आर्गो’ले उत्कृष्ट फिल्म विधामा ओस्कार पुरस्कार नै पायो ।)यो पनि पढ्नुहोस्इथियोपिया : सुखी र आधुनिक राष्ट्र कसरी विश्वको गरिब राष्ट्र बन्यो ?के छ बब–अल माण्डबमा, जसलाई नियन्त्रण लिने प्रतिस्पर्धामा यमन बनिरहेको छ शक्तिराष्ट्रको युद्धभूमिभूराजनीतिमा ऊर्जाले लामो समय प्रधान भूमिका खेल्नेछभू–मध्यसागरको समून्द्री मार्गः किन बन्दैछ लडाईंको केन्द्र ?नोट : यो शनिबारको अरुणकुमार सुवेदीको लेक्चर स्ट्रेट अफ हरमुज र हिन्द महासागर वरपरका शक्ति अभ्यासमा केन्द्रित हुनेछ । इच्छुक पाठकहरू नयाँ बानेश्वरस्थित के एन्ड के कलेजमा अपरान्ह हुने लेक्चरमा आउन सक्नुहुन्छ ।