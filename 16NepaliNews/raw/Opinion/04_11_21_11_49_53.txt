हामी हाम्री ममतामयी माता   हरिमाया पोखरेलको ९६ वर्षका उमेरमा निधन भएपछि  क्रियाकर्ममा वैदिक विधिपूर्वक सरिक भएका छौँ । यो नरपशु वा मानवको संस्कृति  र संस्कार  हो ।  पशुको कुनै संस्कार र संस्कृति हुँदैन । गोरु र मान्छेमा यही फरक हुन्छ । मानिसलाई नर पशु भनिन्छ । किन यसो भनिएको भने मानिस पशु एक प्रकारको पशु हो र तर यो उत्कृष्ट पशु हो ।संस्कृतिविद् डा. जगमान गुरुङले पनि यस कुरालाई उल्लेख गरेका छन् । यो कुरा किन पनि सत्य र सही हो भने पशुको कहिल्यै बुद्धि र विवेक पलाउँदैन तर नरपशु वा मानिसको भने ढिलो वा चाँडो बुद्धि र विवेक पलाउँछ, पलाउँछ । मानव सभ्यताको आदि कालमा विवाह वा यौनसम्बन्ध अनियन्त्रित थियो । ऋग्वेदमा यमयमी नाम गरेका एउटै आमाका जुम्ल्याहा सन्तान थिए । तरुनी भएपछि बहिनी यमीले दाजु यमसँग हामी अब यौन सम्बन्ध गासौँ भनेर भनिन् तर दाजुले अब तिमी यसका लागि अर्कै पुरुष खोज भनेको प्रसङ्ग छ । नर पशुमा  ढिलै भए पनि यस विषयमा बुद्धि र विवेक पलायो  तर गोरुमा यस्तो विवेक र बुद्धि  कहिल्यै पलाउँदैन । अर्थात् हामीले मनाउने तिहार र भाइटीका युगान्तर पर्व हो । यसलाई सामाचकेवा, राखी, बलिहाङ तङनाम, जितिया आदि अनेक प्रकारले उही तिहार मनाइन्छ । एउटै आमा सन्तानहरूका बीच विवाह होइन, एकअर्काका बीच सम्मान, आदर, पूजा वा आदर सत्कार  गरेर मनाउने क्रम सुरु भएको संस्कृतिविद् बताउँछन् र अध्ययनबाट पनि यो कुरा स्पष्ट हुन्छ । दुःख र सुखमा तदनुसारको अनुभूति गर्नु मानवीय स्वभाव हो । क्रियाकाज नै गर्दिन भन्ने कुरा किमार्थ जाति होइन तर संस्कारका नामममा खाए खा नखाए घिच् गर्नु हुँदैन । यसो भयो भने त्यस्तो संस्कार मानिसले मान्दैन ।नरपशुहरूले पूर्वका व्यास भनेर चिनिएका पं. छविलाल पोख्रेललाई  गोलभेँडे पण्डित भनेर त्यसबेला अधिकांश पण्डितहरूले सराप्नु सरापेका थिए ।छविलालले कामी दमै आदि भनेर भेदभाव गरेरनन्, तिनीहरूलाई पनि शिक्षादीक्षाको बन्दोबस्त मिलाए । यसबापत पोख«ेललाई जातै पनि काड्न खोजेको उनका कान्छा छोरा  प्रा. नारायणप्रसाद पोखरेलले बताए । छविलाल जस्ता आजको परिस्थिति उहिल्यै बुझ्ने पुर्खा भएकैले यस क्षेत्रको शान र मान बढेको छ । स्व. हीरालाल विश्वकर्मा जस्ता बौद्धिक व्यक्तित्वहरू जन्मिने परिवेश  स्व. पोखरेलले नै निर्माण गरिदिएका हुन् । छुतअछुतलगायत भेदभाव तोड्न पोख्रेल आफै अघि सरे  ।  तर त्यस बेला पं. छविलाललाई सराप्ने जीवित पण्डितहरू पोखरेलको प्रतिमामा  प्वाल पर्ने गरी आफ्नो निधार ठोकिरहेको देखिन्छ । नेपाल जस्तो बहुभाषी र बहुधर्म र तथा संस्कृति भएको देशमा जन्मदेखि मृत्युसम्मका संस्कारहरू विविध प्रकारका छन् । मानवले नै संस्कार र संस्कृति निर्माण गरेको हो । दुःख र सुखमा तदनुसारको अनुभूति गर्नु मानवीय स्वभाव हो । क्रियाकाज नै गर्दिन भन्ने कुरा किमार्थ जाति होइन तर संस्कारका नामममा खाए खा नखाए घिच् गर्नु हुँदैन । यसो भयो भने त्यस्तो संस्कार मानिसले मान्दैन ।असह्य र अचाक्ली भयो भने मानिसले आफ्नो जात, धर्म र घर पनि परित्याग गर्छ ।  जहिलेदेखि मृत्यु संस्कारको विधि विधान सुरु भयो । यो सदा एक नाश रहेन । यसमा कैयौँ प्रयोग, परिष्कार र प्रवर्धन भएको देखिन्छ ।परिवर्तनशील समाजमा संस्कार पनि परिवर्तित हुन्छन् भएका छन् । १२ वर्ष, १२ महिना, ६ महिना, ४५ दिन हुँदै १२ दिन भएको मृत्यु संस्कार विधिमा अहिले पाँच दिने मृत्यु संस्कार प्रचलनमा ल्याइएको देखिन्छ । श्री ३ जुद्ध शमशेर प्रधानमन्त्रीले ४५ दिने संस्कारलाई १३ दिनमा झारेको बताइन्छ ।यस बीचमा धेरै पानी बग्यो । कुनै निजी कारखाना, उद्योग, व्यवसायमा काम गर्ने कामदारले १३ दिन क्रिया बिदा पाउँदैन । अझ विदेशमा घण्टा हाने मात्र पेट पूजा हुन्छ नत्र भोकै परिन्छ  । समय धेरै फेरियो ।  यसलाई बचाउने हो समय सापेक्ष सुधार गर्नैपर्छ नत्र संस्कार लोप हुने खतरा हुन्छ ।     हामीले घर परिवारको सल्लाहअनुसार व्यावहारिक खालको सात दिनमा संस्कार विधि सम्पन्न गर्ने निर्णय गरेअनुसार यस काममा लागेका छौँ । तर सामाजिक र  पारिवारिक दबाबले  यति च्याप्यो, हाम्रो रातको निद्रा पनि हराम हुन थाल्यो । कथित  हिन्दुवादी समुदायका नामका केही व्यक्तिले कारवाहीको धम्की पनि दिए । मेरा पण्डितलाई पनि बारबार धम्की आएको थाहा भयो । यस खालको दृश्य देख्दा कतै यस धर्मभित्र नै यस धर्मको जरो उखेल्ने मान्छे त परिचालित छैनन्, यस्तो आशङ्का उत्पन्न हुन गयो । नत्र शोक परेका बेला प्रत्यक्ष वा परोक्ष कारवाहीको धम्की किन दिइन्छ ? माओवादी द्वन्द्वकालमा खस क्षेत्री, आदिवासी र जनजाति सबैलाई युरोपियन युनियन आदि पश्चिमा शक्तिले परस्परमा मुठभेट गराउन मोटो आर्थिक लगानी गरेको उहिल्यै खुलेको थियो । हुँदाहुँदा  रोजगारको खोजीमा अमेरिका र  अस्ट्रेलिया गएका छोरीहरू पुनम पोख्रेल भट्टराई र  प्रशंसा पोखरेल अधिकारीलाई कतिपय नरपशुले  तर्साएछन् । तिनले अब तिम्रा बाबुले यस खालको क्रियाकर्म गर्दा घरपरिवारका अमुक सदस्यहरू अकालमा भटाभटी मर्नेछन्  भनेछन् । रुवाबासी सुरु भयो । यसमा मैलै छोरीहरू र आफन्तजनलाई घैँटामा घाम लाग्ने गरी सम्झाएँ  । ठूली छोरी पुनम गीतकार हुन् । उनलाई सम्झाउने क्रममा  तिमी हामी गीतकार कवि र लेखक बुद्धिजीवी भनेका समाजका अगुवाहरू भनेका थोरै भए पनि धेरैलाई प्रभावित र परिचालित गर्ने मान्छे हौँ । त्यसैले सही  र सत्य कुराको हामीले नै अगुवाइ गर्नुपर्छ भनेँ । तर पनि यसलाई तोड्न अझै गाह्रो भयो । नेपाली समाजमा जडता कति बलियो रहेछ भन्ने पनि शिक्षा भयो । यस्तो दबाब मेरी ठूली छोरीको विवाह जैसी बाहुनसित हुँदा मलाई परेको थियो । अर्को दबाब गोष्ठी रूपमा बुबाको पितृभजनसहित श्राद्ध समारोह सुरु गर्दा परको थियो ।त्यसपछि इँटहरीमा सात वर्षअघि नेपाल एकीकरण दिवस भनेर पृथ्वीनारायण शाहसहित सम्पूर्ण योद्धाहरूको योगदान विषयमा खुल्ला कार्यक्रमको अगुवाइ गर्दा पनि केही अतिवादी र अन्धवादीहरूको अचानोमा परियो ।  समाज र व्यक्तिको  मनस्थिति  र मनोविज्ञान अचम्मको हुन्छ । रोगीलाई डाक्टरको औषधि खाएर  निको हुने भए पनि म निको हुन्छु भनेर उसलाई विश्वास नै हुँदैन अनि यो बिरामी धामी झाँक्री वा वैद्यको शरणमा अनिवार्य रूपमा पुग्छ । तिनले यस लेखकलाई  राजावादी र मण्डले  आदि अनेक आरोप र लाञ्छना लगाए । यस्तो हुन्छ तर पनि अज्ञानीसित रिसाउनु हुँदैन । यस्तै हो, कुनै कुनै नरपशुको बुद्धि र विवेक अलि ढिलो आउँछ । महामना मोदनाथ प्रश्रितका कारण मजस्ता र अरू ठूला  नरपशुहरूको यस विषयमा निक्कै पछि बुद्धि र विवेक पलायो । माता स्व. हरिमायाको  क्रियाकर्म सक्न प्रण  गरेका मेरा दाजु बल्लभ पोखरेल अब सात दिनमा क्रियाकर्म सम्पन्न गर्ने काममा सरिक हुने पस्थिति बनेन । तर म आफूचाहिँ सातै दिनमा क्रियाकर्म सक्ने पक्षमा नै छु । समाज र व्यक्तिको  मनस्थिति  र मनोविज्ञान अचम्मको हुन्छ । रोगीलाई डाक्टरको औषधि खाएर  निको हुने भए पनि म निको हुन्छु भनेर उसलाई विश्वास नै हुँदैन अनि यो बिरामी धामी झाँक्री वा वैद्यको शरणमा अनिवार्य रूपमा पुग्छ । निको चाहिँ डाक्टरकै दबाइले भए पनि उसमा धामीप्रतिको विश्वास अटल हुन्छ । त्यसैले अब यो क्रियाकर्ममा  म आफू चाहिँ डाक्टरकै भूमिकामा रहने भएँ । अर्थात् सातै दिनमा क्रियाकर्म समापन गर्ने भएँ ।तर  दाजु चाहिँ मनोरोगी परिवारजनको मनोवैज्ञानिक उपचारका लागि वैद्य वा धामीको भूमिकामा रहने हुनुभयो । अर्थात् परम्परागत रूपमा क्रियाकर्म गर्नुहुने भएको छ । दाजुका परिवर्तित सोचमा मैले अन्यथा भन्न मिलेन । उहाँका कुरामा  आपत्ति गर्ने कुरै भएन । कसैले कसैलाई जोर जबर्जस्ती गर्नु हुँदैन । परराष्ट्रमन्त्री तथा वरिष्ठ लेखक प्रदीप ज्ञवालीले संस्कृतिका क्षेत्रमा बन्चरो चलाउनु हुँदैन । त्यस क्षेत्रमा सियो चलाउनुपर्छ भन्नुभएको थियो । तर कतिपय नरपशुहरूमै माथि जोरजबर्जस्ती गर्न अनेक तरहले तम्सिए । यस खालका समय सापेक्ष संस्कार अपनाउन मैले घरबाट नै पनि सिकेको छु । बुबा स्व. पं. घनश्याम पोखरेल जजमान कहाँ पाठपूजा गर्न जाँदा पहिले नै  घरमा ठाडो पुवा टन्न खाएर जानु हुन्थ्यो ।शास्त्रमा पनि शरीरमाद्यम् खलु धर्म साधनम् अर्थात् शरीर नै  धर्म कर्म गर्ने साधन हो, शरीर नरहे के धर्म के कर्म ? त्यसैले बाँच्नु चाहिँ पहिलो र प्राथमिक कुरा हो । आफै मर्ने अवस्था आयो भने केको धर्म र केको कर्म ? जिउ रहे न घिउ खान पाइन्छ ? जेठो दाजु अशोक पोखरेल २०२४ सालमा क्यान्सर भएर दिवङ्गत हुँदा पनि हामीलाई एउटा छोरो त मर्यो अरू छोरा किन मार्नु भन्नु हुन्थ्यो र क्रियाकर्मको दोस्रो दिनदेखि हामीलाई  नुन खाओ भन्नुभयो  र हामीले त्यसै गरेका हौँ । स्वयं बुबाले पनि पूरै बाह्र दिन नुन बार्नु भएन । ठूली आमा स्व. विष्णु माया पोखरेल भने छुवाछूत र खाने नखाने कुरा बार्ने विषयमा साह्रै कट्टर हुनुहुन्थ्यो तर आमा स्व. हरिमाया पोखरेल यस्ता विषयमा कट्टर स्वभावकी हुनुहुन्थेन । स्व. हरिमायाँ आफ्नु चौरासी गर्दा वाणी पूजाका नाममा सम्मानित ८५ वर्षका रङ्लाल दर्जीसित एउटै मञ्चमा बसेर सम्मानित राजी हुनुभएको थियो । यसबापत समाजले औँलो ठड्याएकै थियो । लेखक आफै पनि संस्कार विधि र पद्धतिलाई समय अनुकूल सुधारसहित अगाडि बढ्नुपर्छ भन्ने मान्यताको व्यक्ति भएकाले त्यस बेला प्रसंशा र प्रशान्त दुई सन्तानको आधुनिक विधि अनुसार व्रतबन्ध समारोहको आयोजना गरेको थियो । यही अवसरमा  ७५ वर्ष नौमती र पञ्चेबाजा बजाएर सेवा गरेबापत वाणी पूजाका नाममा वर्षका आमाकै माइती गाउँ दिङ्ला गढीगाउँका बाल्य सङ्गी भएका नाताले पनि हुनसक्छ आमा  रङ्लाल दर्जीसित एउटै मञ्चमा सम्मानित हुन सहमत हुनु भएको थियो । आमाले म आफैलाई २०२९ सालतिर नै कुखुराको अण्डा खाँदा कुनै रोकटोक गर्नु भएन । मैले नै बुबाको मृत्युपछि परम्परागत श्राद्धको विकल्पमा श्राद्ध समारोहको आयोजना गर्दै आएको छु ।  वैदिक सनातन मृत्यु संस्कारको इतिहासमा १२ वर्ष, १२ महिना, ६ महिना अनि ४५ दिन बार्ने चलनरहेछ । ४५ दिन बार्ने चलनलाई तत्कालीन प्रधानमन्त्री जुद्ध शमशेरले १३ दिन बनाएको अध्ययनबाट अवगत हुन्छ । इटहरीस्थित खेती खोला किनारमा आयोजित एक पुराणमा नेपालका पूर्वप्रधानसेनापति रुक्माङ्गद कटुवालले अरू धर्मका पण्डित पुरोहितहरू आफ्नो धर्मको प्रचारमा दिलोज्यानले लाग्छन् । तर हाम्रा  पण्डितहरू यस्ता गम्भीर कुराहरूमा पटक्क वास्ता गर्र्दैनन् भनेका थिए  ।उनले के पनि भने भनेँ अरू धर्ममा एउटा गुलावको फूल अर्पण गर्दा श्राद्ध वा क्रियाकर्म हुन्छ तर हाम्रोमा गरिबीको उल्टो बोझ बोकाउने शैया र घैया दान गर्ने गराउने प्रपञ्च रचिन्छ । यसो गर्दा धर्मान्तरण बढिरहेको कटुवालले बताएका थिए । राष्ट्रकवि माधव घिमिरेले मृत्यु  संस्कारलाई संक्षिप्त, सरल र सहज बनाउनु संस्कार लोप हुनबाट बचाउने उपाय हो भनेको पाइन्छ । त्यसैले यस लेखकले सुरु गरेको सात दिने क्रियाकर्म नाम कमाउन, फुइँ लाउन, देखाउन गरेकै होइन । सेवा निवृत्त अथवा पेन्सन पट्टावाला  मेरा लागि १ महिना क्रिया गरेर बसे पनि हुन्छ र पुग्छ तर यसमा विधिसम्मत सुधार गरेर यसलाई फैलाउनु जाती होला कि भन्ने लागेको हो । अन्यथा केही पनि होइन ।               