मिति  : जेठ १४ गते बुधबार समय  : अपरान्ह २ बजेर ३७ मिनेट स्थान  : सामाखुशी, काठमाडौं ।आकाश धुम्म नै थियो । टाउकोमा उनीको टोपी, मुखमा कपडाको एउटा मास्क, टिसर्ट, हाफ पाइन्ट (कट्टु) र गोडामा चप्पल लगाएका एक व्यक्ति सामाखुशीबाट गल्कोपाखातर्फ आफ्नो ठेला धकेल्दै अगाडि बढ्दै थिए ।समाचार संकलनकै क्रममा मनमैजुबाट कार्यालय अर्थात् पुल्चोक फर्कँदै गर्दा अपरान्ह २ बजेर ३७ मिनेटमा देखिएको यो दृश्य अरु ठेलागाडाको जस्तो सामान्य दृश्य थिएन ।ती व्यक्तिले अरु ठेलागाडामा जस्तो तरकारी बोकेर बेच्न हिँडेका थिएनन् । उनको गाडामा एक बिरामी महिला थिइन्, जो गाडामा सुतेकी थिइन् । उनी ती गाडा ठेलिरहेका व्यक्तिका श्रीमती थिइन् । अनि ती पुरुष आफ्नी बिरामी जीवनसंगीनीलाई उपचारका लागि अस्पतालतर्फ लग्दै थिए ।ती व्यक्तिले अरु ठेलागाडामा जस्तो तरकारी बोकेर बेच्न हिँडेका थिएनन् । उनको गाडामा एक बिरामी महिला थिइन्, जो गाडामा सुतेकी थिइन् । उनी ती गाडा ठेलिरहेका व्यक्तिका श्रीमती थिइन् । अनि ती पुरुष आफ्नी बिरामी जीवनसंगीनीलाई उपचारका लागि अस्पतालतर्फ लग्दै थिए ।सामाखुशीबाट अगाडि बढ्दै गर्दा यस्तो दृश्य देखिएपछि म रोकिएँ । पहिलोपटक यो दृश्य अलिक नजिकबाट नियाले । ठेलागाडामा भएकी महिला बिरामी भएको बुझ्न गाह्रो भएन । त्यसपछि मोटरसाइकल रोकेर ‘ब्याकप्याक’बाट क्यामेरा निकालें । तर ती पुरुष यति हतारमा थिए कि उनले गाडा दौडाए र मैले त्यो दृश्य खिच्न नै भ्याइनँ ।त्यसपछि म उनीभन्दा पनि अगाडि गएर एकदमै थोरै भिडियो खिँचे । मैले भिडियो खिचे पनि उनी रोकिएनन् र बिरामी श्रीमतीलाई राखेको ठेलागाडा अझै दौडाए । गल्कोपाखाको उकालोमा ठेला धकेल्न उनलाई गाह्रो परेको थियो । निधारमा पसिना पनि राम्रैसँग देखिन्थ्यो ।मैले पनि त्यही उकालोमा उनलाई सोधे, ‘उहाँलाई के भएको हो, अहिले कहाँ लैजाँदै हुनुहुन्छ ?’‘डाइलोसन गर्न लैजान लागेको आज पालो छ ।’ डाइलोसन शब्दले एकछिन म पनि झुक्किएँ । तर पनि मलाई बुझ्न गाह्रो भएन । उनले डाइलोसिस भन्न खोजेका थिए ।कहाँ लैजाँदै हुनुहुन्छ ? मेरो प्रश्नमा उनले हठात्मै जवाफ दिए– ‘वीर अस्पताल । अस्ति आइतबार गराएको, अब आज पालो छ !’मैले एकैछिन रोकेर उनीसँग कुरा गर्न खोजेँ । तर उनी हतारमा थिए । आकाश कालो भएर आइसकेको थियो । ‘पानी पर्न लागिसक्यो । मलाई हतार छ । अहिले कुरा गर्न सक्दिनँ ।’ यति भनेर उनी फेरि गल्कोपाखाको उकालोमा ठेला धकेल्न थाले ।सामाखुशीबाट गल्कोपाखा आउने उकालो बाटो एकतर्फी बाटो हो । उनी त्यही एकतर्फी बाटोबाटै गल्कोपाखा चोकतफ अगाडि बढे ।पत्रकारको हैसियतमा यो मानवीय संवेदनाको दारुण दृश्यलाई प्रतिविम्बन गर्ने ठूलो घटना हो भन्ने लाग्यो मलाई । मभित्रको पत्रकारले यसबारेमा आम जनतालाई अवगत गराउनै पर्छ भन्ने चेत दियो । वास्तवमा, यतिखेर देशभर लकडाउन छ । सार्वजनिक यातायात चलेका छैनन् । एकाध चलेका ट्याक्सी र एम्बुलेन्सले अचाक्ली पैसा असुल्छन् ।तर पहिरन हेरेरै अनुमान लगाउन सकिन्छ कि एम्बुलेन्समा लैजाने उनको हैसियत छैन र होइन ।त्यसपछि म पनि यी दुई पात्रलाई फलो गर्ने निर्णयमा पुगें र ट्राफिक नियमको अवज्ञा गर्दै त्यही एकतर्फी बाटोमा आफ्नो मोटरसाइकल अगाडि बढाएँ ।गल्कोपाखा चोकमा मलाई प्रहरीले समात्छन् कि भन्ने डर पनि थियो । मेरो जीवनकालमा म जम्मा ३ पटक ट्राफिक कारवाहीमा परेको छु । पहिलोपटक अगाडिको कारले झ्याप्प ब्रेक लगाउँदा मैले उक्त कारमा आफ्नो मोटरसाइकल ठोक्काएको छु ।दोस्रोपटक कमलादीबाट पुतलीसडक हुँदै शंकरदेव क्याम्पस प्रवेश गर्दा टर्न निषेध गरिएको स्थानबाट मोटरसाइकल मोड्दा कारवाहीमा परेको छु । त्यहाँ कमलादीबाट आउँदा मोड्न निषेध गरिएको संकेत पनि थिएन । अहिले भने त्यहाँ डोरी टाँगिएको जस्तो लाग्छ ।र, तेस्रो । मेरै कार्यालयको वार्षिकोत्सवमा हल्का पिउँदा मापसेमा परेर जरिवाना तिर्दै कक्षा लिएको छु । त्यसबाहेक मेरो हालसम्मको अवधिमा अन्य कुनै कारवाहीमा परेको छैन । तर मैले समाचारको पात्रका लागि जानीजानी यो गल्ती गर्ने दुस्साहस गरेको थिएँ ।त्यसपछि मैले अमृत साइन्स क्याम्पस अगाडि पुगेर मोटरसाइकल रोकेँ र उनको भिडियो लिएँ । तर म फोटो वा भिडियोग्राफर कम, समाचार निर्माता अलि बढी हो । त्यसकारण फोटो वा भिडियोको गुणस्तरमा भन्दा पनि मैले कन्टेन्टमा बढी ध्यान दिएँ र उनलाई फलो गर्दै अगाडि बढेँ । मैले घुम्तीहरुमा उनलाई पछ्याउने कोशिश गरिरहेँ ।उनी लैनचौर हुँदै केशरमहल आइपुगे । त्यहाँ उनको फोटो र भिडियो खिच्ने केही मानिसहरु थिए र उनी केही समय त्यहीँ रोकिए । कुनै यात्रुले उनलाई केही पैसा पनि दिए । त्यसपछि फेरि तीब्र गतिमा उनको गाडी (ठेलागाडा) अगाडि बढ्यो ।मैले उनलाई कुन बाटो जानुहुन्छ भनेर सोधेँ । उनले जमलबाट सिधै जाने भनेपछि म पनि तीब्र गतिमा जमलबाट त्रिचन्द्र क्याम्पस हुँदै शहीदगेट निस्केर वीर अस्पताल आइपुगेँ ।म वीर अस्पताल आइपुग्दा २ बजेर ५६ मिनेट भएको थियो । त्यही बेला ठूलो पानी पर्यो । मलाई ती व्यक्ति र बिरामीको चिन्ता भयो । मसँग मोटरसाइकलमा रेनकोट भएपनि छाता भने थिएन । वीर अस्पतालकै सेक्युरिटी इञ्चार्ज राजारामसँग छाता मागेपनि उनीसँग पनि छाता रहेनछ । त्यसपछि क्यामेराको माथि रुमाल राखेर जमलतर्फ बढेँ ।पानीको मात्रा झनै ठूलो भएपछि म अगाडि बढ्न सक्ने अवस्था रहेन । ती व्यक्ति भोटाहिटीको पुलमुनि आइपुगेको देखेँ । मेरो क्यामेराको लेन्सले धानेजति जुम गरेर उनको तस्वीर लिएँ । उनी आफ्नी बिरामी श्रीमतीलाई अस्पतालसम्म ल्याइपुराउन ठेलामै भएको त्रिपाल झिक्दै थिए ।तर पानीको मात्रा झनै ठूलो भएपछि म अगाडि बढ्न सक्ने अवस्था रहेन । ती व्यक्ति भोटाहिटीको पुलमुनि आइपुगेको देखेँ । मेरो क्यामेराको लेन्सले धानेजति जुम गरेर उनको तस्वीर लिएँ । उनी आफ्नी बिरामी श्रीमतीलाई अस्पतालसम्म ल्याइपुराउन ठेलामै भएको त्रिपाल झिक्दै थिए । त्यहीँबाट उनले त्रिपाल झिकेर श्रीमतीसहित पूरै ठेलागाडालाई ढाके । अनि आफूले पनि रेनकोट निकालेर लगाए । यतिबेला ३ बजेर १० मिनेट गइसकेको थियो । त्यसपछि उनी सरासर वीर अस्पतालतर्फ आए ।मैले उनलाई अस्पतालसम्म फलो गर्ने कोशिश गरेपनि पानीको कारण त्यो सम्भव भएन । म उनलाई कुर्दै थिएँ । अस्पतालकै अर्का कर्मचारीसँग छाता भए एकछिन दिनुस् न भोटाहिटीको पुलमुनी यस्तो बिरामी यस्तो अवस्थामा छन् भन्दा त्यहीँ कार्यरत एक नर्स (सम्भवतः)ले उनी डाइलोसिस गर्ने स्थानमा पुगिसकेको जानकारी दिइन् । उनी ट्रमा सेन्टरपट्टिको बाटो भएर डाइलोसिस गर्ने नयाँ बिल्डिङमा पुगिसकेका रहेछन् ।एकछिन यताउती हेरेँ । तर मैले उनलाई देखिनँ । त्यसपछि ती महिलाको नजिक गएर बोलाएँ । उनले आफू आँखा पनि नदेख्ने बताइन् । उनले आँखा देख्न छाडेको पनि करिब ३ महिना भएको रहेछ । ‘तपाईँलाई यहाँ ल्याउने तपाइँको श्रीमान हो ?’ भनेर सोधेँ । उनले ‘हो’ भनिन् ।तर म त्यहाँ पुग्दा ती पुरुष भने भेटिएनन् । गाडा त्यहीँ थियो र ती महिला पनि गाडामै सुतिरहेकी थिइन् ।एकछिन यताउती हेरेँ । तर मैले उनलाई देखिनँ । त्यसपछि ती महिलाको नजिक गएर बोलाएँ । उनले आफू आँखा पनि नदेख्ने बताइन् । उनले आँखा देख्न छाडेको पनि करिब ३ महिना भएको रहेछ । ‘तपाईंलाई यहाँ ल्याउने तपाइँको श्रीमान हो ?’ भनेर सोधेँ । उनले ‘हो’ भनिन् ।बिरामी मान्छेसँग धेरै कुरा गर्नु मलाई ठीक लागेन । केही समय मैले ती पुरुषलाई कुरेँ ।केही समयपछि हातमा ओपिडीको टिकट र डाइलोसिस गर्न काटेको बिल लिएर ती पुरुष आइपुगे । डाइलोसिसको शुल्क २ हजार ५ सय लेखिएको थियो । धन्न उनले विपन्न नागरिकको कार्ड बनाइसकेका रहेछन् र त्यो पैसा उनले तिर्नु पर्दैन रहेछ । उनी अब आफ्नो पालो पर्खन थाले ।कुराकानीको सुरुमै मैले सोधेँ, ‘यस्तो बिरामीलाई किन यसरी गाडामा ल्याउनुभएको ?’‘बाध्यता हजुर बाध्यता । अरु केही उपाय नभएर । एम्बुलेन्समा ल्याउन पैसा छैन । नत्र कसरी ल्याउने त ? हप्तामा दुईपटक ‘डाइलोसिस’ गर्नुपर्छ । एकपटककै पन्ध्र सय भन्छ । हामीले कसरी तिर्ने ?’ उनले जवाफ दिए ।उनलाई बल्ल केही समय निस्किएको थियो । त्यसपछि मैले केही कुरा गर्न सकिन्छ भन्दै आफ्नो परिचय दिएँ । उनले हुन्छ भनेपछि कुराकानी सुरु भयो ।८ वर्षदेखिको बिरामी, एक वर्ष पहिलेमात्रै रोग पत्ता लाग्योती पुरुष अर्थात् डम्बरबहादुर सिम्खडाको घर धादिङको गंगाजमुना गाउँपालिका पर्दो रहेछ । उनी आफ्नी ४२ वर्षीय श्रीमतीको उपचारका लागि काठमाडौंमै बसिरहेका छन् ।कुराकानीको सुरुमै मैले सोधेँ, ‘यस्तो बिरामीलाई किन यसरी गाडामा ल्याउनुभएको ?’‘बाध्यता हजुर बाध्यता । अरु केही उपाय नभएर । एम्बुलेन्समा ल्याउन पैसा छैन । नत्र कसरी ल्याउने त ? हप्तामा दुईपटक डाइलोसिस गर्नुपर्छ । एकपटककै पन्ध्र सय भन्छ । हामीले कसरी तिर्ने ?’ उनले जवाफ दिए ।‘अब त असार लाग्न लागिसक्यो । यसरी ल्याउन त समस्या हुन्छ नि’ भन्ने मेरो प्रश्नमा फेरि पनि ‘बाध्यता भएको’ र ‘विकल्प नभएको’ बताए ।‘कहिलेदेखि बिरामी हुनुभयो ? कहिलेदेखि उपचार गराइरहनु भएको छ ?’ भन्ने प्रश्नमा उनले यसरी बेलिबिस्तार लगाए –‘बिरामी हुन थालेको ८ वर्ष भइसक्यो । तर रोग पत्ता लागेको एक वर्ष मात्रै भयो । यही अस्पताल (वीर) मै रोग पत्ता लागेको हो । दुबै किड्नी फेल भएको रहेछ । त्यही भएर डाइलोसिस गराउन थालेको  । अहिले त आँखा पनि देख्न छाडिन् । परिवार हो माया लाग्छ । उपचार गराउन परिहाल्यो । त्यही भएर यही गाडामा भएपनि ल्याएकै छु र उपचार गराइरहेको छु ।’‘बिरामी हुन थालेको ८ वर्ष भइसक्यो । तर रोग पत्ता लागेको एक वर्ष मात्रै भयो । यही अस्पताल (वीर) मै रोग पत्ता लागेको हो । दुबै किड्नी फेल भएको रहेछ । त्यही भएर डाइलोसिस गराउन थालेको  । अहिले त आँखा पनि देख्न छाडिन् । परिवार हो माया लाग्छ । उपचार गराउन परिहाल्यो । त्यही भएर यही गाडामा भएपनि ल्याएकै छु र उपचार गराइरहेको छु ।’कतार छाडेर श्रीमतीको उपचारमाडम्बर बहदुर सिम्खडा खासमा कतारमा थिए । वैदेशिक रोजगारीका लागि कतार पुगेका उनी परिवारका सदस्यको स्वास्थ्य संकट बढेपछि फर्केका थिए । उनी भन्छन्, ‘ठूलो भनेको त परिवार नै रहेछ । त्यसकारण म फर्किएँ ।’उनी कतारबाट फर्केपछि नियमितरुपमा श्रीमतीकै उपचारमा संलग्न छन् । डम्बरकी श्रीमती सीता सिम्खडालाई यतिबेला प्रेसर र सुगरले पनि च्यापेको छ । प्रेसर र सुगरकै कारण उनले ३ महिनाअघि आँखाको ज्योति पनि गुमाइन् । अहिले उनको पेटमा पानी भरिएको छ । तैपनि आफ्नी जीवनसंगीनीको ज्यान बचाउन डम्बरले हरसम्भव प्रयास गरिरहेका छन् ।एउटा छोरोको मृत्यु, अर्को अपाङ्गडम्बरको परिवारमा दुईवटा छोराहरु थिए । तर दुबै छोरा अपाङ्ग । दुबै छोरा सुस्त मनस्थितिका थिए । सुस्त मनस्थितिको भएपनि जेठो छोरा केही चलाख थियो । उनले धादिङको मुरलीभञ्ज्याङमा जेठो छोरालाई पढाउन राखेका थिए । तर उनी कतार रहेकै अवस्थामा जेठो छोराको मृत्यु भयो । अहिले कान्छो छोरालाई पनि नारायणगढमा राखेर पढाउँदै छन् । कुनै संस्थाले त्यहाँ उनको कान्छो छोरालाई पढाइरहेको छ । उनी भने कहिलेकाहीँ कालीमाटीबाट तरकारी किनेर ल्याउँछन् र गाडामा राखेर बेच्दै हिँड्छन् । काम गर्न नपाएको बेलामा अरुले दिएको सहयोगले नै दुई छाक खान्छन् । नपाए कहिलेकाहीँ भोकै पनि सुतिदिन्छन् ।उनी कतार रहेकै अवस्थामा जेठो छोराको मृत्यु भयो । अहिले कान्छो छोरालाई पनि नारायणगढमा राखेर पढाउँदै छन् । कुनै संस्थाले त्यहाँ उनको कान्छो छोरालाई पढाइरहेको छ । उनी भने कहिलेकाहीँ कालीमाटीबाट तरकारी किनेर ल्याउँछन् र गाडामा राखेर बेच्दै हिँड्छन् । काम गर्न नपाएको बेलामा अरुले दिएको सहयोगले नै दुई छाक खान्छन् । नपाए कहिलेकाहीँ भोकै पनि सुतिदिन्छन् ।डम्बर डाइलोसिसका लागि पर्खाइमा थिए । उनमा छटपटी र हतार दुबै देखिन्थ्यो । निस्कने बेलामा मैले आफ्नो पर्स हेरेँ । खासै पैसा थिएन । पर्समा १ सय २० रुपैयाँ आफूलाई राखेर बाँकी केही रकम उनको हातमा दिएँ । निस्कनै लाग्दा उनले फोन नम्बर दिए – ९८१७१४३८५२ । अनि भनेँ, ‘कसैले सहयोग गर्छु भनेमा यो नम्बर दिनु है ।’ उनी डाइलोसिस सेन्टरतर्फ गए, म कार्यालयतर्फ ।बाटोमा फर्कँदै जाँदा र कार्यालय पुगिसकेपछि पनि धेरै बेर मेरो मनमा केही समयअघि प्रधानमन्त्री केपी ओली शर्माले लेखेको कविताका निम्न हरफ गुन्जिरह्यो– सार्वभौम जनताको जनतन्त्र अब आँसु खसाउनु पर्दैन ।र, साथसाथै मेरो मनमा हठात् एउटा कठोर प्रश्न पनि उठिरह्यो– सरकार ! यही देशका एक निमुखा गरिबले आफ्नी जीवनसंगीनीलाई उपचारका लागि त्यत्रो जद्दोजहद गरेर अस्पताल लैजानु परिरहेको दृश्य देख्दा पनि तिमीलाई दुख्दैन हो ? #गरिबी#ठेलागाडा#लकडाउन