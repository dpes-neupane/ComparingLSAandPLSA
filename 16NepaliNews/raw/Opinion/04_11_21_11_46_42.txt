(१) कुम्भकर्णको भुँडी । पुराना रामायणहरुमा कुम्भकर्णका भुँडीको विस्तृत चर्चा गरिएको पढ्न पाइन्छ । वेला वेला लङ्काको राजकीय सभामा रावण पनि भन्थ्यो, भुँडी हुनु त हाम्रो भाइ कुम्भकर्णको जस्तो हुनु । उसको भुँडीमा के छैन ? स्वर्गको नन्दन बन, ऐरावत हात्ती, उच्चैःश्रवा घोडा, पहेँला, हरिया, राता, सेता र छिरबिरे रङ्गका विविध खाले खाद्यपेय पदार्थ, पृथ्वीका तमाम सुनचाँदी सवै सवै उसका भुँडीमा खातका खात  भित्रिएका छन् । विश्वव्रह्माण्डका तमाम सुखसमृद्धि उसका भुँडीमा खात लागेका छन् । अटेस्मटेस् छन् । उ तृप्त छ । यसैभएर उ वर्षको ६ महिना त खोपीमा  मस्तसँग सुत्छ र सपना मात्रै देख्छ ।रावणका ठट्यौला कुरा सुनेर सभामा बसेका सवै राक्षसहरु मुक्तकण्ठले हाँस्थे ।एक दिन लङ्काकै राजकीय सभामा लामो निःश्वास छोड्दै रावणले भन्यो, यत्रो समुद्र पार गरेर वानरसेनाका साथ धनुर्धारी राम लक्ष्मण चढाइका लागि हाम्रो राजधानी लंङ्का पस्दासम्म पनि भाइ कुम्भकर्ण निद्रामै छ । सपनामै छ । गएर हेर, गजधम्म पल्टिएको भयङ्कर पहाडजत्रो छ उसको भुँडी । उसको भुँडी श्वासप्रश्वासमा तलमाथि गर्दाको दृश्य हेर, पहाडमा भयङ्ंकर भूकम्प जाँदाको कम्पन दृश्यसँग मिल्छ । उसका कानहरु घैंटाजस्ता छन् । कानेगुजी भरिएका छन् । केही सुन्दैनन् । पीडितका आवाज त सुन्दैसुन्दैनन् । उ आफैं कति भीषण आवाज निकालेर घुर्छ । घुर्दाका श्वासप्रश्वासमा कति गज्जव देखिन्छ उसको नाकका पोहरा । सपनामा यदाकदा हाइ गर्दा उसको मुख ओडारले आँ गरेजस्तो देखिन्छ । यो सवै भीषणता आजको हाम्रो लङ्काको लागि के काम ? के प्रयोजन ? उ ६ महिनामा एक पटक उठ्छ त भोकको भकारी बोकेर उठ्छ । आफ्नै भुँडी भर्नका लागि उठ्छ । भुँडी भछर्, फेरी सुत्छ । उसका सपना जतिसुकै सुन्दर अथवा जतिसुकै विद्रूप किन नहुन् ती हाम्रा लागि कामका छैनन् । हामी हाम्रै विपनामा छौ । विपनाको सामना गर्दैछौं । उ सपनाको रासलीलामा छ । ठीक छ । सुतोस् ! अभैm देखोस् सपना ! युद्ध घनीभूत हुँदै गएपछि उठ्न त एक दिन त्यसले पनि पर्छ ! अवश्य पर्छ !!नभन्दै युद्ध घनीभूत हुँदै गएपछि राक्षस सेनाको र बानर सेनाको सम्युक्त कोलाहल आवाज सुनेर कुम्भकर्ण एक दिन उठ्यो । उसले उठ्ने रुटिनका दिनभन्दा अगाडि नै उ उठ्यो । “अव मैदानमा निस्की । भोक लागेको छ भने यिनै बाँदर खाएर पेट भर !” आक्रोषित  रावणको आदेश वातावरणभरि गुन्जित भयो ।कुम्भकर्णले वरिपरि आँखा घुमाएर हेर्‍यो । उसलाई युद्धको वानरमय वातावरण रमाइलै लाग्यो । उसले पहिले पहिले पनि खाएको थियो बाँदर । उसले एक एक वाँदर टिपेर मुखमा फाँको मार्न थाल्यो । युद्धका कारण उसलाई अहिले चपाइरहने फुर्सत भएन । सिंङ्गै निल्दै गयो । पहिले पहिले त सिङ्ंगासिङ्ंगै निल्दा पनि पचाउँथ्यो । यस पटकका वाँदर त्यस्ता सुपाच्य परेनन् । पेृटमा पुगेका वाँदरले चिथोरेर कोपरेर कुम्भकर्णका आन्द्रा चुँडाले । एक जना बाँदरले त उसको मुटूमै लात हान्यो । बाँदरहरु भकाभक उसका भुँडी फोरेर फटाफट बाहिर निस्के । छताछुल्ल भुँडीको कुम्भकर्ण अनायास ढल्यो । ढलेपछि कहिल्यै उठेन ।यति हुँदा पनि कुम्भकर्णका भुँडीको महिमागायन भने रोकिएन । सित्तैमा अरुको पाए, भ्याएम्म जथाभावी खाने, हसुर्ने र उकुस्मुकुस् अघाएपछि पचाउनका लागि कुम्भकर्णलाई सम्झेर भुँडी सुमसुम्याउने चलन विशेषतः पुरेत पण्डित समाजमा अद्यावधि कायमै छआज हामीकहाँ रामायणको त्यही कुम्भकर्ण त छैन तर कुम्भकर्ण राजनीति छ । यसका विशिष्ट कथा व्यथाहरु आफ्नै छन् । नेपाली जनता आज यहाँका सत्तासीनहरुले गरेका वाइड बडी लगायतका भ्रष्टाचारका रावणायन बखान सुनिरहेका छौं । रामायणका कुम्भकर्णको भुँडी र त्यसको मार्मिक अवसान पनि सम्झिरहेका छौं ।यसैबीच राजनीतिक मन्चमा भ्रष्टाचारका कथालाई घामबाट तानेर छायामा आराम गराउने प्रयत्नको प्रहसन मन्चन पनि  कम उत्सुकताजनक देखिएको छैन  ।वर्तमानका सत्तासीनहरुका तीव्र गतिमा सन्चालित  राजनीतिक विकास कार्यक्रमहरु देख्दा र भाषणहरु सुन्दा अव हामी नेपाली जनताका दुवै हातमा सुखसमृद्धि नामका भकारीहरु आइपुग्ने पक्का भइसकेको आभास पाइन्छ । बरु हामी गरीव निर्दा दुब्ला नेपाली जनताका साना साना हातले सुखसमृद्धि नामका अपरिचित सामग्रीका त्यति ठुला ठुला भकारी कसरी थाप्ने ? कसरी थाम्ने ? समस्या गम्भीर छ ।सम्माननीय प्रधानमन्त्रीज्यूबाट प्रस्तुत सुखसमृद्धिको नयाँ व्याकरण पढ्न, बुझ्न हामी सर्वसाधारण जनतालाई फलामको च्यूरा चपाउनुजत्तिकै कठिन भएको छ । किन भने यस व्याकरणमा हामीले बोलिरहेको भाषा र बाँचिरहेको जीवन छैन ।सारसङक्षेपमा भन्नु पर्दा सम्माननीय प्रधानमन्त्रीज्यूबाट प्रस्तुत  सुखसमृद्धिको नयाँ व्याकरण पढ्न, बुझ्न हामी सर्वसाधारण जनतालाई फलामको च्यूरा चपाउनुजत्तिकै कठिन भएको छ । किन भने यस व्याकरणमा हामीले बोलिरहेको भाषा र बाँचिरहेको जीवन छैन ।२) सामन्तहरु र साविती वयान । यी दुई अमिल्दा कुरा हुन् । सामन्तहरु गल्ती गर्न सक्छन्, सँच्याउन सक्दैनन् । किनभने सामन्तहरु आफ्नो गल्ती स्वीकार्नै सक्दैनन् । सामन्तहरु आपूmलाई सुपर ठान्छन् । सुपरहरु आफ्ना गल्तीलाई पनि पराक्रम सावित गर्न अघिसर्छन् । यहीँनिर सामन्त र समझदार जनसाधारणका बीच फरक छुट्टिन्छ । समझदार जनसाधारणहरु आफ्ना गल्ती सकार्न र सँच्याउन सदा सर्वदा तैयार रहन्छन् । सामन्तहरु चिप्लेर पछारिँदा पनि ‘पछारिएँ !’ भन्दैनन् ‘माटो कत्तिको नरम छ छाम्न मन लागेर छामिहेरेको !’ भन्छन् । यो सवैजसो सामन्तहरुको चारित्रिक विशेषता नै हो ।सरकारमा रहेका र सरकारले पत्याएका जति असल मान्छे, बाँकी खराब मान्छे ! यो पनि सामन्त शासकहरुको मान्यता हो । यस मान्यताका शासकीय करामतहरु विगतका राणाकाल र पन्चायतकालमा नेपाली जनताले देखेभोगेका यथार्थ हुन् ।सम्विधानको लेखोट अनुसार त आज हामी राणाकाल र पन्चायत कालमा छैनौं, लोकतान्त्रिक गणतन्त्र शासनकालमा छौं ।  सत्तासीनहरुको ठान,मान,शान,एवम् सबारी शैली देख्दा र हुङ्कार सुन्दा हामी अभैm राणाशासनकालमै त छैनौं जस्तो पनि लाग्छ ।भर्खरैको एउटा प्रसङ्ग । नेपाली जनताले नितान्त अश्लील र आपत्तिजनक सुनिआएका सीके राउतलाई अचानक नेपाल सरकारले पत्यायो । उनले आफ्ना अक्षम्य गल्तीहरुबापत विनयपूर्वक क्षमायाचना नगरे पनि सरकारले आफ्नै ठान्यो । पत्यायो । विगतको मात्र होइन, वर्तमानकै सम्विधान र ऐनले पनि मुलुकको विखण्डनप्रयासलाई क्षम्य अपराध मान्दैन । तर पनि वर्तमान सत्तासीनहरुको माया ममता र उदारताले उनी कारामुक्त भए । कारामुक्त मात्र पनि भएनन्, रातारात शासनदरबारको स्वागतपात्र पनि बनाइए । यसको ठीक भोलिपल्ट सरकारले उनीसँग ११ बुँदे सम्झौता पनि ग¥यो । सम्झौता मात्र पनि गरेन, त्यस सँझौतामा सम्विधान र कानुनका दृष्टिमा आपत्तिजनक ठहरिन सक्ने शव्द, शव्दावली पनि राख्यो ।चटके शैलीमा सम्पादित यस सम्झौताको कतिले स्वागत गरे । कतिले सम्झौतामा प्रयोग गरिएका आपत्तिजनक शव्द, शव्दावलीहरुमाथि प्रश्न उठाए । राउतले गलत बाटो छोडेर बाटोमा आउनुप्रति कसैको विमति रहने कुरै थिएन । विमति त सम्झौतामा प्रयुक्त शव्द, शव्दावलीमा थियोे ।आपत्तिजनक शव्दप्रयोग सहितको सम्झौता कार्यक्रममा सम्माननीय प्रधानमन्त्री स्वयम् अघि सरेर राउतका क्षमता र वुद्धिमत्ताको मुक्तकण्ठले प्रशंसा गर्नु उनका सरोकारवालाहरुका लागि घतलाग्दो घटना हुन सक्छ । जनसाधारणका लागि यो विरुदावली कुनै चासोको विषय रहेन । विरुदावली पनि सामन्त, महासामन्त परम्परामा चलिआएको एउटा शासकीय शव्दालङ्कार नै हो । यो एक किसिमको स्तुतिसाहित्य हो ।आपत्तिजनक शव्दप्रयोग सहितको सम्झौता कार्यक्रममा सम्माननीय प्रधानमन्त्री स्वयम् अघि सरेर राउतका क्षमता र वुद्धिमत्ताको मुक्तकण्ठले प्रशंसा गर्नु उनका सरोकारवालाहरुका लागि घतलाग्दो घटना हुन सक्छ । जनसाधारणका लागि यो विरुदावली कुनै चासोको विषय रहेन । विरुदावली पनि सामन्त, महासामन्त परम्परामा चलिआएको एउटा शासकीय शव्दालङ्कार नै हो । यो एक किसिमको स्तुतिसाहित्य हो । हाम्रो मुलुक स्तुति साहित्यमा गरीब मुलुक होइन । पाठ गर्न चाहनेहरुका लागि बजारमा थरी थरकिा स्तोत्रहरु अर्थात् स्तुतिसाहित्यहरु आज पनि पाइन्छन् । स्तुतिसाहित्यका लहरमा प्रधानमन्त्री ओलीप्रणीत सीके राउत स्तुतिपाठ एउटा थपियो । विश्वास हुनेले पाठ गर्छन् नहुनेले गर्दैनन् । यो कुनै आपत्तिजनक कुरा होइन ।आपत्तिजनक त सरकारले राउतसँग गरेका सम्झौतामा प्रयोग गरिएका दुई शव्दहरु छन् (१) जनअभिमत (२) स्वशासन । यी शव्दहरु नेपालको सम्विधान अनुसार नेपाल सरकारले कुनै कसैसँगको सम्झौतामा स्वेच्छाले प्रयोग गर्न सकिने शव्दहरु होइनन् । सम्विधानका ढोकाकाबाट नछिर्ने शव्दहरु प्रयोग गरेर सम्झौता गर्न नेपाल सरकारलाई अधिकार छैन । अधिकारबाहिर गएर सरकारले यी शव्द किन प्रयोग गर्‍यो ? देशभक्त नेपाली जनताको विमति यसमा हो ।जनताको विमति जनताको चासो हो । मुलुकप्रति जनताको चासोमा सत्तासीनहरु उतर्सिनु पर्ने कुनै कारण छैन । जननिर्वाचित सरकारले जनताप्रति दायित्वशील हुन सक्नुपर्छ । गल्ती होइन भने यो यो कारणले होइन भनेर जनतालाई स्पष्टी करण दिनुपर्छ । गल्ती हो भने समयमै सुधार्नु पर्छ । नेपाली जनता जतिसुकै सहनशील भए पनि जननिर्वाचित सरकार सार्वभौम जनतालाई हेपेर राणाशासनको शैलीमा चल्न खोज्छ भने त्यो एक हास्यास्पद प्रयास मात्र हुन सक्छ ।(३) थप हाउगुजी निर्माण । जनता शान्ति चाहन्छन् । सुरक्षा चाहन्छन् । शान्ति सुरक्षा कायम गर्नु सरकारको दायित्व हो । यसैका लागि जनताले सरकारलाई आफ्नो रगतपसिना उबाएर कर तिरेका छन् । सरकारले मुलुकमा अल्झे–बल्झेका समस्याहरुको शान्तिपूर्ण समाधान नखोजेर विभिन्न बहाना खडा गर्नु उपचारकौशल होइन । अहिले सत्तामा रहेको कम्युनिष्ट पार्टीले सत्ता बाहिर रहेको अर्को पार्टीमाथि प्रतिबन्ध लगाउनु कौशलहीनताकै नतिजाका रुपमा  देखिएको छ ।कल्पना गरौं, आजको नेकपाका अध्यक्ष के०पी० ओली नेतृत्वको नेपाल सरकार हिजोको ज्ञानेन्द्रकालीन शेरवहादुर नेतृत्वको सरकारकै पाइला पच्छ्याएर हिँड्न खोज्यो भने कस्तो देखिएला ? अहिले गृहमन्त्रीका कुर्सीमा देवेन्द्रराज कडेल छैनन् । राम बहादुर थापा बादल जो छन् । जो देखिएका छन् ती तिनै नभएर कोही अरु नै हुन् भने अनुमान बेग्लै पनि लगाउन सकिन्छ । अन्यथा निषेधको बाटो हिँड्दा भेटिने त निषेध नै हो । कतिपय राजनीतिक विचारकहरु बिलखबन्द पनि देखिन्छन् । जनसाधारणहरुले त सरकारमा रहेकाहरुको प्रवृत्ति देखेर लख काटेका पनि हुन् । हेरौं, भविष्यले के प्रमाणित गर्छ ।जनताले लख काटेको अर्को एउटा पक्ष पनि छ, सत्तासीनहरुमा मुलुकको शान्ति सुरक्षा कायम राख्न, विकास निर्माण गर्न र जनताको भाग्यभविष्य सुन्दर बनाउन अन्यमनष्कता बढेपछि अथवा बाटो बिरिँदै गएपछि किंकर्तव्यविमूढ सरकारका लागि जनतालाई तर्साउन एउटा बनिबनाउ हाउगुजी चाहिन्छ । अहिले एउटा हाउगुजी त सरकार आफैंले तैयार गरेर जनमानसमा ठड्याएकै छ । पार्टी प्रतिबन्धका नाममा थप अर्को हाउगुजी निर्माणमा पनि सरकार गति छोडेर गतिशील बन्ने तरखरमा देखिनु पनि त्यस दृष्टिले अस्वाभाविक छैन ।सारमा आजका यी सवै परिदृश्यहरु नेपाल र नेपालकिा लागि दुर्भाग्यका सूचकहरु हुन् । जति घुमेपनि आखिर रुम्जाटार भन्ने  निराशाजनक वृत्तलाई जनमानसमा पुनः पुनः दा्हो¥याउन खोज्नु समाजबादोन्मुख सम्विधान अन्तर्गत बनेको लोकतान्त्रिक सरकारका लागि शोभाजनक क्रियाकलाप होइन ।एक्काइसौं शताव्दीको जननिर्वाचित सरकारको शासन प्रशासन यन्त्रले रामायण कालका कुम्भकर्णको भुँडीजस्तो बनिदिनु शोभाजनक भएन । सरकार भनेको जनताको अभिभावक हाे, विवेकनिरपेक्ष भुँडी होइन ।(४) पुनः एक पटक कुम्भकर्णकै भुँडीको कुरा गरौ. । महात्मा बुद्धको जन्मदेश नेपालमा एक्काइसौं शताव्दीको जननिर्वाचित सरकारको शासन प्रशासन यन्त्रले रामायण कालका कुम्भकर्णको भुँडीजस्तो बनिदिनु शोभाजनक भएन । सरकार भनेको जनताको अभिभावक हाे, विवेकनिरपेक्ष भुँडी होइन ।(ऋषि अगस्त्य आज्ञा गर्नुहुन्छ हे बावु कुमार, उहिले,उहिले पुराणमा गन्धमादन पर्वत हुन्थ्यो । त्यहाँ श्रीखण्डका वृक्षहरु हुन्थे । श्रीखण्ड वृक्षका सामीप्यले गर्दा त्यस पर्बतमा जति पनि अन्य विभिन्न वृक्षहरु हुन्थे ती सवै सुगन्धमय बन्थे । आज नेपालमा धमिजा लाउडादेखि वाइडबडीसम्मका नयाँ नयाँ गन्धमादन पहाडहरु ठडिएका छन् । कति त सुनैसुनका पहाड पनि छन् । भ्रष्टाचार, कमिसन र तस्करीका बलमा ठडिएका यी पहाडहरु राजनेता, कार्यकर्ता र समर्थकहरुका लागि आयआर्जनका सुरभित क्षेत्र बनेका छन् ।यी पहाडका टुप्पादेखि बेसीका फाँटहरुसम्म  ढाकेर मौलाएका विषवृक्षहरुले आजको राजनीतिक निकुन्ज व्यापक र घनीभूत भएको छ । निकुन्जमा विशेषतः ब्वाँसाहरु र भेडिया ब्वाँसाहरुको जगजगी छ । सर्वसाधारण शाकाहारी प्राणीहरुका लागि पीडाकुन्ज बनेको यस निकुन्ज र वरिपरिका  लेक बेसी पहाड कतै पनि सदाचारका अमृतवृक्षहरु मानौं उम्रनै सक्दैनन् । कतै उम्रेछन् भने पनि हुर्कँदा भ्रष्टाचारकै वृक्ष बनिसकेका हुन्छन् । यो नयाँ नयाँ गन्धमादन सहितका राजनीतिक निकुन्जको बेजोड प्रभाव हो ।निकुन्ज क्षेत्रमा अरु जे भए पनि अन्यायी अत्याचारी तथा भ्रष्टाचारीहरुमाथि दणडात्मक कार्बाही हुँदैन । बरु बेला बेला स्वागत सत्कार र पुरष्कारका कार्यक्रमहरु आयोजित हुन्छन् । यिनै यस्तै सांस्कृतिक स्खलनकारी करामातका कारण पौराणिक इतिहासमा दुःशासनहरुले पनि सुशासनका तक्मा भिर्दै आएका हुन् । समृद्धिपुराणमा अगस्त्य ऋषि पुनः आज्ञा गर्नुहुन्छ, हे बावु कुमार, शास्त्रहरु आफैं बनेका छैनन्, बनाएरै बनिआएका छन् । वेदहरु प्नि कसैले बनाएर सुनाएकै कारण श्रुति भनिएका हुन् । सुनेका कुरा सम्झनुकै नाम स्मृति हो । पहिले श्रुति र स्मृतिका आधारमा मानिसहरु सदाचारका खुड्किला उक्लन बल गर्थे । सदाचारमा उभिएर विवेकले काम लिन प्रयत्न गर्थे । नेपाल लगायत दक्षिण एशियाका कतिपय भूखण्डहरुमा कुनै कालखण्डमा वेद, स्मृति, सदाचार र विवेक, यी चार मानव धर्मका परिभाषा नै पनि बनेका थिए ।  समयका अन्तरालमा संहिताकरण गर्दा वेदमा सत्तासीन वर्गका स्वार्थ निर्देशनमा जनविरोधी बुँदाहरु थपिए । वेदका कति पुराना पद्यहरुको अन्यथा अर्थ लगाइए । समाजका शोषक सामन्तहरुका इसारामा स्मृतिहरुमा पनि जथाभावी परिवर्तन गरिए । आदिम मानव सभ्यताका सहृदय समाजले युगौंको मेहनतबाट तैयार गरिएका सदाचारका नियमहरु  भित्ता लाग्दै गए ।शासकहरुबाट विवेक उन्मूलनका अनेकन अभियान चलाइए । वर्गीयता, जातीयता र त्यस आधारमा समर्थबाट असमर्थका शोषण उत्पीडनको अत्याचारी, अनाचारी संस्कृति जन्माइयो, हुर्काइयो ।  देव असुर आर्य अनार्य जात, जाति, वर्ण, आश्रम, धर्म नामका विविध सम्प्रदाय सवै निर्मित हुन् । प्राकृत होइनन् । प्राकृत रुपमा त मानव जाति एक हो । एउटै वंशको वितान हो ।अगस्त्य ऋषि आज्ञा गर्नुहुन्छ, हे बावु कुमार, आज नयाँ पुराना शास्त्रहरु जति छन् ती सवै बनाएरै बनेका हुन् । शास्त्रले तोके बमोजिमका चलनहरु पनि चलाएरै चलेका हुन् । तिनमा सुधार र परिवर्तनको गुन्जाइस पहिले पनि थियो, आज पनि छ । जसरी घर, शहर र सडकहरु आफैं बन्दैनन् बनाएर बन्छन् । अनुकूल नहुँदा  समय समयमा परिवर्तित हुन्छन् । प्रयोग एवम् आवश्यक मर्मत सम्भारले कति दीर्घ कालसम्म कायम रहन्छन् । कति रहँदैनन् । मानिसले इतिहासमा धेरै उकाली ओराली पार गरिआएको छ । धेरै दुःखकष्ट भोगि आएको छ । समाज वर्गीय बनेपछि मान्छेका अनुहारका जुका हिजो पनि थिए आज पनि छन् । तिनका विरुद्ध संघर्ष हिजो पनि थियो, आज पनि छ ।जनता उत्तरोत्तर जागरुक बन्दै छन् । जनताले आफ्नो वेद आफैं लेख्न संघर्ष गरिआएका हुन् । आफ्नो आचरण आफैं निर्क्यौल गर्न संघर्ष गरिआएका हुन् । अवका दिनमा जनताले आफ्नो वेद आफैं लेख्छन् । आफ्नो बाटो आफैं खन्छन्, आफ्नो गाडी आफैं हाँक्छन् ।मानवसमाज अँध्यारोबाट उज्यालोतिर अघि बढिआएकोे छ  । हिजोभन्दा आज द्रुत गतिले अगाडि बढेको छ । जनता उत्तरोत्तर जागरुक बन्दै छन् । जनताले आफ्नो वेद आफैं लेख्न संघर्ष गरिआएका हुन् । आफ्नो आचरण आफैं निर्क्यौल गर्न संघर्ष गरिआएका हुन् । अवका दिनमा जनताले आफ्नो वेद आफैं लेख्छन् ।  आफ्नो बाटो आफैं खन्छन्, आफ्नो गाडी आफैं हाँक्छन् । आजको विषमता र विद्रूप जो छ त्यो चिरस्थायी होइन । बावु यो विकृति विसङ्गति पाल्ने निकुन्ज पनि चिरस्थायी होइन । सत्तासीनहरुको दम्भ पनि चिरस्थायी होइन । धर्तीमा यस्ता शासक धेरै आए धेरै गए बावु, यथास्थितिलाई काखी च्याप्ने र परिवर्तनलाई लात हान्न खोज्ने शासकहरु धेरै आए । धेरै गए । धर्ती चिरस्थायी छ बावु, जनता चिरस्थायी छन् । परिवर्तन शास्वत छ । शासकहरु त पानीका फोका हुन् । आज छन् भोलि छैनन् ।इति श्री सुखसुखसमृद्धि पुराणे नेपाल खण्डे अगस्त्यकुमार सम्वादे षष्टोध्यायः ।) 