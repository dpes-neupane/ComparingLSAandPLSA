ओली नेतृत्वको सरकारले यस पटक हठधर्मिता देखाएन । आफूलाई सँच्याउन अघिस¥यो । राम्रो भयो । नेपाली जनजीवनमा प्रचलित एउटा भनाइ छ— ‘विनम्रताले आयु बढ्छ  ! दम्भले घट्छ !!’ दम्भ जनतालाई मन पर्दैन ।मेरो छिमेकमा एक जना ९२ वर्षीय वरिष्ठ किसान हुनुहुन्छ । ९० वर्षीया श्रीमतीका साथ वहाँ अहिले पनि खेतमा काम गर्नुहुन्छ । फर्कँदा वहाँका खर्पनमा मौसमी तरकारीहरु हुन्छन् । साग हुन्छ । टोलछिमेकका मानिसहरु बडो श्रद्धासाथ वहाँसँग तरकारी किन्छन् । सडकसँग जोडिएको छ घर । वहाँ घरको पेटीमा बसेर तरकारी बेच्नु हुन्छ । टोलका बुढापाका र केही युवा पनि त्यहाँ जुटेर वहाँका कुरा सुन्न रुचाउँछन् ।विगत सोमबार साँझ पेटीमा बसेर अर्का छिमेकी पाका किसानसँग भन्दै हुनुहुन्थ्यो, “कम्युनिष्टमा लागेर बुढा भइयो । कति भाषण सुनियो । कति जुलुसमा गइयो । कति आन्दोलन गरियो । कांग्रेसले कोशी गण्डक बेचेको विरोध जलुसमा उफ्री उफ्री कराएको हिजोजस्तो लाग्छ !”“त्यो जुलुसमा म पनि थिएँ नि ! त्यति वेला नयाँ सडकमा मोती दाइले नारा भट्ट्याएको मेरो कानले अझै बिर्सेको छैन ।” सँगै बसेका अर्का पाका किसानले हाँस्दै भन्नुभयो । हाँस्दा वहाँका पानी भरिएका आँखा, चाउरी परेका गाला र फुक्लन बाँकी दुइटा मात्र दाँतमा विगतका सम्झनाको एकीकृत भव्य चमक देखियो । म पेटीनिर सडकमा उभिएर यस श्रव्य दृश्यमा सामेल थिएँ  ।त्यति बेलाका हामीले चिने जानेका कमनिष्ट नेता असल थिए । वेला वेला हामीसँग भेटेर सल्लाह लिन्थे । छलफल गर्थे । कामको लठाबज्र छ भने काम पनि सगाउँथे । हामीसँग बसेर खान्थे । हाम्रो घरको सुकुलमा सुत्थे । नेता भनेको आफ्नै दाइभाइ जस्तो लाग्ने । अहिलेका कमनिष्ट नेता के नेता ?व्रिष्ठ किसानले गम्भीर हुँदैै भन्नुभयो, “त्यति बेलाका हामीले चिने जानेका कमनिष्ट नेता असल थिए । वेला वेला हामीसँग भेटेर सल्लाह लिन्थे । छलफल गर्थे । कामको लठाबज्र छ भने काम पनि सगाउँथे । हामीसँग बसेर खान्थे । हाम्रो घरको सुकुलमा सुत्थे । नेता भनेको आफ्नै दाइभाइ जस्तो लाग्ने । अहिलेका कमनिष्ट नेता के नेता ? ज्यामी किसानको घर घरमा गएर सल्लाहा गर्दैन । बहाल वहालमा जम्मा भएर छलफल गरौं पनि भन्दैन । आपूmलाई जे मन लाग्यो त्यही गर्छ । कमनिष्टले के काम गर्ने ? कसरी काम गर्ने ? त्यो त यिनीहरुले जानेकै छैन । हाम्रो माहिलदाइ जहिले पनि भन्नुहुन्थ्यो, कमनिष्टले पहिले त त्यति बेला जनताको मर्का के हो त्यो थाहा पाउनु पर्छ ,। जनताको मर्का फुकाउन पनि जनतासँगै मिलेर काम गर्नुपर्छ । जनतालाई उछिन्न खोज्नु हुँदैन । अहिलेका यिनीहरु कमनिष्ट भन्ने मात्रै हुन् । यिनीहरुको त काम गर्ने ढंगै छैन ।”ग्राहकलाई फर्सीको मुन्टा दिएर पैसा गोजीमा राख्दै वरिष्ठ किसानले अल्प हाँस्दै भन्नुभयो, “चिन्नु न जान्नु घँचेटिमाग्नु भनेजस्तो ! जान्नुबुझ्नु छैन गुठीको ऐन बनाउने !? यहाँ नोल बोक्नेलाई गुठी छ । देउताको रथ जोड्नेलाई गुठी छ । तान्नेलाई गुठी छ । भजन भन्नेलाई गुठी छ । बटुवालाई पानी पिलाउनेलाई गुठी छ । जात्रा मात्रामा पानी पिलाउनेलाई गुठी छ । ज्ञानमाला गुठी ज्ञानगुनको भजन गाउने गुठी हो । भजन गर्ने र चाडपर्वमा भोजखाने गुठी पनि छ । हुनेखानेले राखेको गुठीको कुरा मात्र छैन जनता आपैmले मिलेर राखेको गुठी कति छ । पहिले पहिले देउताको भजन भन्नेले भजनबाटै पनि  राणाशासनको विरोध गरेका थिए । भजनबाटै जनतालाई जगाउनेहरु पनि थिए । राणाशासन हटाउनमा भजनले पनि    कति काम गरेको थियो । हाम्रो यो काठमाडौ खाल्डामा धारा, कुवा, पाटी, पौवा सबै गुठीबाट चलिआएका छन् । मन्दिरमा पूजा चलाउने, जात्रा चलाउने, मन्दिर भत्क्यो भने मर्मत गर्ने सवै गुठी छ । टोल टोलको थर थरको संस्कार चलाउने गुठी छ । गुठी त आपसमा मद्दत गर्ने कुरा हो । परिवारजस्तै हो गुठी । यो तीन शहरबाट गुठी निकालि दिने हो भने यहाँ जात्रा मात्रा, चाडपर्व, रङ्ग रमाइलो सवै हराउँछ । यस्ता कुरामा सरकारले आपैm मनोमानी कानुन बनाउन मिल्दैन । गुठी त हाम्रो संस्कृति हो । सम्पदा हो ।”यसबीच गुठीका सम्बन्धमा मिडियामा धेरै कुरा आए । कतै किसानहरु गुठीबाट शोषित पीडित बनेका कुरा पनि सुनिए । गुठी जग्गाको दुरुपयोग र शोषणका कुरा पनि सुनिए । भर्खरै बाराका एक जना वरिष्ठ किसान भेटिनुभएको थियो वहाँले भन्नुभयो, “जग्गालाई पूँजीको आधार बनाएर शोषण गर्नु सामन्त बाद हो । भूमिसुधारपछि यो धेरै त मासियो कतिपय क्षेत्रमा सामन्तवाद आज पनि बाँकी छ । सरोकारवालाहरुसँग छलफल नै नगरी सत्तासीनहरुले हुकुमी पारामा विधेयक बनाउनु पनि सामन्तवाद नै हो । आजका सत्तासीनहरुको हिँडाइ, बोलाइ, खुवाइ, र काम गराइमा सामन्तवाद छैन ? जहाँसम्म अहिलेको यो गुठी जमीनको कुरा छ भूमिलाई शोषणको आधार बन्नै नदिन जसले जोत्छ उसको हक हुने तर बेचबिखन गर्न नपाइने, बाँझो राख्न पनि नपाइने व्यवस्था हुन सके परिस्थिति बदलिँदो हो । कानून बनाएर त्यस कानूनले तोके भन्दा बढी उठाउन नपाउने व्यवस्था त अनिवार्य नै हुनु पर्ने हो । उपत्यका बाहिर विभिन्न किसिमका गुठीबाट जोताहाहरु शेषित पीडित रहेको अवस्था पनि छ । अहिले त स्थानीय सरकार छ । कहाँ कुन समस्या छ र कुन उपचार आवश्यक छ  ।  त्यसको व्यापक अध्ययन अनुसन्धान गर्नसकिन्छ । त्यसपछि सरोकारवाला किसानहरुसँग छलफल गरेर संस्कृति र सांस्कतिक सम्पदाको दुरुपयोग नहुने र सम्पदाका आधारमा किसानको शोषण गर्न नपाइने व्यवस्थाको लागि विधेयक तर्जुमा गर्न सकिन्छ । त्यस तहबाट सोचिएन र नै समस्या भएको हो । सबै ठाउँका सवै गुठीलाई एउटै मुट्ठामा कस्न मिल्दैन ।”जग्गालाई पूँजीको आधार बनाएर शोषण गर्नु सामन्त बाद हो । भूमिसुधारपछि यो धेरै त मासियो कतिपय क्षेत्रमा सामन्तवाद आज पनि बाँकी छ । सरोकारवालाहरुसँग छलफल नै नगरी सत्तासीनहरुले हुकुमी पारामा विधेयक बनाउनु पनि सामन्तवाद नै हो ।“तर्क आ-आफ्ना छन् । पशुपतिको आम्दानी भ्रष्टाचारको ढाँडमा पसिआएको छ । भ्रष्टाचार नहुने हो भने पशुपतिको आमदानीबाट अन्तर्राष्ट्रिय स्तरको विश्वविद्यालय चल्न सक्छ, अन्तर्राष्ट्रिय स्तरको निःशुल्क अस्पताल चल्न सक्छ भन्ने चर्चा त आज पनि व्यापक छ । भ्रष्टाचार आज सत्ताको राष्टिय चरित्र बनिसकेको अवस्था छ । कुनै पनि संस्था, संस्थान, कार्यालय आज भ्रष्टाचारमुक्त छ भन्न सकिने अवस्था रहेन । पशुपति विकासकोशका पदासीनहरुका आचरण सम्बन्धमा एकहप्ताअघि पनि अखवारमा पढिएकै हो । पशुपतिनाथ पनि शोषणको मारमा परेका अवस्थाको जानकारी पाएरर आँखाभरी आँसु पार्नेहरु र रोषले दाँत कटकटाउनेहरु तराइमा पनि देखिए । उपत्यकामा पनि धेरै देखिए । यो आँसु र रोषले कुनै दि नभयङ्ंकर आन्दोलनको रुप लिन पनि सक्छ ।”“अहिले असार लागेको छ । विगत वर्षहरु भैmँ यस वर्ष पनि वर्षभरी उपयोगमा आउन नसकेका सरकारी विकास बजेट बाढीमा खन्याउने प्रयत्न शुरु भएको छ । यो मुलुकको कोष रित्याउने प्रक्रिया त हो नै, जनतालाई झन् झन् गरीब बनाउने प्रक्रिया पनि हो । रहँदा बस्दा यसको पनि प्रतिक्रिया सडकमाउम्रन्छ । अवश्य उम्रन्छ ।”गुठीविधेयकका विरुद्ध २ दिन अघि माइती घर मण्डलामा जनसागर उल्र्यो । हाम्रा प्रधानमन्त्री आफ्ना फुच्चेहरु अरिङ्गाल बनिदिउन् र विरोधीहरुलाई चिलि दिउन् भन्ने कामना गर्नुहुुन्छ ।  अरिंङ्गालको गोलामा ढुंङ्गा त यो गुठीविधेयकले हान्यो । तै तै सरकारले समयमै गुठीविधेक फिर्ता लियो । धिेयक फिर्ता लिएकोमा हाम्रा छिमेकी वरिष्ठ किसानको प्रतिक्रिया थियो, “यसमा भने प्रधानमन्त्रीले बुद्धि पुयाउनु भएको देखियो !” सम्विधान बनाउँदै जनतासँग व्यापक अन्तक्र्रिया गर्नुपथ्र्यो । गरिएन । जनताबाट सुझाव संङ्कलन त गरियो । ग्रहण गरिएन । विधेयकहरु बनाउँदा पनि सम्बन्धित जनतासँग छलफल गरिएन । परम्परा र संस्कृतिको मर्म नबुझिकन हतारमा जनताका परम्परा र संस्कृतिका क्षेत्रमा हात हाल्दा जे हुन्थ्यो, त्यही भयो । काठमाडौका जनता सडकमा उत्रे ।विधेयकहरु बनाउँदा पनि सम्बन्धित जनतासँग छलफल गरिएन । परम्परा र संस्कृतिको मर्म नबुझिकन हतारमा जनताका परम्परा र संस्कृतिका क्षेत्रमा हात हाल्दा जे हुन्थ्यो, त्यही भयो । काठमाडौका जनता सडकमा उत्रे ।जनताप्रतिको बेवास्ता जनतालाई पचेन । दम्भ जनतालाई पचेन । नेताहरुका मनोमानी निर्णका विरुद्ध काठमाडौका जनता सडकमा ओल्र्यो ।माइतीघर मण्डलाको यस पटकको जनसागरबाट उदाएको खबरदारीको सूर्यबाट सत्तासीन नेताहरुको दम्भमय मन मस्तिष्कका घैँटाहरुमा घाम पनि लाग्ला कि ?दुइतिहाइ सरकारभन्दा त्यो सरकार बनाउने जनता कैयाँै गुना बढी बलियो हुन्छ । यो कुरा भर्खरैको घटनाले पनि प्रमाणित त भयो नि । हैन र ?