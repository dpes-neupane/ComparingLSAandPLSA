    जैविक संसारमा जेजति शाखा र जीवनका जाति र उपजातिहरुका उत्पत्ति भएका छन्, ती प्रत्येकले आफ्नो अस्तित्वलाई लम्ब्याउने समृद्ध तुल्याउने र उच्चतातिर लाग्ने प्रबन्ध आफैँभित्र गरेका छन् । जीवधारी जाति उपजातिका असङ्ख्य सदस्यमध्ये कुनै एउटाको मृत्यु हुनसक्छ । सम्पूर्णताको मृत्यु हुँदैन । उपजातिकै समग्र विनास भएको देखिँदा पनि मरणोन्मुख उपजातिले आफूभन्दा माथिल्लो धरातलको सामूहिकतालाई ठाउँ दिने गर्दछ । आधुनिक विज्ञानले अहिले र गत शताब्दीमा चार्ल्स डार्विनले ‘ओरिजिन अफ स्पिसिज’ (Origin of Species) भन्ने आफ्नो पुस्तकमा त्यही कुरा देखाएका छन् । मानव जीवनतिर ध्यान दिँदा ती सिद्धान्तका सत्यता झन बढी मात्रामा प्रमाणित हुन्छ । मानव समुदायको जैविक स्वभाव सामूहिक आत्महत्या प्रवृत्तितर कुनै लक्षण छैनन्, जीवनको यो जाति नर वानर अवस्थाबाट मानवको अवस्थामा जति करोड वर्ष पहिले उक्लिएको होस्, उसले सधैँ आफ्नो विकास मात्र गरेको छ । र आत्महत्याविरुद्ध आफूलाई त्यसरी सुरक्षित राखेको छ । उपयुक्त स्थापना प्रस्तुत गरेर विचारकहरुले कुनै एउटा एकाइका अर्थात् एक्लो मानिसको मृत्युमाथि महत्त्व स्थापित गरेर खडा गरेका मृत्यु दर्शनमा कुनै अर्थ रहँदैन । त्यसकारण सम्पूर्ण मृत्यु भन्ने कुनै कुरा यो संसारमा छँदैछैन भन्ने तर्क गरेर मृत्युका भयमाथि आत्मसन्तुष्टिको पर्दा तान्ने चेष्टा गर्छन् ।यो प्रयासले शब्दलाई समातेर त्यसको वस्तुनिष्ट होइन कि आत्मतुष्टिको कारण रौँ चिरा अर्थ झिक्ने कोसिस मात्र हो । त्यस्तो कोसिसले जीवनलाई जोगाउन सकेको छैन र सक्ने पनि छैन । वैज्ञानिकहरु त्यस्ता निरर्थक शब्दजालमा न पहिले कतै लागे न अहिले नै लागेका छन् ।मृत्युका विरुद्ध एउटा अर्को तर ध्यानयोग्य विचार चाहिँ संसारमा उपलब्ध छ । जाति (Species) ले आफ्नो निरन्तरता र जीवन संबर्द्धन निम्ति उपाय गरेको छ । जातिका सदस्यहरु मर्दा आफ्नो लोप नहोस् भनी प्रजननको चक्रद्वारा जातिले आफ्नो रक्षा गरेको छ ।मृत्युका विरुद्ध एउटा अर्को तर ध्यानयोग्य विचार चाहिँ संसारमा उपलब्ध छ । जाति (Species) ले आफ्नो निरन्तरता र जीवन संबर्द्धन निम्ति उपाय गरेको छ । जातिका सदस्यहरु मर्दा आफ्नो लोप नहोस् भनी प्रजननको चक्रद्वारा जातिले आफ्नो रक्षा गरेको छ । कुनै जातिको पुरुष शुक्राणुले त्यही जातिकी नारी डिम्बकोषमा आफ्नो प्रवेश गराई दुवैको विलयनको आधारमा नयाँ जीवाणुको सृष्टि गरी त्यो जीवाणुको विकासमार्फत् जातिको सदस्य सङ्ख्या बढाएर जातिको जीवन लम्ब्याउँछ ।जन्मको यो स्वरूपलाई स्वीकारेपछि एक प्रकारको अमृत्व स्वीकृत भएको म ठान्छु । यो ‘स्वीकृति’को कुरा होइन कि जातिको जीवनको चरित्रको यथार्थता हो । यसरी हेर्दा प्राणधारीको मृत्यु हुनेभन्दा पहिले नै दोस्रो प्राणधारीको रूपमा शुक्राणु र डिम्बकोष धारिणी नर र नारीको जीवन नयाँ पुस्तामा भौतिक तौरमा पनि लम्ब्याइसकेको हुन्छ । यो स्थिति जीवनका सम्बन्धमा उत्तिकै यथार्थ सत्य हो । वैदिककालका चिन्तनकर्ताहरुले पनि जीवनसम्बन्धी यस सत्यलाई स्वीकार गरेका थिए । आत्मा वं पुत्र नामा तथा आफू नै पत्नीमा प्रवेश गरी छोरा भई जन्मिन्छ आदि भनाइ ती वैदिकहरुकै थिए । महाभारतमा शिशुपालजस्तो अद्वितीय पुरुष मारिएपछि त्यसको तेज कृष्णमा प्रवेश गरेको चर्चा छ । त्यस्तै गरी मनुष्यको अमरत्वतिर सङ्केत गर्ने यो लक्षणलाई मानवमा आफ्ना पूर्वज माता पिताका न्यूनाधिक स्वभाव, आकृति, वर्ण आदिको वंशाणुगत पुनरावृत्तिले पनि पुष्टि गरेका छन् । त्यति मात्र होइन । वंशानुगत  (Heredity) बाहेक संस्कार (Enviroment) का सिद्धान्तका प्रवक्ताहरुले पनि जीवनको निरन्तरतालाई ती दुई कारकले लम्ब्याउने गरी एक प्रकारको अमरत्वमा पुर्‍याउने गर्छन् भनी मानेका छन् । तिनको यो स्वीकृतिले सन् १९७३ देखि जीवनको चरित्रबारे पत्ता लागेको ‘जिन’ (Gene) सम्बन्धी सिद्धान्तले थप पुष्टि गरेको छ । जीवनको आधार त्यो जिन तत्त्व हो । जिनमा वंशाणुगत चरित्रको निर्धारण भएको हुन्छ । साथै संस्कार अर्थात उपलब्ध भौतिक चेतनागत सामाजिक परिवेश (Enviroment) का आधारमा, वंशाणुगत लक्षणको धारण गर्दै आएको जिनमा थप परिवर्तन हुने गर्छ । त्यसकारण नयाँ पुस्तामा र नयाँ व्यक्तिमा पुरानो पुस्ता र पुरानो व्यक्तिको सङ्क्रमण सम्पन्न हुन्छ भनेर विचारकहरुले जीवनको मूल आधार जीनको अमरत्व मानवको अमरत्वलाई स्वीकारेका छन् ।वंशानुगत  (Heredity) बाहेक संस्कार (Enviroment) का सिद्धान्तका प्रवक्ताहरुले पनि जीवनको निरन्तरतालाई ती दुई कारकले लम्ब्याउने गरी एक प्रकारको अमरत्वमा पुर्‍याउने गर्छन् भनी मानेका छन् । तिनको यो स्वीकृतिले सन् १९७३ देखि जीवनको चरित्रबारे पत्ता लागेको ‘जिन’ (Gene) सम्बन्धी सिद्धान्तले थप पुष्टि गरेको छ । जीवनको आधार त्यो जिन तत्त्व हो ।अत्यन्तिक मृत्युको निषेध गरी मानवको अमरत्वलाई स्वीकार गर्ने त्यस प्रकारका विचारलाई अत्याधुनिक जीवशास्त्र, शरीरशास्त्र र ती दुई आधारमा विकसित झन अत्याधुनिक जीवशास्त्र,  शरीरशास्त्र (Physiology) र ती दुई आधारमा विकसित झन अत्याधुनिक जीवनशास्त्र (Bionics) का विशेषताहरुले पुष्टि गर्न थालेका छन् । मानवको अत्याधुनिक मृत्युको विरुद्ध औषधिशास्त्र युद्धस्तरमा सङ्घर्षरत छ । वृद्धत्वलाई टार्दै सन्निकट मृत्यु र मृत्युका जीवन प्रक्रियागत कारणलाई साङ्घातिक स्तरमा परिपक्व हुन नदिएर मानिसलाई त्यसै पनि कम्तीमा एक हजार वर्षसम्मको आयु प्रदान गर्न सकिन्छ  भन्नेमा यो क्षेत्रका वैज्ञानिकहरुको विश्वास दिनहुँ बढिरहेको छ ।मृत्युविरुद्धका यो सङ्घर्ष कैयौँ वैज्ञानिक मोर्चामा चलिरहेछ । नयाँ नयाँ प्रकारका तत्त्वतः अत्याधुनिक ‘चामत्कारिक द्रव्य’ (Wonder Drug), जीवनरक्षक द्रव्य (Life saving drug) पत्ता लगाइँदै छन् । उपचार विज्ञानका खजानामा त्यस्ता औषधिका मृत्यु विरोधी शस्त्रास्त्रका सङ्ख्या थपिँदैछ, ती हतियारका पनि नवीकरण भइरहेछन् । वृद्धत्वलाई टार्न र सत्य मृत्युलाई पराजित गर्न दक्षिण अफ्रिकाका विख्यात चिकित्सक डा. क्रिश्चियन बनार्डले मानिसको मुटुको प्रत्यारोपण सुरु गरे । त्यसपछि मुटु र मिर्गौला जस्ता मार्मिक अङ्गहरु, फोक्सो, कलेजो, रगत तथा विभिन्न अङ्ग प्रत्यङ्गका साटफेर र प्रत्यारोपण विकसित चिकित्सा प्रणालीको अभिन्न अङ्ग भइसकेका छन् । आज अस्पताल कहलिन ब्लड बैङ्क हुन प्रायः अनिवार्य आवश्यकता भएको छ । त्यस्तै इन्द्रिय र अङ्ग बैङ्कहरु स्थापित हुन थालेका छन् । प्राण पुनर्जीवन केन्द्र (Life rejuvenation Centre) खडा गरिनु निकट भविष्यको कुरा भएको छ । वैज्ञानिक कथाहरुले त्यस्ता संस्थासम्बन्धी प्रकल्पनालाई विश्वासोत्पादक तौरमा अघि बढाएका छन् ।मृत्युविरुद्धको सङ्घर्षको अर्को बृहत् मैदान जिन प्रत्यारोपण (Gene Cloning) र जिन इन्जिनियरिङ हो ।जिन प्रत्यारोपण आधुनिक विज्ञानको उत्पत्ति हो । प्राचीन समयमा यो संसारको कैयौँ ठाउँमा अङ्ग प्रत्यारोपणको कल्पानाहरु गरिएको पाइन्छन् । मिश्रको ‘हिकङ्कस’ भन्ने चरो र टाउको एउटा पशुको र कार्टुन शरीर अर्कै पशुको भएको ‘टाइवान’, ग्रीसको वायुपङ्खी घोडा पेगासरा, मेडुभा, गर्गन दिदी बहिनीहरु, प्ररायका, गणेश नरसिंह, बोकाको टाउको पाएको दक्ष आदिमा क्लोनसम्बन्धी पूरा कल्पनाका उदाहरण पाइएका छन् । मुनष्य, पशु र वनस्पतिबीच एक समान जीवन देखिने त्यो प्राचीन युगले वनस्पतिमा क्लोन गर्न (कलम काट्न) सकिने देखेपछि मनुष्य र पशुसमेत त्यो सम्भावनाका कल्पना गरेका हुन् भनी अनुमान गर्न सकिन्छ ।सन् २०२० को रसायनशास्त्रतर्फको नोबेल पुरस्कार प्राणी जगतको डिएनए (जीन एडिटिङ) (परिवर्तन गर्न सकिने विधिहरुको विकाससम्बन्धी अनुसन्धानका लागि समेतदिइएकोछ । यसै पृष्ठभूमिमा२०४९ साल वैशाख १ गतेको संरचना साप्ताहिकमा प्रकाशित विद्वान लेखक मदनमणि दीक्षितको ‘जीवन, मृत्यु र अमृतत्व श्रृङ्खलाको पाँचौं अंशका रुपमा प्रकाशित प्रस्तुत लेख पठनीय रहेकोले साभार प्रकाशित गरेका छौं ।–रातोपाटी#मृत्यु #अमरत्व#जीवन#दर्शन