लामो समयदेखि चोकिङ प्वाइन्टको बारेमा सम्भवतः नेपालमा कमै कुरा गर्ने पात्र मध्य म एउटा थिएँ । अघिल्ला हप्ताका केही खबरहरुले विश्व भूराजनीतिमा चोकिङ प्वाइन्टले चर्चा पाएको छ ।  पहिलो अलिकति अगाडि इरानले आफूलाई नाकाबन्दी गरियो भने ‘स्ट्रेट अफ हरमुज’मा चोक गर्छु त्यसपछि साउदी अरबले एशिया र अफ्रिकाको केही भागमा पुर्याउने तेल कहाँबाट निर्यात गर्दो रहेछ हेरुँला भनेर चेतावनी दिएको थियो । (थप विकास इरानले यो क्षेत्रमा गोप्य रुपमा ठूलोस्तरमा सैन्य अभ्यास गरेको स्वीका-यो ) दोस्रो इरानको चेतावनी लगतै रुसको गुप्तचर प्रमुखको संयोजकत्वमा इरानको गुप्तचर प्रमुख र पाकिस्तानको गुप्तचर प्रमुखको इस्लामावादमा वार्ता भएको थियो । यसले विश्वमा चर्चा पायो ।यही बीचमा राजनीतिक घटनाहरु पनि भए । जस्तो पाकिस्तानमा निर्वाचन भएर परिणाम पनि आइसकेको छ । हामीले चर्चा गर्न लागेको तेस्रो घटना भने यमनको हो ।  जुलाई २५ मा अनपेक्षित रुपमा उत्तर यमनमा हुथी जातीय समूहले दक्षिण अफ्रिकाका लागि कच्चा तेल बोकेको साउदी अरबका दुई वटा भीएलसीसी जहाजमाथि आक्रमण गरिदिए । आक्रमण लगतै बब–अल माण्डबमा आफूले चोकिङ गरेको र त्यहाँबाट एउटा पनि साउदी अरबको कन्टेनरहरु जान पाउने छैनन् भनेर हुथीहरुले साउदी अरबीयालाई चोकिङ गरेको घोषणा गरे ।  चौथो घटना इरान र भारतसँग जोडिएका छन् । इरानको कच्चा तेलको ठूला क्रेता मध्य भारत पनि एउटा हो । पहिलो नम्बरमा चीन पर्छ, त्यसपछि भारत आउँछ । भारतको हिन्दुस्तान पेट्रोलियम भन्ने भारतीय तेल नियमन संस्थाले कच्चा तेल लिएर आउने प्रयास गर्दा खेर बीमा कम्पनीहरुले कुनै पनि तेलको ढुवानीको बीमा गर्न अस्वीकार गरिदिए । जो ढुवानी कम्पनी छ, उनीहरुले पुनर बीमा गर्नु पर्छ । पुनर बीमा ठूलो कम्पनीहरु विश्वमा जति पनि छन् उनीहरु अमेरिकी मात्र छन् । बैंकिङ र बीमा प्रणालीको अन्तिम नियन्त्रण अमेरिकीहरुसँग छ ।हामीहरुले दुई वटा देशबीचमा व्यापार गरेउ भने व्यापार त दुई देशबीचमा हुन्छ तर भुक्तानी प्रणालीमा भने तीन देश जोडिन्छन् । किनकी अमेरिकाको कुनै न कुनै लियाजन बैंक बीना भुक्तानी प्रणाली हुँदैन ।  बीमा पनि त्यहाँका कम्पनीहरुले पुनर्बीमा गर्नुपर्छ । अब तेलमा त्यहाँका बीमा कम्पनीहरुले पुनर्बीमा गर्न नमानेपछि ढूवानी कम्पनीले त्यत्रो कच्चा तेल बोक्ने जहाज हिँडाउने साहस गर्न त सक्दैनन् । त्यो स्थितिले गर्दा भारतले इरानबाट तेलनै ल्याउन सकेन । बल–अल माण्डबमा आक्रमण भएपछि भारतमा यो असर भयो ।तेलको र व्यापारको जुन राजनीति छ तथा चोकिङ पोइन्टको जुन राजनीतिका यी पछिल्ला घटना त्यहीसँग जोडिएका परिघटनाहरु हुन् । तर यो द्वन्द्व आजको मात्र स्थिति होइन । हामीहरुले यसलाई ऐतिहासिक परिप्रेक्षबाट हेर्नुपर्छ । खासगरि यसको ‘क्लाइमेक्स’मा ध्यान दिऔं । पहिले त जमिन कब्जा गर्न, सम्पत्ति कब्जा गर्न राजा राजाको युद्ध हुन्थ्यो, जाति जातिको युद्ध हुन्थ्यो, त्यो एउटा परिबेश थियो । तर, समकालिन भूराजनीतिको कुरा गर्नु अघि आजको संसारलाई आकार दिने दुई आविष्कारको कुरा गर्नु पर्ने हुन्छ । हामी बाँचिरहेको आधुनिक सभ्यताको निर्माणमा यी दुई आविष्कारको ठूलो हात छ । फेरि संयोग कस्तो भने दुईको आविष्कार लगभग सँगसँगै भयो । १८६० को दशक पछाडि ‘इन्टरनल कम्बसन इन्जिन’को आविष्कार भयो । हामीले चलाउने गाडी, जेनेरेटर आदि धेरै उपकरणहरु यसकै प्रयोगले चल्ने गर्छ । आजको दिनमा त संसार इन्जिनबाटै चल्ने नै हो । सँगसँगै त्यही दशकमा पहिलो पटक पेट्रोलियम प्रशोधन विधि पत्ता लाग्यो । हुनत पेट्रोल त पच्चीस सय वर्षदेखि कुनै न कुनै रुपमा बाल्न वा केही रुपमा प्रयोग भइरहेकै थियो । प्राचिन कालमा पनि यो प्रयोग भएको देखिन्छ । तर, १८६० दशकपछि मात्रै संसारमा पेट्रोल प्रशोधन गर्न थालियो । यसले सभ्यातामा भने ठूलो फरक पारेको देखियो । जसरी आधुनिक मानिसहरुको सोचमा परिवर्तन गर्नमा न्यूटनको योगदान रह्यो, ड्रार्विनको रह्यो । त्यसरी नै माक्र्स, फ्राइड र आइन्सटाइनको पनि समग्र समाजको मानसिकता परिवर्तन गर्न योगदान रह्यो । यिनको व्यक्तिगतदेखि सामाजकै मानसिकता उचाल्न महत्वपूर्ण योगदान रह्यो ।यी दुई आविष्कारको भौतिक संसार बदल्न उस्तै योगदान रह्यो । भौतिक कुराहरुमा परिवर्तन ल्याउनेमा पेट्रोलियम र कम्बसन इन्जिन जस्तै अर्को उदाहरण अल्टरनेटिभ करेन्टलाई पनि दिन सकिन्छ । निकोलस टेस्लाले अल्टरनेटिभ करेन्टको आविष्कार गरेपछि संसारको स्वरुपनै परिवर्तन भयो । अघिल्ला दुई आविष्कारमै ध्यान दिऔं, यी दुई कुराको आविष्कार पछि विश्व अर्थतन्त्रको केन्द्रमा तेल आयो । त्यसपछि संसारका धेरै ठाँउमा तेल द्वन्द्वको कारण भयो । अलेक्जेण्डरको समयदेखिनै भारतसँग व्यापार गर्न सबै इच्छुक थिए । त्यति बेलानै भारत र चीनमा एउटा ठूलो सभ्यता र जनसङ्ख्या थियो । संसारका सबै व्यापारीहरु भारत र चीनसँग व्यापार गर्न इच्छुक थिए । चीन त आफैंले सिल्क रोड मार्फत पश्चिमतर्फ व्यापार पनि गथ्र्यो । व्यापारका लागि ठूला केन्द्र थिए, यी दुई भुगोल । त्यति बेला भारतसँग व्यापार गर्नको लागि आवगमनको लागि समुन्द्री वायुको प्रयोग गरिन्थ्यो । हिन्द महासागरको पश्चिमी भागमा बग्ने जुन वायु छ, त्यसलाई ‘बाणिज्य वायु’ भनिन्छ । अहिलेको समय वायुको गति पश्चिमबाट पूर्व आउँछ । अनि पहिले समुन्द्री आवगमनमा प्रयोग हुने पर्दा लागेका ठूल–ठूला डुंगाहरु हुन्थे तिनमा सामान राखेर हावाको गति यता बहेको बेला यता आउने गरिन्थ्यो । फेरि छ महिनामा वायुको गति पूर्वबाट पश्चिमतर्फ जान्छ । त्यो बेला यताबाट उता जाने । त्यतिबेला पनि यो ठाँउ निकै महत्वपूर्ण नाका थियो, इस्थुमस अफ स्वेज । इस्थुमस भनेको के हो भने दुई वटा ठूला जमिनको भागलाई सानो जमिनकै घाँटीले जोड्छ भने त्यसलाई इस्थुमस भनिन्छ । त्यस्ता जमिनमा स्वेजको अतिरिक्त यता मलेसियातिर स्थुमज अफ क्रा छ । पनामा नहरपनि त्यही ईस्थुमसमै बनेको हो । यस्ता भौगोलिक भूभाग विश्वमा धेरै छन् ।इस्थुमस अफ स्वेजबाट यो भूमध्यसागर हुँदै युरोपभरिको व्यापार हुन्थ्यो । ठिक जुन समयमा कम्बसन इन्जिन र पेट्रोलियम पदार्थको प्रशोधन  विधिको आविष्कार भयो त्यही समयतिरै इस्थुमसलाई खनेर भूमध्यसागर र लालसागर जोडियो । पछि त्यसैलाई स्वज नहर भन्न थालियो । स्वेज भन्ने इस्थुमसमा नहर बनेकाले नाम नै स्वेज नहर भएको हो ।  नहर बनेपछि यो स्थानमा नियन्त्रणको लागि प्रतिस्पर्धा भयो । शुरुमा यसमाथि अटोमनको नियन्त्रण भयो । अटोमन साम्राज्य भनेको आजको टर्की केन्द्रमा रहेर रहेको मुगल साम्राज्य थियो । यो साम्राज्य सन् १२९९ को वरपरदेखि १९२२ सम्म कायम रह्यो ।अटोमनको राजधानी इस्तानबुल थियो जसलाई पूर्वी रोमन शासन अवधि(३९५–१४५३)मा कन्स्ट्यानिपोल भनिन्थ्यो । इजिप्टपनि अटोमनकै शासन अन्तर्गत थियो । इजिप्टमा बस्ने गभर्नरको यो नहरमा कब्जा हुन्थ्यो । अरबी क्षेत्रमा बस्ने आदीबासीहरुसँग युद्ध पनि भइराखेको थियो । फेरि भारतबाट सुन लिएर यता आउने, भारतमा पहिलेदेखि सुनको प्रधानता, मन्दिर पनि सुनको हुन्थ्यो, गहना त सुनको भइहाल्यो ।  अनि व्यापार गरेर फर्किने बेला पश्चिमका व्यापारीहरु आफूले आर्जन गरेका मुद्राहरुलाई सुनसँग विनियम गर्थे । केही किन्थे पनि । यसरी उनीहरु फर्कने बेला थुप्रै सुन लिएर फर्कन्थे । अनि त्यो मार्गमा अटोमनको नियन्त्रणमा थियो, कयैन सुन चोरी पनि हुन्थ्यो ।पछि युरोपेली साम्राज्यवादी युग शुरु भएपछि ब्रिटिसहरुले यहाँ आक्रमण गरे । बब–अल माण्डबमा पेरिम भन्ने सानो द्वीप छ । १३ वर्ग किमी क्षेत्रफल भएको पेरिम हाल यमनको भूभाग हो । त्यो द्वीप अहिले यमनको २१ गभर्नरेट मध्य लहिज गभरनेटमा पर्दछ ।यो सानो द्वीपले बब–अल माण्डबलाई दुई भागमा बाँड्छ । यसले गर्दा यहाँबाट यो स्थानमा आवतजावत गर्ने जहाजहरुलाई नियन्त्रण गर्न सहज हुन्छ ।पहिले दक्षिण यमनमा ब्रिटिसहरुको औपनेशिक शासन हुँदा बेलायतीहरुले यसलाई कोलोनी अफ एडन अन्तर्गत ल्याए । कालोनी अफ एडन आफैंमा दक्षिण यमनमा रहेको ब्रिटिश प्रोटक्टरेट फेडरेशन अफ साउथ अरबिया अन्तर्गत थियो ।  पुनः अटोमन र ब्रिटिशहरुको द्वन्द्वको बेला फर्कौं । यो द्वन्द्व अटोमनहरु साम्राज्य विघटन भएपछि अन्त्य भयो । सन् १९२२÷२३ मा अटोमन साम्राज्य विघटन भयो । त्यसपछि उत्तर यमनलाई कसले नियन्त्रण गर्ने भनेर इजिप्ट र साउदी अरेबियाबीच खिचातानी सुरु भयो । इजिप्ट गणतन्त्रात्मक थियो भने साउदी अरबिया राजतन्त्रतात्मक । यमनको हालको राजधानी साना वरिपरिको भाग ट्वेज गभर्नेट अन्तर्गत पर्छ । त्यो क्षेत्रका राजाहरुलाई साउदी अरेबीयाले समर्थन ग¥यो । राजा हटाउने पक्षधरहरुलाई इजिप्टको समर्थन रह्यो । यिनिहरुको भयंकर ठूलो युद्ध भयो । ब्रिटिस यस द्वन्द्व अन्त्य गर्न मध्यस्थताको रुपमा अघि आयो । उसले दुईबीचमा सम्झौता गराएर यमनलाई गणतन्त्रमा सहमत गरायो । तर सम्झौतापछि पूरै क्षेत्रमा बेलायतको नियन्त्रण कायम भयो । यो क्षेत्रमा ब्रिटिसको नियन्त्रणमा भएपछि कसरी व्यापार गर्ने भनेर इटालीलाई पनि तनाब भयो । उता बेलायतको पुरानो शत्रु फ्रान्सलाई तनाव हुनेनै भयो ।  त्यसपछि फ्रान्सले अफ्रिकातर्फको एक सानो भूभागमा कब्जा गर्यो र त्यसलाई फ्रेन्स सोमालिल्याण्ड नाम दियो । अहिले जिबुट्टी राज्य भएको भूभाग हो, फ्रेन्स सोमालिल्याण्ड । त्यहाँबाट बब–अल माण्डबमा आफ्नो उपस्थिति देखायो । अब इटाली पनि के कम ? यहाँ चोक भए आफ्नो व्यापारमा असर पर्छ भनेर उसले हर्न अफ अफ्रिकाको पूरै भाग कब्जा ग¥यो र नर्थन सोमालिल्याण्ड भनेर नामाकरण गर्यो ।  उता इटाली, फ्रान्स र ब्रिटेन नियन्त्रणमा प्रतिस्पर्धा गरिहेकै बेला रसियामा बोल्सेभिक क्रान्ति भयो । अब रसियालार्ई पनि आफ्नो व्यापारको चिन्ता भयो । उसले यो क्षेत्रमा कहीँ न कही आफ्नो उपस्थिति खोजिरहेको थियो । दोस्रो विश्वयुद्ध पछि रसियाले यहाँ आफ्नो उपस्थिति देखाउने बाटो पायो । यमनमा ठूलो युद्ध भयो । त्यो युद्धमा उत्तरी यमन ब्रिटिश पक्षधर भयो भने दक्षिण यमनमा भने रसियाले हस्तक्षेपनै गरेर माक्र्सवादी राज्य बनायो । यसरी यमनको विभाजन भयो ।  एडनमा पनि पूरै रसियाको नियन्त्रण भयो । स्वतन्त्र त दुबै स्वतन्त्रनै थिए तर उत्तर यमन साउदी अरेबिया र बेलायती पक्षधर राज्य भयो भने दक्षिणी यमन चाहीँ माक्र्सवादी राज्य भयो । यो १९६० को दशकको कुरा गरिरहेको छु । अब उत्तरमा पुँजीवादी यमन बन्यो भने दक्षिण यमनमा माक्र्सवादी यमन बन्यो । अब पुन त्यहाँ लडाई सुरु भयो । उत्तरी यमनले एकिकरणको लागि लडाईँ गर्ने मार्क्सवादी यमनले आफ्नै अलग पहिचानको लागि लडाईँ गर्ने । यो लडाईँले यमनलाई तहसनहस बनायो । त्यही कारणले आज पर्यन्त यमन अरब क्षेत्रको सबैभन्दा गरिब राष्ट्र रहेको छ । पछि लामो युद्ध पछि ९० को दशकमा विश्वभरि आएको एन्टी–कम्युनिष्ट लहरको बेलामा दक्षिणी यमनको मार्क्सवादी पक्ष कमजोर भयो र दुई यमनको एकीकरण भयो ।तर एकीकरण भएपछि पनि शक्तिराष्ट्रको रणनैतिक स्वार्थ भने यथावत थियो । उनीहरुले आफ्नो स्वार्थको लागि त्यहाँका बलिया जातीय समूहरुलाई प्रयोग गर्न थाले । रुसले इरान पक्षधर समूहमार्फत र अमेरिकाले साउदी अरब पक्षधर समूहमार्फत लडाइरहेकै छ ।उनीहरुको मुख्य स्वार्थ भनेको त्यही बब–अल माण्डब स्ट्रेटको चोकिङ प्वाइन्टमा आफ्नोे नियन्त्रणमा राख्ने हो । यहाँको टइज गभरनरेट र लहिज गभरनरेट नै किन महत्वपूर्ण छन् त, त्यसमा पनि ख्याल गर्नुपर्छ । यमनको भूगोलनै त्यस्तो छ । समून्द्रको छेउमा सानो पट्टी चाहीँ मैदान छ, बाँकी चाहीँ यहाँ डाँडा पाखा छन् । यो देशमा चार हजार मिटर सम्मका डाडाँहरु छन् । यी पहाडमा लुकेर समुन्द्रमा हान्न सक्ने स्थीति छ । उच्च समस्थलीहरुको त रणनैतिक रुपमा निकै महत्व हुन्छ । यो नेपालकै सन्दर्भ पनि चर्चा हुन्छ । फेरि यमनका जनजाति पनि यस्ता लडाकूँ छन् कि इतिहासमा यिनिहरुले सयौं युद्ध लडिसकेका छन् । फेरि उनीहरुले यी मध्ये कमै युद्ध मात्रै हारेका छन् । यमनको ती क्षेत्रहरु अफगानिस्तानको तोराबोरा पहाडी क्षेत्र जस्तै छन् । अब आक्रमण गरेर छापामारहरु कहाँ लुक्छन् कहाँ । छापामार युद्धको लागि निक्कै उर्बर भुमि हो यो । अनि त्यहाँबाट विद्रोहीहरु बब–अल माण्डबमा आक्रमण गरिहेका छन् । हामीले माथि भनेको दक्षिण अफ्रिका तेल बोेकेर हिँडेको साउदी अरबको भीएलसीसीमाथिको हमला पनि त्यहीँबाट गरिएको हो ।अब दक्षिण अफ्रिका तेल लानको लागि साउदीहरुलाई स्वेज नहर हुँदै जहाज जिब्राल्टरबाट निकालेर लानको लागि थोरै खर्च पर्दैन ?साउदी अरबीयाका लगभग सबै तेल कुवा पूर्वी तटमा छन् । उसले पश्चिमबाट तेल लाने भनेको पूर्वी तटबाट पश्चिमसम्म लगेको तेलका पाइपहरुबाट हो । बल–अल माण्डबको पछिल्ला यी घटनाहरुले चोकिङ प्वाइन्टको भूराजनीतिलाई खुल्ला रुपमा सतहमा ल्याइदिएको छ ।प्रस्तुतिः श्रवण उप्रेतीयाे पनि पढ्नुहाेस्भूराजनीतिमा ऊर्जाले लामो समय प्रधान भूमिका खेल्नेछभू–मध्यसागरको समून्द्री मार्गः किन बन्दैछ लडाईंको केन्द्र ? 