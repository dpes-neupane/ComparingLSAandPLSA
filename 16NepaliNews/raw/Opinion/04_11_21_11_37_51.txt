 प्रसङ्गमानव विकासको इतिहासमा कैयौँ प्राकृतिक विपत्तिहरु आए । सयौँ सभ्यताहरु नष्ट भए । मान्छे लगायत जीवजन्तु विलिन भए । पुनः लामो समयको अन्तरालपछि फेरि विकासको गति अघि बढ्यो । हाम्रा पुराणमा वर्णित रामायण महाभारतकालीन सभ्यता पनि त लिखित ग्रन्थहरुमा मात्रै पाइन्छ । ठूलाठूला जङ्गलभित्र इनार, भाँडाकुँडा, हतियार जस्ता मानव निर्मित अवशेषहरु अझै पाइन्छन् । प्रकृतिमाथि आश्रित मान्छे जब आफैँ प्रकृतिको शत्रु भएर अतिगतिशील हुन्छ, तब प्राकृतिक विपत्ति आउँछ । बाढी, पहिरो, आँधीबेहरीको प्रकोप र समय समयमा हुँदै आएका छन् । यस्तै आकस्मिक रूपमा महामारीको प्रकोप पनि हुँदै आइरहेका छन् ।प्रवेशअहिले विश्व मानव समुदाय एउटै मोर्चामा उभिएर कोरोना महामारी विरुद्ध लडिरहेको छ । यस भन्दाअघि पनि अनेक प्रकारका ज्वरो, प्लेग, केही वर्ष पहिले मात्र सार्सको प्रकोपसँग मानव जाति जुधेकै हो । यस्ता महामारीले जात, धर्म, लिङ्ग, विचार, भूगोल केही छुट्याउँदैन । यी नितान्त मानव जातिविरुद्ध आक्रमक बनेर आउँछन् र मानव जाति तीविरुद्ध एक भएर लड्छन् ।यो अवस्था पहिलो विश्वयुद्ध जस्तो होइन न त हो त्रिपलअन्ताँ र त्रिपलएलाइन्स बीचको मानवसिर्जित त्राहीमाम । मान्छेले आफ्नो स्वार्थका लागि त्यत्रो औधी मान्छे मार्यो र बाँच्नेको जीवन पनि कष्टसध्य बनायो । तर यो महामारीमा ती महाशत्रुहरु एउटै पक्षमा छन् किनभने महामारीले उनीहरु कसैलाई चिन्दैन र छुट्याउँदैन पनि ।यो अवस्था पहिलो विश्वयुद्ध जस्तो होइन न त हो त्रिपलअन्ताँ र त्रिपलएलाइन्स बीचको मानवसिर्जित त्राहीमाम । मान्छेले आफ्नो स्वार्थका लागि त्यत्रो औधी मान्छे मार्यो र बाँच्नेको जीवन पनि कष्टसध्य बनायो । तर यो महामारीमा ती महाशत्रुहरु एउटै पक्षमा छन् किनभने महामारीले उनीहरु कसैलाई चिन्दैन र छुट्याउँदैन पनि । संसारमा शक्तिशाली मुलुक अमेरिका, चीन, रुस, भारत लगायत युरोपका वैभवशाली मुलुकहरुलाई  गुहार गुहार बनाएको छ आज यस भाइरसले । चन्द्रमामा कित्ताकाट गरेर गरेर बस्ती बसाउने योजना बनाइरहेका मङ्गल ग्रहमा मान्छे उतारिसकेका र संसार ध्वस्त पार्ने अणुबम बनाइसकेका शक्तिशालीहरूलाई आज सानो कोरोनाले झुकाएको छ ।मानिसको क्षमता सङ्कटका बेला देखिन्छ भन्ने नेपाली भनाइ निकै सार्थक छ । कोरोना सङ्कटले कति व्यक्तित्वको युगनास हुने र कति व्यक्तित्व नयाँ ढङ्गले उदय हुने सम्भावना छ । दुईवटा विश्वयुद्ध, सोभियत सङ्घको विघटन र बार्लिनको पर्खाल भत्कँदाभन्दा धेरै ठूलो त्रासदी र मानवीय सङ्कट आएको छ ।युद्धमैदानमायतिबेला २०४ वटा देशभन्दा बढीका मानिसहरु कोरोनासँगको युद्ध मैदानमा छन् । एचआईभी एड्सको औषधि पत्ता लगाउने दक्षिण अफ्रिकी वैज्ञानिक गीता रामजीले कोरोनासँगको युद्धमा पराजित भई गत ३१ मार्चमा ६४ वर्षको उमेरमै अन्तिम सास फेरिन् । संसारमा एड्स पीडितलाई बचाउने व्यक्तित्वलाई कोरोनाले खायो । २०१९ डिसेम्बर १५ का दिन चीनको उहान सहरमा एउटी महिलामा सङ्क्रमण भेटिएको कोरोनासँगको युद्धमा चीनले कठोरतासाथ विजय हासिल गर्दैछ । अहिले युरोप र अमेरिकाको वैभवशाली अवस्था र उच्च स्तरको स्वास्थ सुविधा भएका मुलुकहरु इटाली, बेलायत, फ्रन्स, स्विजरल्यान्ड, जर्मनी, मध्यपूर्वका मुलुकहरु यस महासमरमा  लडिरहेका छन् । सबैभन्दा धेरै इटालीबासीले ज्यान गुमाएका छन् भने अमेरिकामा धेरै सङ्क्रमित भएका छन् । त्यहाँ १ लाखभन्दा बढीको ज्यान जान सक्ने कुरा विज्ञहरु बताइरहेका छन् । अस्टेकलिया अफ्रिका र दक्षिण एसियामा पनि यसको प्रकोप तीव्र बनिरहेको छ । प्रमुख सचेतनाको उपाय लकडाउन गरेर सामाजिक दूरी कायम गर्ने अभ्यासमा प्रायः सबै मुलुक लागेका छन् । यो महामारी हो । यसमा लेखनाथको ‘काल महिमा’ कविता सार्थक भइरहेको छ ।‘लाखौं औषधि अस्त्रशस्त्र महिमा देखेर डर्दैन त्यो । व्याधातुल्य लुकेर हिँड्दछ सदा मारेर मर्दैन त्यो ।”कुनै औषधिले यसलाई नछुने भएकाले विज्ञानकै ठूलो चुनौती बनिरहेको छ । जर्मनका एउटा प्रान्तीय अर्थमन्त्रीले आत्महत्या गरे । इटालीमा कोरोना सङ्क्रमितको उपचारमा अहोरात्र खट्ने नर्सलाई कोरोना सङ्क्रमणको पुष्टि भएपछि अरू धेरैलाई यो रोग सरेर ज्यान लिनुभन्दा म आफै मर्छु भन्ने मृत्युपत्र लेखेर आत्महत्या गरेको खबरले धेरैको मनमा पीडा भयो । बेलायतका उच्च नेतृत्व वर्ग लगायत संसारका थुप्रै नेता डाक्टरहरु यसको युुद्धमा हारिसकेका छन् ।कुनै औषधिले यसलाई नछुने भएकाले विज्ञानकै ठूलो चुनौती बनिरहेको छ । जर्मनका एउटा प्रान्तीय अर्थमन्त्रीले आत्महत्या गरे । इटालीमा कोरोना सङ्क्रमितको उपचारमा अहोरात्र खट्ने नर्सलाई कोरोना सङ्क्रमणको पुष्टि भएपछि अरू धेरैलाई यो रोग सरेर ज्यान लिनुभन्दा म आफै मर्छु भन्ने मृत्युपत्र लेखेर आत्महत्या गरेको खबरले धेरैको मनमा पीडा भयो । बेलायतका उच्च नेतृत्व वर्ग लगायत संसारका थुप्रै नेता डाक्टरहरु यसको युुद्धमा हारिसकेका छन् । हुन त पहिले फैलिएको प्लेग पनि कम खतरा महामारी थिएन । तर त्यतिबेलाको चेतना र सञ्चारको कमीले त्यो निकै सीमित जस्तो देखियो । आज अघि कहिल्यै नभएको महायुद्धमा होमिएको विश्वमानवको एक मात्र साहारा विज्ञानले यस युद्धमा खुट्टा टेक्न सकिरहेको छैन ।नयाँ विश्वसम्बन्ध उदयको सम्भावनाअहिले सङ्कटमा लडिरहेका बेला सबैले आआफ्ना क्षमता देखाएर उपाय गरिरहेका छन् । चीन–अमेरिका द्वन्द्व मानवीय सम्बन्धमा विकसित हुनुको सट्टा अझ प्रबल हुँदै गइरहेको छ । अहिले चीनले यस महामारीबाट मुक्ति पाउँदै अरू कमजोर देशलाई सहयोगी हात बढाइरहेको छ भने अमेरिका आफैँ युद्धमा क्रमशः कमजोर हुँदै गइरहेको छ । डढेलाको ज्वालाझैँ त्यहाँ सङ्क्रमण र मृत्यु बढिरहेको छ । ३० वटा जति राज्यमा स्टेहोम (घरमै बस्ने प्रकारान्तरले लकडाउन जस्तै) लागू गरिएको छ । दक्षिण एसियाली शक्तिशाली देश भारत २४ मार्चदेखि २१ दिने लकडाउनमा छ । यो अनुशासन लागू गर्न भारत सरकार कडा रूपमा उत्रिएको छ । कोरोनासँगको यो महासमर कहिले अन्त्य हुन्छ भनेर त्यसै क्षेत्रका विज्ञ, वैज्ञानिकहरु पनि भन्न सकिरहेका छैनन् । तर ढिलो चाँडो अन्त्य ता हुन्छ नै ।यो महासमरको अन्त्य भएपछिको विश्व आजको जस्तो नरहने आस्था आउँछ । कोरोना अघि र कोरोना पछिको विश्व भनेर परिभाषित हुनेछ । मानव समुदायको नयाँ विश्व जन्मने र परिभाषित हुनेछ । दोस्रो विश्वयुद्ध पछि दुई ध्र्रुवीय विश्व बन्यो । शक्ति सङ्घर्ष बढ्दै जाँदा नेटो र वार्सा शक्ति केन्द्रहरु बने । शीतयुद्धले संसारलाई डरको खाडलमा हाल्यो । तेस्रो विश्वयुद्धको सम्भावना टरेन । आणविक हतियारको होडबाजीले ठूलो खतराको सङ्केत गरिरह्यो । यस सम्भावित ठूलो खतरालाई टार्न संयुक्त राष्ट्र सङ्घको जन्म भयो । यसका थुप्रै विषयगत अङ्गहरु अहिले क्रियाशील छन् । तर ती क्रमशः कमजोर देखिँदै गइरहेका छन् । राष्ट्रवादी शक्तिहरुको उदयपछि यिनलाई शक्तिराष्ट्रहरु हदैसम्म आफ्नो पक्षमा उपयोग गर्न लागिरहेका छन् । कोरोनासँगको महायुद्ध सुरु हुनुभन्दा केही अघि नै संसारमा राष्ट्रवादी शक्तिको शक्ति फिँजिएको थियो । अमेरिका, भारत, रुस, बेलायत, फ्रान्स, अस्ट्रेलिया जस्ता थुप्रै देशमा राष्ट्रवादी छवि लिएका शक्तिहरु सत्तामा आए । विशेष गरेर सोभियत सङ्घको विघटन र बर्लिनको पर्खाल भत्किएपछि यस प्रकारका शक्तिहरु विकसित भए । कम्युनिजमले निकोलाई चाउचेस्कु जन्माएको थियो । अहिले राष्ट्रवादले डोनाल्ड ट्रम्प जन्मायो । संयुक्त राज्य अमेरिका जस्तो महाशक्ति राष्ट्रका राष्ट्रपति आज विश्व राजनीतिक र कूटनीतिक रङ्गमञ्चका हास्यपात्र भएका छन् । कोरोनाको कहर आफ्नै देशमा बढिरहँदा उनले लिएको नीति र बोलेका कुराहरु हास्यास्पद र मजाक जस्ता भए । जसले गर्दा महाशक्तिशाली देशले सबभन्दा बढी क्षति बेहोरिरहनु परेको छ ।कोरोना पछिको विश्व आर्थिक गतिविधि कोरोना अघिको भन्दा निकै फरक हुनेछ । १९३० र १९०८ को भन्दा ठूलो आर्थिक मन्दी आउनेछ । नेपाल जस्ता गरिब देशहरु तङ्ग्रिन निकै कठिन पर्नेछ । अन्तर्राष्ट्रिय सहायता घट्नेछ । दातृ संस्था र राष्ट्रहरु आफैँ आर्थिक मन्दीको चपेटामा पर्नाले तिनीहरुबाट आउने ऋण पनि घट्नेछ । वैदेशिक रोजगारीबाट आउने रेमिट्यान्स पनि धेरै घट्नेछ ।कोरोना पछिको विश्व आर्थिक गतिविधि कोरोना अघिको भन्दा निकै फरक हुनेछ । १९३० र १९०८ को भन्दा ठूलो आर्थिक मन्दी आउनेछ । नेपाल जस्ता गरिब देशहरु तङ्ग्रिन निकै कठिन पर्नेछ । अन्तर्राष्ट्रिय सहायता घट्नेछ । दातृ संस्था र राष्ट्रहरु आफैँ आर्थिक मन्दीको चपेटामा पर्नाले तिनीहरुबाट आउने ऋण पनि घट्नेछ । वैदेशिक रोजगारीबाट आउने रेमिट्यान्स पनि धेरै घट्नेछ । आन्तरिक स्रोत स्वतः कमजोर हुनेछ । जनताको क्रयशक्ति घट्नेछ । गरिबी अझ बढ्नेछ । आन्तरिक खर्च अझ बढ्ने छ । त्यसैले बेलैमा योजना बनाएर अघि बढ्न नसके हाम्रो जस्ता गरिब देशहरु आर्र्थिक मन्दीको कहाली लाग्दो समस्यामा फस्ने अवस्था आउने छ । धनी र औद्योगिक राष्ट्रहरु अलिक छिटै आर्थिक मन्दीबाट मुक्ति पाउने छन् । अमेरिका अहिले जस्तो प्रथम अर्थशक्ति भएको मुलुक नरहन पनि सक्छ । ऊसँग प्रतिस्पर्धा गरिरहेको चीन यसबाट छिटै मुक्ति पाउने अवस्थामा पुगेकाले र प्राचीनकालदेखि ब्यापारी चिनियाँहरु ब्यापार गर्न खप्पिस भएकाले मौकाको फाइदा लिँदै चीन प्रथम आर्थिक राष्ट्र बन्ने सम्भावना बलियो भएर आएको छ ।यी यावत कारण, परिस्थिति र परिवेशले अबको विश्वको परिचय आज जस्तो अवश्य रहने छैन । नयाँ विश्वको परिचय यस प्रकार  परिभाषित हुनेछ ः१. कोरोनापूर्वको विश्व२. कोरोना कहरमा लडिरहेको विश्व३. कोरोना पछिको विश्व ।नेपालयो लेख तयार पारुन्जेल नेपालमा कोरोनाको सङ्क्रमण ६ जनामा मात्र देखिएको सरकारी तथ्याङ्कले आशाका किरणहरु त छरेकै छ । खाडी मुलुकहरु, मलेसिया र भारतमा रोजगारीका लागि गएका थुप्रै नेपालीहरु फर्किएर गाउँगाउँ घरघर पुगेका छन् । तिनीहरुको यकिन तथ्याङ्क छैन । सम्पर्कमा आउन र सेल्फ क्वारेन्टाइनमा बस्न भनेर सरकारले आग्रह गरिरहेको छ । पालिकाका जनप्रतिनिधि, कर्मचारी, प्रहरी खोजीमा लागेका छन् । तिनीहरुमा कोरोना आएको छ भन्ने सन्त्रास छ । सेल्फ क्वारेन्टाइन राम्ररी व्यवस्थापन हुन सक्छ सक्तैन भन्ने कुरा पनि शङ्काको घेरामै छ । यसै वित्यो भने त राम्रै हो । तर स्वास्थ्य व्यवस्था यति कमजोर भएको हाम्रो मुलुकमा सङ्क्रमण फैलिहाल्यो भने त्यसको सामना कसरी गर्ने भनेर तयारी बेलैमा राम्ररी हुन सकेको देखिँदैन ।ऐन मौकामा स्वास्थ्य मन्त्रालय उच्च क्षमताका साथ उत्रिनुपथ्र्यो त्यो हुन सकेन । चिकित्सक र नर्सहरु नै असुरक्षित छौँ भनिरहेका छन् । यस्तो अवस्थामा सङ्क्रामक सरुवा रोगको उपचार कसरी होला भन्ने भय बढ्नु स्वाभाविकै हो । सरकारको क्षमता जनताले बुझेका हुन्छन् । यो सङ्कटको घडीमा उच्च क्षमतासाथ जनताको मनोबल बढ्ने गरी काम गरेर सफलतामा उत्रिने अवसर हो सरकारको । यसरी चुकेर धर पाइने अवस्था होइन ।सरकारले भर्खरै नेपाली कम्पनी ओबीसीआईमार्फत हतारमा मगाएका आपतकालीन सामग्री धेरै मूल्यमा मगाइयो र गुणस्तरहीन मगाइयो भनेर विरोध बढेपछि स्वास्थ्य मन्त्रालयले त्यो कम्पनीसँगको सम्झौता तोडेर अर्को प्रक्रिया त अघि बढायो तर यसले यो महासङ्कटको घडीमा सरकारको क्षमता र विश्वसनीयतामा जनमानसमा शङ्का  उत्पन्न भयो । ऐन मौकामा स्वास्थ्य मन्त्रालय उच्च क्षमताका साथ उत्रिनुपथ्र्यो त्यो हुन सकेन । चिकित्सक र नर्सहरु नै असुरक्षित छौँ भनिरहेका छन् । यस्तो अवस्थामा सङ्क्रामक सरुवा रोगको उपचार कसरी होला भन्ने भय बढ्नु स्वाभाविकै हो । सरकारको क्षमता जनताले बुझेका हुन्छन् । यो सङ्कटको घडीमा उच्च क्षमतासाथ जनताको मनोबल बढ्ने गरी काम गरेर सफलतामा उत्रिने अवसर हो सरकारको । यसरी चुकेर धर पाइने अवस्था होइन । कोरोना सङ्क्रमण फेला पर्ने चीन, थाइल्यान्ड, दक्षिण कोरिया, भियतनाम पछि पाँचौँ मुलुक हो नेपाल । २५ जनवरीमै चीनको उहानबाट नेपाल आएका एक विद्यार्थीमा सङ्क्रमण फेला परेको थियो । डब्लूएचओले पनि जोखिम भएकाले सजगता अपनाउन सचेत गराएकै थियो । तर लकडाउनको स्थिति नआएसम्म सरकार यसतर्फ सक्रिय भएन । जे होस् अहिले भने सक्रिय भएको देखिएको छ । अब खुट्टा चिप्लिन नदिईकन जनसुरक्षाका काममा अहोरात्र लाग्नुपर्ने हुन्छ ।अन्त्यमा कोरोना तीव्र रूपमा सङ्क्रमण फैलाउने भाइरस रहेछ । यसको सङ्क्रमण गुणात्मक वृद्धि हुँदै गएको तथ्याङ्कहरुले देखाएका छन् । चीनमा सुरु भएर वृद्धि हुने क्रममा पहिलो १ लाख पुग्न ६७ दिन लागेको थियो भने दोस्रो १ लाख थपिन ११ दिन मात्र लाग्यो अनि तेस्रो १ लाख थपिन ४ दिन लाग्यो । यसरी फैलिँदै जाने क्रममा अहिले दस लाख नाघिसकेको अवस्था छ । सङ्क्रमण तीव्र रूपमा बढ्दो छ । औषधि पत्ता लागि नसकेको यस भाइरसबाट बच्न घरमै बस्ने, सामाजिक दूरी कायम गर्ने र रोग प्रतिरोधक शक्ति बढाउने खानेकुरा खाने सल्लाह विज्ञहरुले दिइरहेका छन् । जे होस् यस्तो अवस्थामा प्रत्येक व्यक्तिले आफ्नो स्वास्थ्यमा ख्याल राख्नुपर्ने हुन्छ । मान्छेका स्वास्थ्य खास गरेर चार प्रकारका छन् । ती सबै प्रकारका स्वास्थ्यमा समुचित ध्यान दिई आफू, परिवार र समाजलाई बचाउनु आज प्रत्येक व्यक्तिको जिम्मेवारी भएको छ । ख्याल गर्नैपर्ने चार किसिमका स्वास्थ्य यस प्रकार छन् :१. शारीरिक स्वास्थ्य :यो प्रायः चर्चा भइरहेको स्वास्थ्य हो । व्यक्तिको शरीर तन्दुरुस्त राख्न आवश्यक खानपान, आहारविहार आदिमा ध्यान पु¥याउनु पर्दछ ।२. मानसिक स्वास्थ्य :चारैतिर कोरोनाको सन्त्रासमय हल्ला फिँजिएको छ । सामाजिक सञ्जालले अनेकथरिका समाचार दिइरहेका छन् । रेडियो, टिभी, पत्रपत्रिका सबैसबै यसैमा लागेका छन् । जताततै डरत्रासकै कुराकानी छन् । मान्छेको दैनिकी बिग्रिएको छ । घरबाहिर निस्कन नपाउँदा तनाव र उकुसमुकुस भएको छ । कतिका त परिवार पनि यो भयावह अवस्थामा देशविदेश वा देशकै पनि विभिन्न ठाउँमा छन् । लकडाउनले भेला हुने अवस्था छैन । भेट हुन्छ कि हुँदैन भनेर पीडा भएको छ । यस्तो अवस्थामा बढी भय, त्रास, एकाङ्कीपन भएर मानसिक समस्या आउन सक्छ । खुसी, हाँसो र राम्रो परिकल्पना, पुस्तक पढ्नु र लेख्नु, ध्यान, योग आदि मानसिक स्वास्थ्य राम्रो राख्ने उपायहरु हुन् । घरपरिवारमा रमाएर, पढेर लेखेर, घर, खेतबारीको काम गरेर आफ्नो मानसिक स्वास्थ्य राम्रो राख्न र परिवार खुसी राख्ने वातावरण बनाउनु पर्दछ ।३. सामाजिक स्वास्थ्य :यो अलिक व्यापक छ । मानिस सामाजिक प्राणी हो । ऊ एक्लै रहन सक्तैन । हरेक व्यक्तिले समाजमा आफ्नो एक सुरक्षित स्थान बनाएको हुन्छ । त्यसैको ओतमा ऊ रमाएको हुन्छ । समाजले पनि त्यसै अनुुसार उसलाई स्थान दिएको हुन्छ । एकान्त बासमा सामाजिक सम्पर्कमा जाने अवसर हँुदैन । यस्तो अवस्थामा सञ्चारका साधन आदि प्रयोग गरेर सकेसम्म सामाजिक सन्तुष्टि लिनु आवश्यक हुन्छ । सन्तुष्टि नै सामाजिक स्वास्थ्य हो । परिवारको रमाइलो वातावरणबाट पनि सामाजिक सन्तुष्टि प्राप्त गर्न सकिन्छ ।४. आध्यात्मिक स्वास्थ्य :हरेक समाज, जातजाति, सम्प्रदाय, परिवारको आ–आफ्नो अध्यात्म हुन्छ । यो नै निजत्व हो । यसमा धर्म, संस्कृति, परम्परा, मूल्य मान्यताहरु पर्दछन् । यिनीहरुबाटै संस्कारको निर्माण हुन्छ । मानिसमा आफ्नो परम्पराप्रति अत्यन्त गर्व हुन्छ । त्यसैले परम्परागत मूल्य मान्यताबाट जति सन्तुष्टि मिल्छ त्यति अरू केहीबाट पनि मिल्दैन । यस्तो अवस्थामा पुर्खादेखि चलिआएका र आफूलाई मनपर्ने, खुसी लाग्ने परम्पराहरुलाई प्रयोगमा ल्याएर तिनबाट सन्तुष्टि लिन सकिन्छ । यस किसिमको सन्तुष्टि नै आध्यात्मिक स्वास्थ्य हो ।#कोरोनाभाइरस