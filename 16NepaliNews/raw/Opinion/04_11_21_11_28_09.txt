 हाम्रो देशका प्रगतिवादी लेखक र विचारकहरुको इतिहासलाई बुझ्ने र हेर्ने दृष्टिमा मार्क्सवादले इङ्गित गरेको वैज्ञानिक दृष्टिकोण विकसित भइनसकेको महसुस उनीहरुका सार्वजनिक भएका विचारबाट प्रष्ट हुन्छ । खासगरी पृथ्वीनारायण शाह र भानुभक्त आचार्यलाई हेर्ने र बुझ्ने सवालमा प्रगतिशील लेखक र बुद्धिजीवीहरुले व्यक्त गरेका विचार र मूल्याङ्कनलाई हेर्दा र पढ्दा अझै पनि उनीहरुमा इतिहासलाई सही ढङ्गले बुझ्ने वैज्ञानिक दृष्टिकोण विकसित नभएको हो कि भन्ने महसुस हुन्छ । आदिम साम्यवाद, दासप्रथा या राज्यको विकास र तत्कालीन जनजीवनका कुरा त परैका भए डेढ दुई सय वर्षअघिका सामन्तवादी समाजलाई हेर्ने बुझ्ने सवालमा पनि प्रगतिवादीहरु अझै प्रष्ट हुन नसकेको देख्दा भने यसबारे केही विचार व्यक्त गर्न आवश्यक देखिन्छ ।पृथ्वी नारायण शाह र भानुभक्त दुवै नेपालका सामन्तयुगीन यस्ता पात्र हुन् जसले नेपाली समाजलाई त्यसबेलादेखि अहिलेसम्म प्रभावित पारेका छन् । शाह त स्वयं राजा भएकाले सत्ताका शिखर पुरुष नै भइगए भने  भानुभक्त नेपालको तत्कालीन सत्तासीन संस्कृतिका अगुवा वर्गकै एक बौद्धिक पात्र हुन् । सत्तासीन वर्गका भएका हुनाले स्वभावतः उनीहरुको प्रभाव र स्वामित्व पनि बढी नै थियो र छँदैछ तर दुवै पात्रका विचार र कार्यप्रति असहमत र विरोधी पनि त्यसबेला पनि थिए र अहिले पनि छन् । दुवै पात्रको तत्कालीन र दीर्घकालीन महत्त्व के हो त ? भन्ने कुरालाई बुझ्न उनीहरुले काम गरेर विताएको सामन्तवादी युगलाई बुझ्न आवश्यक हुन्छ । सामन्तवादी युगका कार्य के कस्ता हुन्थे, त्यस युगका राजाको काम के हुन्थ्यो, उद्देश्य के हुन्थ्यो र हाम्रो समाजको सामन्तवादी संस्कृतिका अगुवा ब्राह्मणहरुको सोच केकस्तो हुन्थ्यो र  दृष्टिकोण के हुन्थ्यो भन्ने कुरा हृदयङ्गम गरेपछि सामन्तवादी युगका उक्त दुवै पात्रको योगदानको मूल्याङ्कन गर्न सकिन्छ ।पृथ्वी नारायण शाह र भानुभक्त दुवै नेपालका सामन्तयुगीन यस्ता पात्र हुन् जसले नेपाली समाजलाई त्यसबेलादेखि अहिलेसम्म प्रभावित पारेका छन् । शाह त स्वयं राजा भएकाले सत्ताका शिखर पुरुष नै भइगए भने  भानुभक्त नेपालको तत्कालीन सत्तासीन संस्कृतिका अगुवा वर्गकै एक बौद्धिक पात्र हुन् । सत्तासीन वर्गका भएका हुनाले स्वभावतः उनीहरुको प्रभाव र स्वामित्व पनि बढी नै थियो र छँदैछ तर दुवै पात्रका विचार र कार्यप्रति असहमत र विरोधी पनि त्यसबेला पनि थिए र अहिले पनि छन् । दुवै पात्रको तत्कालीन र दीर्घकालीन महत्त्व के हो त ?सबै सामाजिक अध्येतालाई थाहा भएकै कुरा हो सामन्तवाद मानव सभ्यताको इतिहासको एउटा चरणमा अनिवार्य देखापर्ने छुट्टै समसामयिक राजनीतिक, आर्थिक, सामाजिक प्रणाली भएको व्यवस्था हो । यो व्यवस्थामा एकातिर शक्तिशाली युद्धसरदार–सामन्तहरु हुन्छन् । तिनको सत्ता नै राज्यसत्ता हुन्छ । तिनले आफ्नो अधिकार क्षेत्रभित्र बसेका मानिसबाट कर असुल्छन् । आफ्नो अधीनमा भूदास, अर्धदासबाट आफूलाई चाहिने आवश्यकताका वस्तु  उत्पादन गराउँछन् । आफ्ना सेनाको सहयोगले अराजक बर्बर समुदायबाट हुने लुटपाट रोक्छन् र ऐश्वर्य वृद्धि गर्ने महत्त्वाकाङ्क्षा भएका सामन्तहरुले वरपरका अरू सामन्तलाई जितेर शक्तिशाली र सम्पन्न हुने प्रयास गर्दछन् । सर्वसाधारण जनता र अद्र्धदासहरुमाथि हैकम जमाउन सामन्तहरु सधैँ शक्तिको प्रयोग गर्दछन् र वैदिक र बौद्ध धर्म र संस्कृति अपनाई आएका हाम्रो यस भूमण्डलमा ती संस्कृतिका धर्म गुरु र अगुवाहरु पनि शक्ति र सम्पन्नताका लागि तिनै सामन्तहरुको साथ हुने गर्दछन् । अर्कातिर सर्वसाधारण जनता र अद्र्धदासहरु माथि भनिए झैँ सामन्तहरु कोही शक्तिशाली, महत्त्वाकाङ्क्षी, चतुर धूर्त, सिपालु हुन्छन् । तिनलाई साथसहयोग पनि राम्रो जुट्दै जान्छ र तिनले आफ्ना वरपरका सामन्त मात्र होइन ठूलठूला राज्य पनि अधीनमा पार्छन् । यो सामन्तवादको प्रकृति नै हो । दुई हजार वर्षभन्दा अघि नै यस्तै युद्ध सरदारले भारतभरका सबै राज्य कब्जा गरेर मौर्य साम्राज्य नै खडा गरेका थिए । ती पनि सामन्ती नै थिए । नेपालमा पनि लिच्छवि राजा मानदेव र अंशु बर्माहरुले पूर्वपश्चिम धेरैतिर जितेर ठूलो राजा भएका थिए र आफूहरुलाई महासामन्त कहलाउन गर्व गर्थे । सामन्तवाद र सामन्तवादी राजाहरुको यो क्रम यस भूमण्डलमा करिब दुई हजार वर्षदेखि  चलिरहेको छ । यस्ता थुप्रै राजाका कथाले भरिएका छन् हाम्रा साहित्य, पुराण वेद र इतिहास लगायतका एतिहासिक ग्रन्थहरु । सामन्तीहरु सामन्तका नाइके राजाहरु, सम्राटहरु विचित्रका थिए । कोही स्वभावले दयालु थिए, कोही क्रूर थिए, कोही सन्काहा अपराधी थिए, कोही प्रेममा पागल थिए । कोही बलात्कारी थिए । सामन्तहरु भोग विलासका अनेक साधन प्रयोग गर्थे । मानव जातिकै आधा भाग रहेका नारी वर्ग पुरुष सामन्तका भोगका साधन मात्र हुन्थे । आफ्ना महलमा सयकडौँ नारीलाई थुनेर पाल्ने नर ईष्र्या प्रदर्शन गर्थे कोही । कोही हट्टाकट्टा नवयुवालाई बाघसँग कुस्ती खेलेको हेर्न भिडाएर आनन्द लिन्थे । कोही प्रेममा पागल भएर ताज महल बनाउँथे । कसैले रानी पोखरी बनाए । मान्छे मार्नमा नामुद सम्राट अशोकले लुम्बिनीमा आएर अहिलेसम्म पनि नष्ट न हुने किसिमको स्तम्भ खडा गरी ब्राह्मी लिपिमा इतिहास छोडेर गए । यस्तै सामन्ती राजाहरुको आवश्यकता पूरा गर्न अनेकौँ रसिला काव्यका रचना गरिए । आयुर्वेद, वास्तु शास्त्र, तन्त्र मन्त्रको विकास गरियो । यो सब भन्नुको तात्पर्य सामन्तवाद मानव  सभ्यताको  एउटा चरण थियो, जहाँ मानिसले पहिले कहिल्यै नगरेको विकास गरेर देखायो । सामन्तहरुको आवश्यकता पूर्ति गर्न । त्यो सर्वसाधारण जनताको आवश्यकता पूरा गर्न होइन सामन्तहरुको खाँचो टार्न । तर यसै प्रयोजनका लागि भए पनि जे आविष्कार भयो त्यो तिनले मरेर जाँदा लिएर गएनन् बरु मानव जातिले केके अद्भूत चमत्कार गर्न सक्छ भन्ने देखाएर गए ।अहिलेको आधुनिक युग भनेको सामन्तवादको युग होइन । यो पुँजीवाद पनि मरणासन्न अवस्था पुगेको युग हो । अर्थात् समन्तवाद पछिको आर्थिक सामाजिक राजनीतिक र सांस्कृतिक प्रणाली पनि मानव जातिले कसरी फेर्ने भनेर सोच्न थालेको युग हो यो । तर यी युगहरु विश्वमा सबैतिर समान रूपले फेरिएका छैनन् । कतै सामन्तवाद कुनै न कुनै रूपमा जीवित छ । कतै सामन्तवादको अन्त्य गरेर छाएको पुँजीवादी प्रणाली छ त कतै त्यसभन्दा अगाडिको समाजवादी प्रणालीको समाज छ । तर जुनसुकै युगमा भए पनि जुन कारणले सामन्तवाद र पुँजीवादलाई विस्थापित गरेर समाजवाद आउँदैछ ती कारणलाई पन्छाएर मानव जातिलाई उपयोगी हुने कुरा त मानवले अहिले पनि स्वीकार गरिरहेकै छ नि । हामीले रानी पोखरीलाई सामन्तवादी प्रताप मल्लले बनाएको भनेर पुरिदियौँ भने हामीलाई नै नोक्सान हुन्छ । हो, पोखरी अब रानीको मात्र हुनसकेको छैन । सामन्तवादी युगमा सान्तवाद अनुरूपका काम भए ती न प्रगतिशील थिए न प्रतिगामी नै । ती आफ्नो ठाउँमा जे थिए, जे भए समय अनुरूप भए सामन्तवादी भए । हामीले स्वीकार गर्ने त्यति नै हो । हामी फर्केर त्यहाँ पुग्न सक्तैनौँ र पुग्न पनि हुँदैन । तर हामी कहाँ प्रगतिवादी बुद्धिजीवीहरुले त्यसो भनेनन् ।हामीले रानी पोखरीलाई सामन्तवादी प्रताप मल्लले बनाएको भनेर पुरिदियौँ भने हामीलाई नै नोक्सान हुन्छ । हो, पोखरी अब रानीको मात्र हुनसकेको छैन । सामन्तवादी युगमा सान्तवाद अनुरूपका काम भए ती न प्रगतिशील थिए न प्रतिगामी नै । ती आफ्नो ठाउँमा जे थिए, जे भए समय अनुरूप भए सामन्तवादी भए । हामीले स्वीकार गर्ने त्यति नै हो । एउटा सानो उदाहरण– नेपालका प्रगतिवादी लेखक मोदनाथ प्रश्रितले यस सन्दर्भमा लेख्नु भएको छ– पृथ्वी नारायण शाहले नेपालका राजा रजौटा हराएर केन्द्रीय सामन्ती राज्य खडा गर्नु प्रगतिशील कुरा थियो । उहाँ अगाडि लेख्नु हुन्छ– सामन्तवादी विचार र साहित्य त्यसबेलाको नेपाल निम्ति अझै पुरानो र प्रतिक्रयावादी भइसकेको थिएन । (भानुभक्त जनताका लागि अभिशाप या वरदान, सङ्कलित रचना खण्ड—७) अर्कातिर अर्का प्रगतिवादी समालोचक गोविन्द भट्टको उद्धरण उहाँले नै यसरी दिनु भएकोछ — (भानुभक्तको ) रामायण, भक्तिमाला र वधुशिक्षाले नेपाली जनताको निम्ति मुक्तिको ओखती न भएर दासत्वको बन्धन हुन पुगेको छ । यसरी भानुभक्त नेपाली जनताका लागि वरदान नभएर अभिशाप नै सिद्ध भएका छन् ।   यसरी प्रगतिवादी बुद्धिजीवीहरुको दुई ध्रुव नेपाली बौद्धिक क्षेत्रमा पनि देखिएको छ, जो सामन्तवादलाई उपर्युक्त स्थापित मान्यता विपरीत व्याख्या गर्दै आएको छ । सामन्तवादी युगका सामन्तहरु, राजाहरु र त्यस बेलाका समाजका सचेत शिक्षित वर्गले सामन्तवादी समाजको सभ्यताको स्तर, तत्कालीन आवश्यकता अनुरूपका काम गर्ने गर्दथे र उनीहरुले अघिल्लो दास प्रथाभन्दा सभ्य र आधुनिक पद्धतिको जीवन निर्वाह गरेका थिए । पहिलेभन्दा सोचाइमा परिष्कार थियो, भौतिक संरचनामा आधुनिक वैज्ञानिक दृष्टि अपनाइएको थियो । संरचनामा दिगोपना थियो । पहिलेभन्दा बर्बर बानी व्यहोरा हँुदैनथ्यो, सभ्यताको एउटा मापदण्डभित्र काम गरिन्थ्यो । उन्नत र आधुनिक उत्पादनका साधन र हतियारको प्रयोग हुनथालेको थियो । तर त्यो पुँजीवादी समाजको भन्दा पछौटे, बर्बर, क्रूर थियो । प्रगतिवादीहरुले अर्थात् पुँजीवादीभन्दा विकसित समाजवाद चाहनेहरुका लागि त त्यो सभ्यता प्रगतिशील हुने कुरै हुँदैन । सामन्तवादी प्रणालीमा सामन्तहरुले जे गरे त्यो सामन्तवाद प्रणाली अनुरूप, सोच अनुरूप थियो । पृथ्वीनारायण शाहले हामी अहिलेका नेपालीका लागि भनेर रजौटाहरुसँग युद्ध गरेर नेपाल बनाएका होइनन्, उनले त मुलुक आर्जेका मात्रै हुन् भनेर आफै स्वीकार गरेका छन् । उनले त नेपाल खाल्डो कब्जामा लिएर गोर्खा राज्यलाई धनी र शक्तिशाली बनाउने उद्देश्य राखेको कुरामा शङ्का छैन । नेपाल खाल्डो जित्न सुनकोसीसम्म कब्जा गरेपछि पूर्वका हरिनन्दन उपाध्यायले म पैसा खर्च गर्छु पूर्व पनि हान भनेपछि मात्र उनी पूर्व लागेका हुन् । भन्नुको तात्पर्य पृथ्वीनारायण शाहलाई मैले प्रगतिशील काम गरे भन्ने थिएन, बरु एउटा सामन्ती राजाले गर्नुपर्ने कर्तव्य गर्दैछु र गरे भन्ने थियो । अनि हामीले अहिले आएर किन उनलाई प्रगतिशीलताको घाँडो भिराइदिने ? तर जसरी शाहजहाँले आफ्नी प्रेमिकाका लागि बनाएको ताजमहल आज पनि मानव जातिले उत्कृष्ट संरचनाको रूपमा उपयोगी ठानेर स्वीकार गरेको छ, जसरी एक सामन्ती र यौनपिपासु  राजा प्रताप मल्लले आफ्नै आनन्द र स्वार्थका लागि बनाएको रानी पोखरी  हाम्रो सभ्यता र शोभा बनेको छ त्यसैगरी पृथ्वीनारायण शाहले युद्धबाट आफ्नै लागि एकीकरण गरेको गोरखाहरुको मुलुक आज सबैको लागि नेपाल स्वीकार्य बनेको हो र छ पनि । यसमा कहाँसम्म प्रगतिशील र कहिलेदेखि प्रतिक्रियवादी भन्ने कुनै सीमा रेखा कोर्नै सकिँदैन । यसैगरी भारत एकीकरण गर्ने पुँजीवादी उपनिवेशवादी इस्टइन्डिया कम्पनी चाहिँ प्रतिक्रियावादी र त्यसका विरुद्ध युद्ध गर्ने नेपालको सामन्तवादी राजतन्त्र चाहिँ प्रगतिशील भन्ने पनि प्रगतिशील लेखकहरुले भ्याएका छन् । तर प्रगतिशील शक्तिले किन युद्धमा हार खानुपर्यो, त्यसको मूल कारण खोजिएन नत स्वीकारियो । वास्तवमा त्यो युद्ध सामन्तवाद र पुँजीवादी उपनिवेशवादीबीच थयो । स्वाभाविक रूपमा पुँजीवादले जित्यो ।लक्ष्मीप्रसाद देवकोटा, बालकृष्ण समहरु सिद्धिचरणहरुले त्यो युगको  प्रतिनिधित्व गरे । तिनलाई पनि हामीले प्रगतिशील कि प्रतिगामी भनेर कित्ताकाट गर्न आवश्यकता नै छैन ।  त्यसैगरी पुरानो सामन्तवादी नेपाली साहित्यका मूल प्रतिनिधि पात्र भानुभक्त आचार्य थिए । त्यसैले भानुभक्तले नारी मुक्तिविरोधी विचार दिएका थिए वा अध्यात्मवादको जरो गाडिदिए भनेर न हामीले अभिशापको रूपमा लिनु आवश्यक छ न त उनले अध्यात्मवाद अँगाल्नु त्यसबेला प्रगतिशील कदम थियो भनेर उनलाई क्रान्तिकारी बनाउनुपर्ने आवश्यकता छ ।अब भानुभक्तको कुरा गरौँ । भानुभक्त पनि सामन्तवादी युगका  एक लोकप्रिय नेपाली कवि हुन् । जसरी नेपालको पुरानो सामन्ती युगको सात सालमा अन्त्य भयो र अद्र्धसामन्ती दलाल पुँजीवादी प्रणाली विकसित भयो र यहाँको साहित्य कला र संस्कृतिमा ढुलमुले खिचडी विचार मूल प्रवाह बन्न पुग्यो । जस्तो लक्ष्मीप्रसाद देवकोटा, बालकृष्ण समहरु सिद्धिचरणहरुले त्यो युगको  प्रतिनिधित्व गरे । तिनलाई पनि हामीले प्रगतिशील कि प्रतिगामी भनेर कित्ताकाट गर्न आवश्यकता नै छैन ।  त्यसैगरी पुरानो सामन्तवादी नेपाली साहित्यका मूल प्रतिनिधि पात्र भानुभक्त आचार्य थिए । त्यसैले भानुभक्तले नारी मुक्तिविरोधी विचार दिएका थिए वा अध्यात्मवादको जरो गाडिदिए भनेर न हामीले अभिशापको रूपमा लिनु आवश्यक छ न त उनले अध्यात्मवाद अँगाल्नु त्यसबेला प्रगतिशील कदम थियो भनेर उनलाई क्रान्तिकारी बनाउनुपर्ने आवश्यकता छ । हाम्रो समाजमा जबसम्म सामन्तवादी संस्कार रहन्छ तबसम्म भानुभक्तको अध्यात्म रामायण लोकप्रिय नै हुन्छ, सामन्तवादी संस्कारकै कारण पृथ्वीनाराण शाहलाई महान राष्ट्रवादी प्रगतिशील देखेजस्तै । सामन्तवादी परम्परा विभिन्न रूपमा संस्कारका रूपमा हाम्रो अद्र्धसामन्ती समाजमा अझै हाम्रा कतिपय मन मस्तिष्कमा विभिन्न ढङ्गले जीवित छँदैछ । दौरा सुरुवाल मनपर्नु, लय हालेर रामायण पढ्नु यी हाम्रा संस्कृति पनि हुन्, सामन्तवादी संस्कार पनि । हुनसक्छ सामन्तवादका यी हाम्रा लागि धरोहर हुन् ।       अब प्रगतिवादी हुँ भन्ने लेखक र बुद्धिजीवीहरुले आफूलाई तिनै सामन्तवादीहरुलाई आफ्ना पुर्खा ठानेर तिनले खनेको बाटोलाई चिल्लो र फराकिलो बनाउने, नयाँ विचार र नयाँ दिशा पहिचान गर्ने दृष्टिकोण बनाउनुपर्दछ । दृष्टिकोण गलत भयो भने हामी प्रतिगामी बन्दछौँ । हामीले युगको प्रतिनिधित्व गर्न सक्नुपर्दछ ।#प्रगतिवादी दृष्टिकोण#पृथ्वीनारायण शाह#भानुभक्त आचार्य