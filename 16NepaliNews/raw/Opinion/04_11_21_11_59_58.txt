सरकार लगातार भनिरहेछ कि देशका जनतामाथि गर्व गरौँ । अपेक्षा यो गरिएको छ कि यो फर्मुला लागू भएपछि जनताले देश चलाउनेप्रति पनि जनताले गर्व गर्न थाल्नेछन् । किनकि देश, सरकार, भाजपा, हिन्दु र मोदी एकै हुन् ।मोदीले यो फर्मुला गुजरातको राज्यसभा चुनावमा पनि मज्जाले प्रयोगमा ल्याए । चुनावमा बहुमत ल्याएपछि प्रधानमन्त्री मोदीले विजय र्यालीमा पुगेर गुजराती गौरवको शङ्खनाद गरेका छन् । चुनावपूर्व पनि उनले यस्तै गौरवपूर्ण अभिव्यक्ति दिएका थिए । जस्तो, गुजरातको छोराले संसारभर भारतको नाम राखेको छ । त्यसैले देशमाथि, मोदीमाथि, सरकारमाथि र भाजपनामाथि गर्व गर्नुपर्छ । भोट माग्नका लागि योभन्दा ओजनदार गौरवपूर्ण अभिव्यक्ति अरू के हुन सक्ला ?यस गौरवपूर्ण अभिव्यक्तिमा असहमत हुनेहरूलाई सरकारले एउटै कोटामा राखेको छ । काङ्ग्रेसी, स्वतन्त्रतावादी, बुद्धिजीवि,  मुसलमान, पाकिस्तान समर्थक, हिन्दु विरोधी, राष्ट्रविरोधी, आतङ्कवादीलगायत सबैलाई सरकारले यही कोटामा राख्छ । यस्ता व्यक्तिहरूले बेला बेलामा चिन्ता व्यक्त गर्ने गरेका छन् । कहिले संविधानको चिन्ता, कहिले लोकतन्त्रको चिन्ता, कहिले संसद्को चिन्ता, कहिले विभिन्न संस्थाहरूको चिन्ता, कहिले दलितको चिन्ता, आदिवासी, महिला, मुसलमान, किसान र मजदुरको चिन्ता ।यसरी केही व्यक्तिहरूले बारम्बार चिन्ता व्यक्त गर्दा कहिलेकाहीँ सरकार पनि थोरबहुत चिन्तित हुन्छ । चिन्ता गर्नेहरूले गर्व गर्नेलाई भ्रममा पार्लान् कि भन्ने चिन्ता सरकारलाई पर्ने गरेको छ । यस्ता कुराले नकारात्मक चिन्तन बढाउन सक्नेतर्फ सरकार संवेदनशील हुने गरेको छ ताकि देशले कुनै बाधा अवरोधबिना गर्व गर्न सिकोस् ।यसरी केही व्यक्तिहरूले बारम्बार चिन्ता व्यक्त गर्दा कहिलेकाहीँ सरकार पनि थोरबहुत चिन्तित हुन्छ । चिन्ता गर्नेहरूले गर्व गर्नेलाई भ्रममा पार्लान् कि भन्ने चिन्ता सरकारलाई पर्ने गरेको छ । यस्ता कुराले नकारात्मक चिन्तन बढाउन सक्नेतर्फ सरकार संवेदनशील हुने गरेको छ ताकि देशले कुनै बाधा अवरोधबिना गर्व गर्न सिकोस् ।त्यसो त सरकारको प्राथमिकता स्पष्ट छ । चिन्ता गर्नेहरूका विषयमा सरकारले चिन्ता गर्दैन । तर जब गर्व गर्नेहरूले नै चिन्ता गर्न थाल्छन् । त्यसपछि सरकार गहिरो चिन्तामा डुब्छ । जस्तो, रानी पद्मावतीको सम्मान बचाउनका लागि चिन्तित भएकाहरूले तरबार निकाले ।सरकारले तत्कालै प्रतिक्रिया देखायो । रानी पद्मावतीलाई भारत माता, गौमाता, गङ्गा माता र राष्ट्रमाता बराबरको दर्जा दिइयो । फिल्म पद्मावतीलाई रिलिज हुनभन्दा अघि नै प्रतिबन्ध लगाइयो ताकि क्षणिक चिन्ताले घेरिएर जनतालाई गर्व गर्ने अवस्थाबाट पछि हट्नुपर्ने बाध्यता नहोस् ।चिन्तामुक्त र गर्वयुक्त समाजको सपना सजिलो छैन । मानिसहरू निर्दोष सर्वसाधारण मारिएका तथा महिलाहरूले बलात्कारको शिकार भएपछि बाध्य भएर आत्महत्या गरेका भिडियो सामाजिक सञ्जालबाट सेयर गर्छन् । यस्ता भिडियोले गर्व गर्ने अवस्थामा बाधा उत्पन्न गर्छ । त्यसैले यस्ता घटनामा प्रतिक्रिया दिनुको सट्टा धैर्यताका साथ  मौन बस्ने उपाय सरकारले लगाउने गरेको छ । चुप रहेर प्रतीक्षा गर्ने, चाँडै मानिसहरू गर्व गर्ने मनोदशामा फेरि फर्कनेछन् ।भारत सरकारलाई के लागेको छ भने चिन्ता गनेहरूको दृष्टिकोण नै गलत छ । जस्तो, झारखण्ड प्रान्तमा एक बच्ची आधार कार्ड नभएका कारण भोकले मरिन् । त्यही प्रान्तमा गाईका लागि एम्बुलेन्स सेवा पनि छ सफलतापूर्वक चलिरहेको छ । गाईका लागि पनि त आधार कार्ड बनाउँदैछ सरकार, यस विषयमा गर्व गर्नुपर्छ या पर्दैन ?गर्व र चिन्ता, यी दुईमध्ये के गर्ने । कुन कुरामा गर्व गर्ने, कुन कुरामा चिन्ता गर्ने र कति मात्रामा गर्ने, यस विषयमा अझै स्पष्ट भइसकेको छैन । यस्तो लाग्छ कि सरकारले स्पष्ट नीति बनाएर नै देशलाई एकजुट भएर गर्व गर्ने अवस्थामा पुर्याउन चाहन्छ ।जस्तो गर्वयुक्त समाज उत्तर कोरियाको छ । जहाँ कसैले चिन्ता वा गुनासो गर्दैनन् । चिन्ता गर्नेलाई सधैँका लागि चिन्तामुक्त गर्ने सरकारको स्पष्ट नीति छ । त्यसैले कोरियामा सबैले गर्व मात्रै गर्छन् ।उत्तर कोरियालाई नजिकबाट हेर्दा के स्पष्ट बुझ्न सकिन्छ भने चिन्ता नगर्नका लागि लोकतन्त्र बाधक छ । भारत सरकारको कार्यशैली पनि यस्तै देखिएको छ । लोकतन्त्रको चक्कर लगाएका ठाउँमा धेरैभन्दा धेरै गर्व गर्नलायक कुरा हुँदाहुँदै पनि त्यहाँ चिन्तितहरूको प्रश्न गरिरहनेछन् ।खासमा सरकारलाई मानिसहरूलले गरेका चिन्ता चिन्ता जस्तो लाग्दैन । त्यसैले भाजपा सरकारले चिन्ता व्यक्त गर्नका लागि नागरिकहरूलाई सूची नै बनाएर दिए हुन्छ । जस्तो, गान्धी परिवारको वंशवाद, काङ्ग्रेस, लालु, मुलायम, मायावतीको भ्रष्टाचार, पाकिस्तान, आतङ्कवाद, मुसलमानको बढ्दो जनसङ्ख्या, लब जिहाद, विद्यालयमा पढाइएको गलत इतिहास आदि ।देशमा जम्मु कास्मिर मात्रै एउटा अपवाद छ । जहाँ गर्व गर्नेहरू सरकारमा छन् र चिन्ता गर्ने मुसलमानहरूको जनसङ्ख्या धेरै छ । त्यसैले यहाँ गर्वका साथ जवानहरूले गोली चलाउँछन् । त्यही गोलीबाट घायल भएका जवानहरूको चिन्ता सरकार गर्छ । उपचारका लागि विज्ञहरू पठाउँछ ।गरिबी, बेरोजगारी, भोकमारी, किसानको दुदर्शालगायतका विषयमा चिन्ता गर्नेहरूलाई सरकारले सिकाउन जरुरी छ कि उनीहरूले भारतका अरबपतिमाथि गर्व गरून् । त्यस्ता अरबपतीबाट प्रेरणा लिऊन्, जसले आफ्नो परिश्रमको बलबाट संसारका ठूलाठूला धनढ्यसँग प्रतिस्पर्धा गरिरहेका छन् ।दलितका विषयमा बोल्नेहरू त जातिवादी नै भइहाले, आदिवासीका विषयमा बोल्नेहरू माओवादी । त्यसैले उनीहरूप्रति धेरै ध्यान दिन जरुरी छैन । मुसलमानको चिन्ता जसलाई छ उनीहरूलइ यो सम्झाउन आवश्यक छ कि रोहिंग्या मुसलमानभन्दा कति राम्रो अवस्थामा छन् भारतका मुसलमान ।विज्ञानको क्षेत्रमा पुष्प विमानमाथि अनुसन्धान हुँदैछ । चिकित्सा क्षेत्रमा गोमूत्र बारे गहन शोध हुँदैछ । ऊर्जा क्षेत्रमा भारतले गोबरको माध्यमबाट अरब देशहरूलाई पछि छाडेको बताइएको छ । उद्योगका विषयमा कुरा गर्ने हो भने बाबाको आयर्वेदिक उत्पादनले विदेशी ब्रान्डलार्ई पछि पारिसकेको छ । रक्षा क्षेत्रमा रफायल विमान पूरै रिलायन्स कम्पनीको छ । शिक्षा क्षेत्रको कुरा गर्ने हो भने हरेक विश्वविद्यालयमा राष्ट्रवादको गहन अध्ययन  अध्यापन भइरहेछ । विदेश नीति हेर्ने हो भने त्यस्तो कुन देश छ, जसको कार्यकारी व्यक्तिले मोदीसँग गला नमिलाएको होस् ।यस्तो तार्किक दृष्टिबाट हेर्ने हो भने भारतमा सबै कुरा गर्व गर्नलायक छ । जुन कुरा गर्व गर्नलायक छैन त्यसलाई तत्कालै बदल्न सकिन्छ ।  अन्त्यमा, हरेक रेलवे स्टेसनमा पछिल्ला चालीस वर्षदेखि निरन्तर बिक्री भइरहेको छ, स्वेट मार्डेनको एक चर्चित भनाइ, स्मरणीय छ, ‘चिन्ता छोड, सुखले बाँच ।’यसको परिमार्जित संस्करण भारतले हरेक कोर्समा अनिवार्य राख्न आवश्यक छ । ‘चिन्ता छोड, गर्व गर ।’  