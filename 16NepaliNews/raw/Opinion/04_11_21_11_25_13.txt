विभिन्न कामका लागि राष्ट्रिय आयोगहरू बन्छन् । आयोगले जब ती प्रतिवेदन पेश गर्छन् तिनलाई कहिल्यै प्रकाशनमा ल्याइँदैनन् । त्यति मात्र होइन ती प्रतिवेदनका लागि गठित आयोगको उद्देश्यलाई समेत लत्याउँदै जनताको स्मरण शक्ति नै हराएको जस्तै गरी विपरीत व्यवहार गर्न थालिन्छ । अहिले नयाँ संस्कृतिको विकास भयो, गठित आयोगका प्रतिवेदन बेलैमा सार्वजनिक हुँदैनन् । प्रतिवेदन कहिलेसम्म सार्वजनिक नगर्ने भन्ने प्रश्न चाहिँ यस पटक समाजमा स्पष्टसँग आएको छ । कुरा स्वाभाविक रूपमा लिए स्वाभाविक हो, अस्वाभाविक माने अस्वाभाविक पनि हो । तर आयोगले नै तयार गरेको प्रतिवेदन सरकारले बेलैमा प्राप्त गरेर पनि सार्वजनिक नगर्नु अचम्म हो । विषय हो सरकारले सार्वजनिक नगरेपछि त्यसलाई आयोगका बहुमत सदस्यहरूले सार्वजनिक गरेको प्रसङ्ग । उच्च स्तरीय राष्ट्रिय शिक्षा आयोगको प्रतिवेदन नेपाल सरकारले सार्वजनिक गर्नुपर्ने थियो । किनभने सो प्रतिवेदन प्रधानमन्त्रीसमक्ष २०७५ साल माघ १ गते नै हस्तान्तरण गरिएको थियो । २०७५ साल माघ १ गते नै हस्तान्तरित प्रतिवेदन आजको मितिसम्म पनि सरकारले सार्वजनिक गरेको छैन तर  २०७७ मङ्सिर २० गते शुक्रबार आयोगकै बहुमत सदस्यहरूबाटै त्यो प्रतिवेदन हुबहु सार्वजनिक भयो । त्यसलाई नेपाल सरकार, शिक्षा, विज्ञान तथा प्रविधि मन्त्रालयले अनुमतिबेगर नेपाल सरकारको लोगोसमेत प्रयोग गरेकाले अनुशासन कुरा र वैधताको कुरा उठाएको छ । उक्त प्रतिवेदन तयार गर्नेमध्येका बहुमत सदस्यलाई सार्वजनिक गर्न सघाउने संस्था (उच्च स्तरीय शिक्षा आयोगका सदस्यहरूको निर्णय र स्वीकृतिमा प्रकाशन गर्ने) शिक्षाका लागि राष्ट्रिय अभियान नेपाल (एनसीई नेपाल) प्रकाशनमा सहयोग गर्ने  एनसीई नेपालको सदस्य संस्था ग्लोबल एक्सन नेपालसँग सम्बन्धसमेत विच्छेद गरी कारबाही गर्ने चेतावनी दिएको छ । तर अहिलेसम्म त्यो प्रतिवेदन किन सार्वजनिक नगरेको भन्नेबारेमा मन्त्रालय पनि मौन छ । नेपाल सरकारले पनि यसमा केही भनेको सुनिएको छैन । सम्पर्क मन्त्रालयको रूपमा शिक्षा, विज्ञान तथा प्रविधि मन्त्रालय थियो र मन्त्री गिरिराजमणि पोखरेल त्यस आयोगका अध्यक्ष नै थिए । उच्च स्तरीय राष्ट्रिय शिक्षा आयोग नेपाल सरकारको तर्फबाट बनाइएको थियो । यसबारेमा पनि मन्त्रालय मौन देखिएको छ । यस्तो खाले संस्कृतिले दूरगामी प्रभाव पार्नेछ ।   आजभोलि सडकमा अराजकता भयो भन्ने रोइलो सुनिन्छ । रोइलो मात्र होइन कि यसले अरू अराजकता र बेथिति मौलाउने छ र प्राप्त प्रजातन्त्र अनि गणतन्त्रलाई समेत समाप्त गर्न सक्नेछ । यसो हुनुमा मलाई के लाग्यो भने बेलैमा प्राप्त प्रतिवेदनहरूले देखाएको उपचारका विधिहरूलाई तत्काल कार्यान्वयन नगर्ने प्रवृत्ति नै हो । राजनीति भनेको सिद्धान्त हो । राज्य राजनीतिक सिद्धान्तले चलेको हुन्छ । कति कुरा परम्पराले धानेको हुन्छ, कति कुरा लिखित रूपमा नै तयार गरिएको हुन्छ । त्यही सिद्धान्तको पुस्तक नै संविधान हो । संविधान कार्यान्वयन गर्न तयार गरिने व्यावहारिक विधि ऐन हो । ऐनलाई सहजताका साथ कार्यान्वयन गर्न तयार गरिने अल्पकालीन चलन नै नियम हो, विनियम हो  । कुनै पनि सिद्धान्तले जनताका विरुद्धमा जान दिँदैन । जनताको मौलिक हकको विरुद्धमा जान कसैलाई कुनै अनुमति दिदैन , झन जनतालाई जिउँदै खाल्डामा पुर्ने प्रमाणपत्र दिँदैन । सिद्धान्त नै नभएकाहरूलाई राजनीतिमा स्वार्थ सिद्धि गराउनका लागि आफ्नाका विरुद्धमा प्रयोग गर्न थालेपछि त्यो देशको राजनीति किन अस्थिर नहुनु र ? आजभोलि सडकमा अराजकता भयो भन्ने रोइलो सुनिन्छ । रोइलो मात्र होइन कि यसले अरू अराजकता र बेथिति मौलाउने छ र प्राप्त प्रजातन्त्र अनि गणतन्त्रलाई समेत समाप्त गर्न सक्नेछ । यसो हुनुमा मलाई के लाग्यो भने बेलैमा प्राप्त प्रतिवेदनहरूले देखाएको उपचारका विधिहरूलाई तत्काल कार्यान्वयन नगर्ने प्रवृत्ति नै हो । जर्मनीको भ्रमणपछि ममा एउटा पुरानो धारणामा झन सबलीकृत बन्यो । त्यो के हो भने २०४६ सालको आन्दोलनपछि मल्लिक आयोग बन्यो, त्यसको प्रतिवेदन बाहिर नल्याउनेदेखि त्यसको सिफारिस कार्यान्वयन नगर्ने सबै अपराधी हुन् । २०४७ सालको मल्लिक  आयोग र २०६३ सालको रायमाझी आयोगको प्रतिवेदन अनुसारका सिफारिसलाई कार्यान्वयन गर्न नलगाउने सबै अपराधी हुन् । ती सबैलाई जर्मनीमा झैँ अपराधी नै मान्नुपर्छ । हुन त यो व्यक्तिगत कुरा र व्यक्तिगत रिसइबीको कुरो होइन तर एउटा पात्रको कुरा बारम्बार राजनीतिमा आउँछ । त्यस्तो पात्रको रूपमा राप्रपाका एउटा अध्यक्षको नाम आउँछ । २०४६ सालमा जनतालाई दमन गर्ने सूचना तथा सञ्चार वा प्रचारमन्त्रीको रूपमा पनि उनै थिए, २०६२—६३ को राजा ज्ञानेन्द्रका गृहमन्त्री पनि उनै थिए । अनि उनी प्रजातन्त्रवादी भइरहने ? स्वार्थी सत्ताधारीहरूलाई मत पु¥याउने नाममा सधैँ नेपाली जनताले  उनीहरूको अपराधलाई बिर्सिदिनुपर्ने ? उनका बारेमा अनुसन्धान गरेर लेखिएका कुराहरू कार्पेटमुनि कतिसम्म राख्ने ? यही कुरा केही दिन पहिले पूर्व मन्त्री केशरबहादुर विष्टले सार्वजनिक समारोहमा उठाएका छन् । विश्व राजनीतिमा जर्मनीले एउटा पाठ सिकाएको छ । जनता विरुद्धमा कुनै प्रकारको अपराध गर्ने राजनीतिज्ञलाई जनताले माफी दिनुहुँदैन । जस्तो हिटलरलाई जर्मनहरू माफी दिन सक्दैनन् । नाजीको नामसँग घृणा छ । हिटलरको नामसँग घृणा छ । पञ्चायत नामको सिद्धान्तहीन विचारले नेपालीलाई तीन दशकसम्म खुला कारागारमा राखेको थियो र नेपाललाई मानव अधिकारविहीन अमानवीय देशको रूपमा विकसित गरेको थियो । दल खोल्न पाउनुपर्छ भन्न नपाइने, अभिव्यक्ति स्वतन्त्रताको माग गर्न नपाइने भएपछि अरू के पो पाइने भयो र ? यसै पनि नेपालले आफूलाई विश्वसामु एउटा पूर्ण देशको रूपमा परिचित गराउन र समग्रमा राष्ट्र निर्माण गर्न र विकास गर्न २००७ सालसम्म कुर्नुपरेको  थियो । त्यसको कारण थियो १०४ वर्षको जहानियाँ राणा शासन । २००७ सालको प्रजातन्त्रप्रतिको प्रतिबद्धता निर्वाचनमार्फत २०१५ सालमा आएर पूरा भएको थियो । अनि जनताले छानेका प्रतिनिधिमार्फत् राज्यको शासन चलाउने थालनी भएको थियो । तर किन २०१७ सालमा राजाले सैनिकको आडमा देशमा प्रजातन्त्रको हत्या गरे ? के गल्ती थियो ती जनताले चुनेको प्रतिनिधिहरूको ? जसलाई नेपाली जनताले मतदानमार्फत् शासन गर्न खटाएका थिए । यिनीहरूले शासन गर्न सक्दैनन् भनेर मात्र १८ महिनामा कसरी थाहा भयो ? जनताको चित्त दुखाएपछि के हुन्छ भन्ने कुराको प्रमाण मैले जर्मनीमा देखेँ । अहिले पनि हिटलरको नाम लिनु भनेको सार्वजनिक अपराध हो । नाजीसँगको सम्बन्ध कसैको पुर्खामा थियो भने पनि त्यो अहिले पनि अपराधीको सन्तानको रूपमा लिइन्छ । अनि नेपालमा जनताका प्रतिनिधिहरूलाई जेलमा कोचेर, मारेर, दलीय व्यवस्थामाथि हठात् प्रतिबन्ध लगाएर मुलुकलाई अमानवीय जङ्गली अवस्थामा परिणत गरेर शासन गर्नेलाई हामीले नेपालमा सुनको रिकापीमा राखेर शासन सुम्पन्छौँ । अनि हाम्रो देशमा किन राजनीति अस्थिर नहुने हो ? जसरी २०१७ सालदेखि २०४६ सालसम्मको हिसाब नलिई प्रतिवेदन लुकाई राखियो त्यसले मुलुकलाई उदारतातर्फ होइन झनझन गुमराहतर्फ लगेको आजको अवस्थाले पनि देखाउँछ । सायद त्यसैले मुलुकमा न त सङ्क्रमणकालको अन्त्य हुने भयो, न त कहिल्यै राजनीतिक अपराधविहीन समाजको स्थापना हुने भयो ।  राजनीतिप्रतिको आस्था भनेको सिद्धान्तमा आधारित हुन्छ । प्रजातन्त्र सर्वमान्य सिद्धान्त हो । प्रजातन्त्रका विरुद्धमा जानु भनेको मानव अधिकारको विरुद्ध हो । संसारमा जहाँसुकै पनि प्रजातन्त्रका विरुद्धमा शासक छन् भने तिनको विरोध गर्नु आजको मानव अधिकारको क्षेत्रभित्र पर्ने कुरा हो । संयुक्त राष्ट्रसङ्घले दिएको आदेश हो । नेपालमा त्यस्ता हिटलर सम्झाउने धेरै पात्र छन् । अहिले राजा महेन्द्रको गुणगान गरिन्छ । जसले नेपाललाई अमानवीय देशका रूपमा सेनाको बुट र सङ्गीनका भरमा मुलुकलाई बन्धनमा राखेका थिए । किन हो ?  त्यो मानवताभित्र पथ्र्यो ? अहिले पञ्चायतको अवशेषको रूपमा अझै बाँकी रहेको राप्रपा भन्ने पार्टी र त्यसका नेताको उदाहरणबाट सुरु गरौँ । उनी हिजोको पञ्चायतमा पञ्चायत जोगाउने युवा राष्ट्रवादी विद्यार्थी मण्डलका नाइके थिए र बहुदलीय राजनीतिज्ञको ज्यानसमेत मार्न तयार भएको संस्थाको नायक थिए । पछि पञ्चायतको हर्ताकर्ता भएर मन्त्रीसमेत भएका व्यक्तिले बहुदल आएपछि कति पटक मन्त्री पद प्राप्त गरे भनेर मात्र हुँदैन ।पञ्चायतकै एक हस्तीलाई एमालेले र अर्का हस्तीलाई काँग्रेसले पालैसँग प्रधानमन्त्री बनाउन लाग्दा जहाजका मुसा प्रवृत्ति भनेर भनिएको थियो । निर्दलीय व्यवस्थाका नायकलाई बहुदलीय व्यवस्थाको तालाचाबी दिएपछि त्यो व्यवस्था किन पतनोन्मुख नहुनु र ? झन संविधान सभाबाट संविधान बन्दा प्रस्तावित संविधानको विपक्षमा मतदान गर्नेहरूलाई संविधान घोषणासँगै परराष्ट्रमन्त्रीको पदमा विराजमान गराइयो र पालैपालो उपप्रधानमन्त्री जस्तो पदमा सुशोभित गराइयो । उनी मात्रको कुरा होइन, उनलाई हिजो प्रयोग गर्नेहरू पनि अहिले खुला रूपमा डुक्रेर हिँडेका छन् । मानव अधिकारको कुरा गर्ने जर्मनहरू कुनै पनि हालतमा न त नाजीहरूलाई पनि एउटा सिद्धान्तका रूपमा हेर्छन्, न त हिटलरलाई पनि भूतपूर्व शासकको रूपमा नाम लिन चाहन्छन् ।  झन हिटलरको राष्ट्रवादी नाराभित्र लुकेको तानासाही चरमरूपले एकै पटक धेरै शत्रुको सामना गर्दा ध्वस्त पारेको  जर्मनीका मानिस हिटलरलाई सम्झन पनि चाहँदैनन् । कसैले सार्वजनिक स्थानमा हिटलरको नाम लियो भने पनि त्यसलाई प्रहरीले समाएर फौजदारी मुद्दा लगाउँछ जुन मुद्दाको विपक्षमा कुनै पनि वकिलले वकालतनामा समेत भर्दैनन् । एउटा उदाहरणको रूपमा सुनियो– एकजना ठूला व्यापारीका रूपमा सम्मानित भारतीय महाशयले तिहारको लक्ष्मी पूजाका दिन आफ्नो निजी घरको आँगनमा स्वस्तिक चिह्न बनाएर पूजा गरेछन् । त्यो  शुभलाभको प्रतीक स्वस्तिक चिन्ह बनाएछन् जुन बाहिरबाट पनि देखिन्थ्यो । कसैले खबर ग¥यो या पुलिसले देख्यो । उनलाई मुद्दा चल्यो र दण्डित पनि हुनुप¥यो । अर्थात् मुलुकको हितमा काम नगर्ने कुनै पनि  शासकका बारेमा  जनतामा रहने चरम अपमान र घृणाको यो बीभत्सरूप हो ।  यो तर्कपूर्ण अपमानको अर्थ छ र झन् तानाशाहाहरूको पक्षमा बोल्नेलाई दिइने छुटले मुलुक फेरि कुन अवस्थामा पुग्ला भनेर जर्मनहरू सचेत छन् । त्यसैले सार्वजनिक रूपमा हिटलरको पक्षमा भाषण गर्नु मात्र होइन नाम लिन पनि नपाइने कानुन छ । दोस्रो विश्वयुद्धमा ध्वस्त भएको जर्मनी जुरुक्क उठेर आज विश्वको मानचित्रमा विकसित देशको रूपमा प्रतिष्ठित छ । नाजीको शासनमा हिटलरको उग्र राष्ट्रवादबाट स्वयं जर्मनी पिल्सिएको थियो र  युद्धको विभीषिकाबाट शक्ति राष्ट्रहरूको खेलौना हुन पुगेको थियो । सोभियत सङ्घको आक्रमण परेको  बर्लिन ध्वस्त भएको थियो र संसद भवनसमेत आक्रमणमा परेको थियो । जर्मनी विभाजन भयो पूर्वी र पश्चिमी जर्मनीका रूपमा र सीमामा पर्खाल लगाइएको थियो । बर्लिन पर्खालले घेरिएको थियोे ।यसपटकको उच्च स्तरीय राष्ट्रिय शिक्षा आयोगको प्रतिवेदन सार्वजनिक गरिएपछि नयाँ संस्कृतिको विकास जरुरी देखिन्छ । एउटा निश्चित अवधिसम्म पनि प्रतिवेदन सार्वजनिक गरिएन भने त्यसलाई सम्बन्धित आयोगका सदस्यले नै सार्वजनिक गरेर जनताको सूचनाको हकको सम्मान गर्ने । किन प्रतिवेदन सार्वजनिक हुँदैनन् ? किन सार्वजनिक नभएको भने त्यहाँका पात्रहरूलाई जोगाउने र तिनीहरूबाट फाइदा लिने ? या आफू पनि त्योभित्र परेकाले दण्डित हुने डरले लुकाउने ? पश्चिमको भागमा परेको बर्लिनमा हवाइ जहाजबाट आवश्यक कुराको आपूर्ति गरिएको थियो । पश्चिम जर्मनी प्रजातान्त्रिक देशको रूपमा रह्यो भने पूर्वी जर्मनी कम्युनिस्ट देशको रूपमा रह्यो । पश्चिम जर्मनी अमेरिकी खेमामा रह्यो भने पूर्व जर्मनी सोभियत सङ्घको धारमा रह्यो । त्यही बेलातिर नै जर्मनीकै व्यवस्थापिका बुन्डेस्टागकै सीमामा पर्खाल लगाइएको रहेछ । भनौ पर्खालले घेरेर्का रहेछ । पछि १९८९ मा पूर्वी जर्मनीका कम्युनिस्ट विरोधी जनताले पर्खाल भत्काए । दोस्रो विश्वयुद्धको घाउलाई जर्मन जनताले पर्खाल भत्काएर मलम लगाए । त्यो बेलादेखि नै हिटलरको चरम यातना सहेका जर्मनहरूले दोस्रो विश्वयुद्धको दुःखद सपनालाई कडा परिश्रमसाथ विकास गरेर पश्चिम जर्मनी विकसित देशको रूपमा रह्यो । तर सोभियत सङ्घको छातामा गएको जर्मनीको मुटु काटेर बनाएको पूर्वी जर्मनी अविकसित र भोका नाङ्गाको देश भयो । पर्खाल भत्काएर बहादुर जर्मनहरूले आफ्नो देश फेरि एकीकरण गरे र अहिले एउटै देशको रूपमा विकसित भइरहेको छ । मुलुकलाई सचेत र दूरदृष्टि भएका शासकहरू फ्रेडरिक एबर्ट, बिली ब्रान्ट जस्ता शासकर्ले  समाजवादी प्रजातन्त्रलाई यसरी दरिलो रूपमा खडा गरे जो सत्तामा आए पनि सामाजिक न्यायमुखी शासन प्रणालीलाई कसैले पनि पन्छाउन नसक्ने भए ।अब नेपाली जनताले पनि भएका अमानवीय अपराधका घटनाका लागि आवाज उठाउने बेला भएको छ । मुलुकविरुद्धको अपराधलाई आँखा चिम्लेर राजनीतिक स्वार्थीहरू बस्न सक्छन् । तर मुलुकप्रति माया हुनेले आवाज उठाउनु जरुरी छ । जसरी हिटलर र नाजीका विरुद्धमा जर्मनहरू सचेत छन् । हामी पनि सचेत भएर जोजो अपराधी हुन् र तिनलाई जोगाउन लागेका छन्, तिनका विरुद्ध आवाज उठाआँै । जो पनि पर्न सक्छन्, मातृभूमिका लागि ती सबै अवाञ्छित तत्त्व हुन् । चन्द्र गुप्त मौर्यलाई जब चाणक्यले घनानन्दको हत्या गर्नका लागि आदेश दिए, चन्द्र गुप्तले आफ्नी आमा मौरीसँग सोधे । आमाले चन्द्र गुप्त उनैको छोरो भएको खुलासा गरिन् र अनि उनले चाणक्यसँग त्यही छलफल गरे र पिताजीको हत्या कसरी गरौँ भने । अनि चाणक्यले सोधे– मातृभूमि ठूलो कि माता ठूली ? चन्द्र गुप्तले भने– मातृभूमि ठूलो । त्यसो भए घनानन्द गलत शासनको प्रतीक हो, मार भने ।  हामी नेपालीले पनि नेपालका लागि नाजी र हिटलरको अवतार पञ्चायतको अवशेषलाई अब नाजीलाई त्यसपछि जर्मनीमा जस्तै गरेमा अहिले पनि त्यस्ता प्रवृत्तिमाथि नयाँ सरोकार सुरु हुनेछ । नबिर्सौं, हामीले जनताका विरुद्धमा भएका कुरा इतिहासमा मात्र राख्नुपर्छ । सत्य र तथ्यलाई जनतासामु प्रकट गरेर अपराधीलाई दण्डित गर्नु नै प्रजातन्त्रको महत्त्व हुन जान्छ । मल्लिक आयोग र रायमाझी आयोगका प्रतिवेदन जनतामाझ सार्वजनिक हुनुपर्छ । त्यहाँ भनिएका सिफारिस हुबहु कार्यान्वयन हुनुपर्छ । अनि मात्र फेरि कसैले प्रजातन्त्रका विरुद्धमा सोच्न पनि सक्नेछैन भविष्यमा । यसमा कोको पर्छन् भन्ने होइन कोही पनि किन कार्बाहीमा नपरोस् भन्ने धारणा राख्नु जरुरी छ । किनभने मातृभूमि स्वर्गभन्दा ठूलो हो र सिद्धान्तले मात्र मुलुकको परिचय बन्न सक्छ । यसपटकको उच्च स्तरीय राष्ट्रिय शिक्षा आयोगको प्रतिवेदन सार्वजनिक गरिएपछि नयाँ संस्कृतिको विकास जरुरी देखिन्छ । एउटा निश्चित अवधिसम्म पनि प्रतिवेदन सार्वजनिक गरिएन भने त्यसलाई सम्बन्धित आयोगका सदस्यले नै सार्वजनिक गरेर जनताको सूचनाको हकको सम्मान गर्ने । किन प्रतिवेदन सार्वजनिक हुँदैनन् ? किन सार्वजनिक नभएको भने त्यहाँका पात्रहरूलाई जोगाउने र तिनीहरूबाट फाइदा लिने ? या आफू पनि त्योभित्र परेकाले दण्डित हुने डरले लुकाउने ? जनता नै  जनार्दन हुन् । जनताले थाहा पाउनु नहुने कुनै तथ्य कतै छैन । राजनीतिमा राजनीतिज्ञहरू इमानदार हुनुपर्छ । अब नयाँ संस्कार तयार गरौँ र भनौँ– कुनै पनि सार्वजनिक चासोको प्रतिवेदन तत्कालै सार्वजनिक हुनुपर्छ । संसद बसेको बेला हो भने संसदको सम्पत्तिको रूपमा त्यसलाई स्वीकार गरौँ । अनि तत्काल सार्वजनिक गरेर त्यसमा देखिएका तथ्यमाथि कार्बाही र दण्डको व्यवस्था अदालतमार्फत सुरु गर्नुपर्छ । मल्लिक आयोग र रायमाझी आयोगका प्रतिवेदन पनि यही मेसोमा सार्वजनिक गरेर जनताको जान्न पाउने संवैधानिक हकको सम्मान गरिनुपर्छ । त्यहाँ देखाइएका अपराधीका लागि अपराध अनुसारको दण्डको व्यवस्था जरुरी छ । यस्तै नभएर होलासायद प्राप्त उपलब्धि गुम्ने डर पलाउन थालेको छ । 