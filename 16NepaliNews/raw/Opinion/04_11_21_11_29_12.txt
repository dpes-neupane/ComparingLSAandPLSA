वैकल्पिक शक्तिको कुरा सधैँ भइरहन्छ । एक समय राजा–रजौटाको राज्य थियो, राजनीतिमा उनीहरुको बर्चस्व थियो । त्यतिबेला पनि वैकल्पिक राजनीतिको कुरा हुन्थ्यो । बहुदलीय प्रजातन्त्र आयो, त्यसमा अल्पमत र बहुमतको कुरा भयो । बहुमतवालाले शासन गरे, अल्पमतवालाहरु पछाडि परे । दक्षिण एशियामा यही सेरोफेरोमा वैकल्पिक राजनीतिको कुरा अगाडि बढिरह्यो । भारतमा वैकल्पिक शक्तिको ‘थर्ड वेभ’को कुरा चलिरहँदा हामीकहाँ ‘सेकेन्ड वेभ’को कुरा चलिरहेको थियो । जतिबेला नेपालमा हामीले बहुदलीय प्रजातान्त्रिक व्यवस्था ल्यायौं, त्यतिबेला भारतको विहार, उत्तर प्रदेशलगायतका राज्यहरुमा अल्पमत र बहुमतको राजनीति चलिरहेको थियो । यहाँ गिरिजाप्रसाद कोइरालाको उदय, विहारमा लालुप्रसाद यादव र उत्तर प्रदेशमा मुलायम सिंह यादवको उदय लगभग एकै समयमा भयो । यद्यपि वैकल्पिक राजनीतिको बहसमा भारतभन्दा हामी अलि पछाडि छौं ।भारतमा जब वैकल्पिक शक्तिको थर्ड वेभ चल्यो, नितिश कुमार र केजरीवालको युग शुरु भयो । हामीकहाँ मधेश आन्दोलन भयो । भारतमा दुईखालको वैकल्पिक राजनीतिको अभ्यास शुरु भयो । सर्भिस डेलिभरी हो वैकल्पिक राजनीति । अर्कोचाहीँ रिप्रजेन्टेटिभको लागि वंशवादको राजनीति । भारतमा दुवै चलिरह्यो । वंशवादको नाममा लालु यादवले आफ्नो छोरालाई अध्यक्ष बनाए भने मुलायम सिंहले पनि आफ्ना छोरालाई अध्यक्ष बनाए । रामविलास पासवानले पनि आफ्नो छोरा चिराग पासवानलाई पार्टीको अध्यक्ष बनाए ।जतिबेला लालु यादव, मुलायम सिंह यादव, रामविलास पासवान बहुमत भर्सेज अल्पमतको राजनीतिबाट अगाडि बढेर स्थापित हुँदै दोस्रो चरणको काममा लागेका थिए, त्यतिबेला भारतमा नीतिश कुमार र अरविन्द केजरीवालको सर्भिस डेलिभरीको राजनीति शुरु भइसकेको थियो । नीतिश कुमार त्यही विहारको मुख्यमन्त्री हुनुहुन्छ, जहाँ कुनै बेला लालु यादव र जग्गनाथ मिश्रा पनि मुख्यमन्त्री हुनुहुन्थ्यो । जग्गनाथ मिश्रा हुँदा ‘फरवार्ड’को राज थियो, लालु यादव आउँदा यादवको राज भयो । ‘क्राइम, करप्सन एण्ड कास्ट’को पोलिटिक्स भयो । त्यहाँ अहिले संविधान पनि फेरिएको छैन । तर नीतिश कुमारले क्राइमलाई कम गर्नुभयो, गुड गभर्नेन्सको कुरा अगाडि बढाउनु भयो । त्यतिमात्र होइन, पाँच वर्षमा अरविन्द केजरीवालले शिक्षा र विकासको कुरालाई यसरी अगाडि बढाउनुभयो कि कुल बजेटको २६ प्रतिशत बजेट शिक्षामा राख्नुभयो । अहिले प्राइभेटभन्दा सरकारी स्कूलको परिणाम राम्रो ल्याएर देखाइदिनुभयो उहाँले । जसको चर्चा देशैभरि छ । वैकल्पिक राजनीतिको विषयमा भारतको यो खालको बहस शुरु भएको छ भने अर्कोतिर राष्ट्रिय रुपमा राष्ट्रवादको, धर्मवादको राजनीतिको पनि बहस शुरु भयो । त्यो काम बिजेपीले गर्यो । वंशवादलाई हटाउन बिजेपीले धर्मवादको राजनीतिलाई अगाडि बढायो । हुनत बिजेपीको राजनीति गुजरातबाट विकास भयो तर त्यसलाई हिन्दु धर्ममा लगेर विस्तार गर्यो । त्यस्तै नेपालमा केपी ओलीले राष्ट्रवादको नाममा राजनीति गर्नुभयो । त्यसैले वैकल्पिक राजनीतिको बहस गर्ने हो भने नरेन्द्र मोदी र केपी शर्मा ओलीमा तात्विक भिन्नता छैन । मोदीले धर्मको नाममा राजनीति गरिरहनु भएको छ भने केपी शर्मा ओलीले राष्ट्रवादको नाममा राजनीति गर्नुभयो । बहुमतको राजनीति गर्ने व्यक्ति राजनीतिमा माथि गयो भने आफू विरुद्धमा हुने कुरालाई पचाउन सक्दैनन् ।अहिले जनता समाजवादी पार्टी नेपालसँग वैकल्पिक राजनीति गर्ने दुईटा धार छन् । जसपा नेपालले सर्भिस डेलिभरीको राजनीति गर्न चाहेको छ कि रिप्रजेन्टेटिभको राजनीति गर्ने भन्ने तय गर्नुपर्छ । जसपाले रिप्रजेन्टेटिभको राजनीति गर्ने हो भने त्यो अहिले पनि गरिरहेको छ । उसले शासनसत्तामा आफ्नो उपस्थिति देखाइसकेको छ । जसपा नेपाल यदि वैकल्पिक पार्टी हो भने कस्तो वैकल्पिक पार्टी हो ? नेकपा माओवादी कि नेपाली काँग्रेस या नेकपा एमाले कि नेपाली काँग्रेस अथवा पछिल्लो समय रुपान्तरित भएर बनेको नेकपा अर्थात नेकपा कि नेपाली काँग्रेस । कस्तो पार्टी बनाउने हो ? या यी दुवैको विकल्पमा बनाउने हो ? त्यो कुरा तय हुनुपर्छ ।जसपाका नेताहरु चुनाव जितेर कोही स्थानीय तहमा छन् भने कोही प्रदेशमा सरकार चलाइरहेका छन् । कोही संघीय राजनीतिमा सक्रिय छन् । उनीहरु ती ठाउँमा कसरी पुगे भने काँग्रेस र कम्युनिस्टले गर्न सकेनन् अब यी दलले केही गर्लान् कि भनेर विकल्पका रुपमा मधेशमा यी दललाई मधेशी जनताले अगाडि सारेको हुन् । मधेशको आन्दोलन अगाडि बढेपछि त्यसको सबैभन्दा बढी फाइदा मधेशवादी दललाई भयो, जो स्वाभाविक थियो । र, मधेशको राजनीति अर्थात् जसपा नेपालले राज्यमा कुनै न कुनै रुपमा आफ्नो स्थान पाइरहेको छ । राजनीति भनेको गणितीय खेल हो । नेताहरुले आफूलाई समुदायमा जसरी मोभिलाइज गरे, त्यसरी नै आफ्नो स्थान पाए । आजको दिनमा दलितले आफूलाई मोविलाइज गर्न सकेन, त्यसैले ऊ भोटरमात्रै भयो ।प्रदेश २ मा हेर्ने हो भने वैश्य र यादव समुदायले आफूलाई राम्रोसँग मोविलाइज गर्न सक्यो । त्यसले गर्दा प्रदेशमा उनीहरुको प्रतिनिधित्व राम्रो भयो । अब त्यसैमा टिक्ने कि योभन्दा अगाडि बढ्ने ? जनता समाजवादी पार्टी नेपालसँग दुईटा विकल्प छन् । जसपाले लालु यादव, मुलायम सिंह यादव, मायावतीलाई आफ्नो रोडम्यापमा राख्ने कि अरविन्द केजरीवाल र नितिश कुमारलाई रोडम्यापमा राख्ने ? त्यो स्पष्ट हुनु जरुरी छ । जसपालाई कसरी बुझ्ने ? जसपा नेपाल यदि वैकल्पिक पार्टी हो भने कस्तो वैकल्पिक पार्टी हो ? नेकपा माओवादी कि नेपाली काँग्रेस या नेकपा एमाले कि नेपाली काँग्रेस अथवा पछिल्लो समय रुपान्तरित भएर बनेको नेकपा अर्थात नेकपा कि नेपाली काँग्रेस । कस्तो पार्टी बनाउने हो ? या यी दुवैको विकल्पमा बनाउने हो ? त्यो कुरा तय हुनुपर्छ । त्यहाँ (काँग्रेस) शेरबहादुर हुनुहुन्छ, यहाँ (जसपामा) शेरबहादुर नभएर उपेन्द्र यादव हुनुहुन्छ, त्यही भएर यसलाई वैकल्पिक मान्ने कि ? त्यहाँ (नेकपामा) केपी ओली हुनुहुन्छ, यहाँ (जसपामा) केपी ओली नभएर राजेन्द्र महतो हुनुहुन्छ, त्यही कारणले यसलाई वैकल्पिक शक्ति मान्ने कि ? अथवा जसपाको ‘नेचर अफ पोलिटिक्स’ फरक छ ? शेरबहादुर देउवा, केपी शर्मा ओली, प्रचण्ड र यता महन्थ ठाकुर, उपेन्द्र यादव, डा.बाबुराम भट्टराईको राजनीतिमा के भिन्नता छ ? यी कुराहरु स्पष्ट हुनु आवश्यक छ ।जसपा नेपाल पहिला ‘नेचर अफ पोलिटिक्स’मा स्पष्ट हुनुपर्छ । के गर्ने भन्ने कुरामा पनि पहिला स्पष्ट हुनुपर्छ । लामो समयसम्म हामीले के भन्यौं भने दौरा, सुरुवाल पहाडको पोशाक हो र मधेशको पोशाक धोती, कुर्ता र गम्छा हो । हामीले जसरी पोशाकमा बहस गर्यौं त्यसरी नै राजनीतिमा बहस गरेर स्पष्ट हुनुपर्छ । नेकपाको पोल्टिक्स के हो ? काँग्रेसको पोल्टिक्स के हो ? जसपाको पोल्टिक्स के हो त्यसको नेचरमा स्पष्ट हुनुुपर्छ । काँग्रेस र नेकपाको राजनीति लक्जरीको राजनीति हो । राज्यको संरचना जे छ, त्यो अनुसार ती दलको संरचना पनि मिलेको छ । तर जसपाको राजनीतिमा के फरक छ भने जे छ त्यो ठिक छैन । त्यसैले यसलाई परिवर्तन गर्नुपर्छ । राज्यको संरचना अनुसार पार्टीको संचरना वा एजेण्डा छैन भने त्यसलाई परिवर्तन गर्नका लागि सोही अनुसार नीति तथा कार्यक्रम बनाउनुपर्छ । ऊ लक्जरीको पोलिटिक्स गरिरहेको छ भने उसको लागि जे छ, त्यो ठिक छ । यदि जसपा नेपालमा त्योभन्दा फरक हो भने त्यो देखिनु पर्छ । कमसे कम त्यो व्यवहारमा देखिनु पर्यो । जसपा नेपालका नेताहरुको व्यवहारमा फरक देखिनु पर्यो । तर नेकपा र काँग्रेसका नेताहरु र जसपा नेपालका नेताहरुको व्यवहारमा तात्विक फरक देखिएको छैन । लामो लामो माला, मञ्चमा आसनग्रहण, प्रमुख अतिथी लगायतका कुराहरु कतिपय अवस्थामा काँग्रेस र कम्युनिस्ट भन्दा पनि भयावह छ । पालिकाहरुका जुन रुपमा स्रोत गएको छ, त्यसले राजनीति ग्याङमात्र होइन, क्रिमिनल पनि बढाउँछ । यो विषयमा जसपा नेपालको धरणा स्पष्ट भएन भने अगामी पाँच वर्षभित्र क्रिमिनलहरुलाई खोजी खोजी टिकट दिनुपर्छ  र क्रिमिनलहरु जित्छन् ।  त्यसैले जे गर्दा पनि हुन्छ तर नेचर अफ पोल्टिक्समा स्पष्ट हुनुपर्छ । नेकपा र काँग्रेस भन्दा लेक्जेरियस पोलिटिक्स पनि गर्न सकिन्छ । त्यो पनि विकल्प हुनसक्छ । तर स्पष्ट हुनु जरुरी छ । कस्तो हुनुपर्छ एजेण्डा ? म स्पष्ट रुपमा सोध्न चाहन्छु कि जसपा नेपालले नागरिकताको विषयमा पछिल्लो समय लिएको लाइन के हो ? त्यसमा दोधारे लाइन देखियो । नेपाली राजनीतिका लागि नागरिकता एक महत्वपूर्ण एजेण्डा हो । मधेश आन्दोलन पनि त्यसैका लागि भएको हो । लैङ्गिक विभेद भनेको के हो ? जसपा नेपालले लैङ्गिक विभेद भनेको छ । महिलालाई सात वर्षपछि नागरिकता दिनु भनेको लैङ्गिक विभेद हो भने पुरुषलाई सात वर्षपछि नागरिकता दिनुलाई के भन्ने त ? यो कुरामा स्पष्ट छैन । नागरिकताको विषयमा काँग्रेस जतिको पनि जसपा स्पष्ट छैन । काँग्रेसले अन्तरिम संविधान अनुसार नागरिकताको प्रावधान हुनुपर्छ भनेको छ तर जसपा नेपाल त्यसमा पनि स्पष्ट छैन । यो एजेण्डामा जसपा नेपाल स्पष्ट हुन आवश्यक छ । वंशवादलाई हटाउन भारतमा बिजेपीले धर्मवादको राजनीतिलाई अगाडि बढायो । हुनत बिजेपीको राजनीति गुजरातबाट विकास भयो तर त्यसलाई हिन्दु धर्ममा लगेर विस्तार गर्यो । त्यस्तै नेपालमा केपी ओलीले राष्ट्रवादको नाममा राजनीति गर्नुभयो । त्यसैले वैकल्पिक राजनीतिको बहस गर्ने हो भने नरेन्द्र मोदी र केपी शर्मा ओलीमा तात्विक भिन्नता छैन । मोदीले धर्मको नाममा राजनीति गरिरहनु भएको छ भने केपी शर्मा ओलीले राष्ट्रवादको नाममा राजनीति गर्नुभयो ।कार्यकारी राष्ट्रपति जसपा नेपालले प्रत्यक्ष निर्वाचित कार्यकारी राष्ट्रपतिको कुरा ल्याएको छ । कुन आधारमा जसपा नेपालले प्रत्यक्ष निर्वाचित कार्यकारी राष्ट्रपतिको कुरा ल्याएको छ ? के नेपालको इलेक्ट्रल हिस्ट्रीको आधारमा भनेको हो ? नेपालमा भोट दिने जुन चलन छ, त्यसको अध्ययन जसपा नेपालले गरेको छ कि छैन ? नेपालमा २००४ सालदेखि गठन हुन थालेको विधायक (संसद) र अहिलेसम्मको एउटा कमन ट्रेन्ड के देखिएको छ भने नेपालका जनताले मतदान र कन्यादान एकै मनोविज्ञानले गरेका हुन्छन् । सकेसम्म आफ्नो जात, नभएमात्र अर्को जातलाई दिने । कन्यादान र मतदानमा त्यो समानता देखिएको छ । कुन हिसाबले यो देशको निर्वाचनबाट मधेशी अथवा आदिवासी जनजातिबाट राष्ट्रपति बनाउन सकिन्छ, त्यो आधार के हो ? मैले केही पनि देखेको छैन । मलाई लाग्छ, प्रत्यक्ष निर्वाचित राष्ट्रपतिको कुरा जसपा नेपालको लागि आत्मघाती कदम हुन्छ । संसदीय व्यवस्था नै राजपा नेपालले अँगाल्दा राम्रो हुन्छ ।समावेशी  समानुपातिक र समावेशीका लागि जुन कुरा काठमाडौंमा जसपा नेपालले उठाईरहेको छ त्यो कुरा त्यो पार्टीले जनकपुरमा उठाउँछ कि उठाउँदैन, त्यो महत्वपूर्ण कुरा हो । काठमाडौंमा प्रतिनिधित्व खोज्ने तर त्यस्तै प्रतिनिधित्व जनकपुरमा खोज्ने कि नखोज्ने ? तर समानुपातिक समावेशी न केपी शर्मा ओलीले लागु गर्न सक्नु भएको छ, न लालबाबु राउतले गर्न सक्नु भएको छ । नेपाली समाजमा देखिएको अन्तरविरोध के हो भने पोलिटिक्समा जति प्रोग्रेसिभ कुरा गरे पनि व्यवहारमा त्यो लागु गरेको देखिदैन । समाजमा जति प्रोग्रेसिभ कुरा गरे पनि त्यो व्यवहारमा लागु गरेको देखिदैन । केपी ओलीसँग माग गर्दा एकदम राम्रो तर लालबाबुसँग माग्नु पर्दा कमजोर हुन्छ । त्यसैले यो कुरामा प्रष्ट हुनु आवश्यक छ । (राजधानीमा बुद्धिजीवीहरुसँगको एक छलफलमा विश्लेषक तुलानारायण साहले जसपा नेपाललाई दिएको सुझावको सम्पादित अंश) #तुलानारायण साह