हामीले यसअघि सिक्किमको भूराजनीति के हो ? इन्दिरा गान्धीले त्यति हतारमा सिक्किमलाई किन भारतमा विलय गराइन् भन्ने चर्चा गर्यौं । सिक्किम सिलिगुरी कोरिडर (चिकेन नेक)माथि नभएको भए त्यति हतारोमा भारतमा गाभिँदैन थियो होला भन्ने विश्लेषणमा पुगेका थियौँ ।इन्दिरा गान्धीले नेपाललाई समेत गाभ्नेबारेमा सोचेकी थिइन्यसअघिको प्रस्तुतिमा हामीले बङ्गलादेशको स्वतन्त्रता सङ्ग्रामको पनि कुरा गर्यौं । भारतले चाहँदा चाहँदै पनि त्यस आन्दोलनप्रति नेपालको तत्कालीन सरकारले समर्थन गर्न गरेको आनाकानीले इन्दिरा गान्धी आक्रोशित बनेको कुरा पनि गर्यौं । सिक्किमको प्रकरण पनि भारत नेपालसँग रुष्ट नै रहेको छ ।यहाँ सिक्किमको विलयलगत्तै अघिका केही घटना र त्यसका प्रमुख पात्रबारेमा चर्चा गरिन्छ । यस चर्चामा नेपाल प्रत्यक्ष जोडिएको छ ।सिक्मिक विलयलगत्तै इन्दिरा गान्धी देशभित्रको आन्तरिक राजनीतिमा अलमलिनुपर्यो । मेरो विश्लेषणमा के देखिन्छ भने इन्दिरा सङ्कटकालमा अलमलिनु नपरेको भए अझ त्यसपछिको निर्वाचनमा समाजवादीले सत्ता नजितेको भए नेपालको परिस्थिति धेरै हदमा अर्कै हुन सक्थ्यो । त्यो भनेको नेपालमाथि इन्दिराले आक्रमण गर्न सक्थिन् । त्यसबाट नेपालले धेरै ठूलो दुर्गति भोग्नुपथ्र्यो । त्यो परिस्थिति निर्माण नहुनु हामीलाई सौभाग्य कुरा हो ।वीरेन्द्रको राज्याभिषेकमा आएका चोग्याल नेपालमै बस्न सुझाववीरेन्द्रको राज्याभिषेकमा पाकिस्तान, चीनका प्रतिनिधि नेपालमा आएका थिए । सिक्मिका राजा (चोग्याल) भने आफै आएका थिए । उनी आफ्नो सत्तामाथि आइपरेको व्यक्तिगत सङ्कटलाई छलफल गर्ने उद्देश्यका साथ आएका थिए । चोग्यालको चिनियाँ प्रतिनिधिसँग लामो कुराकानी भएको थियो ।चोग्याल काठमाडौँ आउँदा पनि कठिनाइ भोगेर आएका थिए । काठमाडौँका लागि निस्केका चोग्यालको गाडीमा ढुङ्गा हानिएका थियो । सिक्किममा लोकतन्त्रको माग गरेर आन्दोलन गरिरहेका प्रदर्शनकारीले त्यसो गरेका थिए ।चीनलाई सिक्किम विलय हुँदैछ र चोग्यालको गद्दी जाँदैछ भनेर थाहा भएको देखिन्छ । नत्र चीनका प्रतिनिधिले चोग्याललाई कुनै पनि आश्वासन दिएको देखिँदैन । योंग्दाले पनि कहीँ कतै त्यसको उल्लेख गरेका छैनन् ।यो कुरा चोग्यालका सहयोगी क्याप्टेन योंग्दाले नेपालको कुनै म्यागजिनमा दिएको लामो अन्तरवार्तामा धेरै अघि आएको थियो । त्यसैलाई कोट गर्दै सुधिर शर्माले एक लामो लेख लेखेका छन् ।यहाँ आउँदा पनि चोग्याललाई सन् १९५० मा भएको मैत्री तथा शान्ति सम्झौता विपरीत इन्दिरा जालिन् भन्ने विश्वास गरेको देखिँदैन । तत्कालीन समयमा प्रकाशित चोग्यालका सामग्रीबाट त्यही कुरा देखिन्छ ।तर नेपालमा आएका चोग्याललाई नेपाल, पाकिस्तान र चीनका प्रतिनिधिले सिक्किम नफर्किन आग्रह गरेका रहेछन् ।क्याप्टेन योंग्दाले स्थान विशेषको नाम नै त तोकेका छैनन् तर नेपालमै चोग्यालको बासस्थानबारे छलफल भएको पनि लेखेका छन् । तर चोग्याल यहाँ बस्न मानेनछन् र फिर्ता भए ।सिक्किम विलयमा चीनको पनि साथ ?यसबाट चीनलाई सिक्किम विलय हुँदैछ र चोग्यालको गद्दी जाँदैछ भनेर थाहा भएको देखिन्छ । नत्र चीनका प्रतिनिधिले चोग्याललाई कुनै पनि आश्वासन दिएको देखिँदैन । योंग्दाले पनि कहीँ कतै त्यसको उल्लेख गरेका छैनन् ।हुन त त्यो समय चीनका दुई शीर्ष नेता माओ र चाउ एनलाईबीच भिन्नता सतहमा आउन थालेका थिए तर पनि माओ र चाओको नेतृत्वमा चिनियाँ नागरिक, सेनामा ठूलो आत्मविश्वास थियो ।त्यस्तोमा चीनले सिक्किमको पक्षमा थोरै मात्र बोलिदिँदा पनि ठूलो हुन्थ्यो । तर सिक्किमको विलय हुँदा पनि चीनतर्फबाट त्यति ठूलो विरोधको आवाज आएको देखिँदैन ।त्यसैले सिक्किम भूराजनीतिमा इन्दिराको जति विश्लेषण गर्नुपर्ने हुन्छ त्यति नै विश्लेषण चीनको पनि गर्नुपर्ने हुन्छ ।चीनका प्रतिनिधिले कुरा नउठाउनुले अमेरिकाले सिक्किममा खेलिरहेको खेलबारे चीन पनि चिन्तित थियो भन्ने देखिन्छ ।चोग्यालकी रानी होप कुक अमेरिकी नागरिक थिइन् । सिक्किमको विलयपछि चोग्याललाई छाडेर गएकी कुक कहिल्यै पनि फर्किनन् भन्ने रेकर्ड छ । त्यतिखेरका काजी (प्रधानमन्त्री) लेण्डुप दोर्जेकी श्रीमती पनि युरोपेली थिइन् ।त्यहाँ सिक्किम, भुटान र नेपाल मिलाएर हिमाली राष्ट्रको फेडेरेसन बनाउने प्रस्ताव पनि भएको रहेछ । यसबारे बाहिर त्यति चर्चा भएको छैन तर वीरेन्द्रको राज्याभिषेकमा त्यस्तो प्रस्ताव आएको रहेछ ।अमेरिकन महारानी र युरोपेली कजिनी दुवै अमेरिकी गुप्तचर एजेन्सीका लागि काम गर्थे । ब्रिटिसले भारतीय स्वतन्त्रता सङ्ग्राम कालदेखि नै हाल भारतको नर्थ–इस्ट भनिने क्षेत्रलाई टुक्र्याउने लक्ष लिएको थियो भनेर त धेरै पटक भनिसके । त्यही रणनीतिअन्तर्गत ती दुई खटाइएका थिए ।त्यहाँ सिक्किम, भुटान र नेपाल मिलाएर हिमाली राष्ट्रको फेडेरेसन बनाउने प्रस्ताव पनि भएको रहेछ । यसबारे बाहिर त्यति चर्चा भएको छैन तर वीरेन्द्रको राज्याभिषेकमा त्यस्तो प्रस्ताव आएको रहेछ ।फेरि शीतयुद्ध शिखरमा रहेका ती दिन भारत बङ्गलादेश, कम्बोडियादेखि कैयौँ स्थानमा अमेरिकाले पक्ष लिएको राष्ट्रसँग प्रत्यक्ष अप्रत्यक्ष सङ्घर्षरत थियो । त्यस दृष्टिकोणबाट एकअर्थमा सिक्किममा पनि भारतको अमेरिकी पक्ष (रानी र कजिनी)सँग सङ्घर्ष रहेको मान्न सकिन्छ ।जहाँसम्म चीनको कुरा छ ऊ पनि आफ्नो सिमनामै अमेरिकी प्रभाव रहन दिनुभन्दा पछि बन्ने भारतसँग नै सामना गर्न सक्छु भन्ने सोचमा पुगेको हुनुपर्छ । यसले पनि सिक्किमको विलयमा सहयोग गर्यो ।सिक्किम, भुटान र नेपालको फेडेरेसनको प्रस्तावत्यहाँ सिक्किम, भुटान र नेपाल मिलाएर हिमाली राष्ट्रको फेडेरेसन बनाउने प्रस्ताव पनि भएको रहेछ । यसबारे बाहिर त्यति चर्चा भएको छैन तर वीरेन्द्रको राज्याभिषेकमा त्यस्तो प्रस्ताव आएको रहेछ ।त्यस प्रस्तावबारे थप व्याख्या भएको दस्तावेज त पाइएको छैन । त्यसैले त्यो फेडेरेसन भनेको के हो ? तीनै राष्ट्रको सार्वभौमसत्ता एउटैमा मिलाएर एउटै राष्ट्र बनाउने कुरा भएको हो कि ? अथवा सार्क, बिम्स्टेकजस्तो क्षेत्रीय सङ्गठन बनाउने भनेको हो कि ? भन्नेमा प्रष्ट छैन ।तर त्यसको एउटा उद्देश्य भने स्पष्ट थियो, त्यो के भने इन्दिरा गान्धीको शासन विस्तारवादी हुँदै आएको छ । त्यसका लागि एक भएर भारतविरुद्ध उभिनुपर्छ भन्ने ।चीनले यसमा साथ दिन्छ, पाकिस्तानले पनि साथ दिन्छ भन्ने विश्वासमा भारतविरोधी मोर्चा बनाउने प्रयास थियो त्यो । यो पाकिस्तान र चीनको वैशाखीमा निर्माण गर्ने मोर्चाको खाका लगभग काठमाडौँमा तयारी भएको रहेछ । तर अब दरबारसम्म पहुँच भएको भनिएको भारतीय गुप्चतरले त्यो कुरा थाहा नपाउने भन्ने हुँदैन ।त्यो प्रस्तावको जानकारी भएपछि इन्दिरा गान्धी झनै उग्र भएको देखिन्छ । योंग्दाले अन्तरवार्तामा भनेकी पनि छन्, ‘सायद हामीले त्यो बेला त्यस्तो नगरेको भए विलय अलि पछाडि पो सथ्र्यो कि ?’के कसै गरी सिक्किमको विलय रोक्न सकिन्थ्यो ? यो सबैभन्दा जीवन्त प्रश्न हो । अथवा यसलाई यसरी भनौँ, भारतले अत्यन्त संवेदनशील रूपमा हेर्ने भूभागमाथि बसेको स्वतन्त्र राष्ट्रका शासक चोग्यालले के गरेको भए चाहिँ सिक्किमलाई बच्थ्यो त ? यो एकदमै महत्त्वपूर्ण प्रश्न हो ।४८ घण्टाको समय दिएर जनमत सङ्ग्रहकाठमाडौँबाट फर्किंदा चोग्यालले सिक्किममा पुनः प्रतिरोधको सामना गरे । लोकतन्त्रको माग गरिरहेकाहरूले त उनलाई देशबाहिरै राख्ने प्रयास गरेका थिए ।अवरोधको बाबजुद चोग्याल दरबार पुगे । त्यसको केही पछाडि त्यहाँ निर्वाचन भयो । संसारमा कहीँ नभएको ४८ घण्टाको समय दिएर जनमत सङ्ग्रह गराइयो । जनताले नै अनुमोदन गरेजस्तो पार्न नाटक रचियो ।३२ जनाको संसद गठन भयो, त्यसमध्ये ३१ जना लेन्डुप दोर्जेकै पार्टीका मानिस थिए । तिनमा अङ्ग्रेजी बुझ्ने मुस्किलले पाँच छ जना पनि थिए ।बाहिर भारतीय सेना बसेको अवस्थामा भित्र गरिएको हस्ताक्षरमा के लेखिएको भन्ने थाहा नपाएको कागजातमा धेरै सांसदले हस्ताक्षर गरे भन्ने छ ।यो सब चर्चा गरिसकेपछि एउटा प्रश्न उठ्छ : के कसै गरी सिक्किमको विलय रोक्न सकिन्थ्यो ? यो सबैभन्दा जीवन्त प्रश्न हो । अथवा यसलाई यसरी भनौँ, भारतले अत्यन्त संवेदनशील रूपमा हेर्ने भूभागमाथि बसेको स्वतन्त्र राष्ट्रका शासक चोग्यालले के गरेको भए चाहिँ सिक्किमलाई बच्थ्यो त ? यो एकदमै महत्त्वपूर्ण प्रश्न हो ।चोग्यालको एउटै कर्तव्य के हुन्थ्यो भने संवेदशील सिलिगुरी कोरिडोर हामीबाट खतरामा छैन भनेर भारतलाई प्रत्याभूत गराउने । त्यसको सुरक्षाका लागि तिम्रा जेजे सर्तहरु छन् ती सर्तलाई हामी पूरा गर्छौं तर बदलमा हाम्रो सार्वभौमसत्ता रहनुपर्छ भनेर सहमत गराउन सक्नुपथ्र्यो ।त्यस्तो संवाद गर्न नसक्दा सिक्किमको दुर्गति भयो । भुटानले त्यस्तो छलफल गर्दा उसको सार्वभौमसत्ता कायम रह्यो ।सैन्य सामथ्र्यले मात्र जोगिन नसक्ने साना राष्ट्रले ठूला राष्ट्रबाट कसरी जोगिने भन्ने विशेष कला विकास गर्न सक्नुपर्छ । त्यसो नहुँदा ठूलो दुर्गति देखिँदो रहेछ । पछिल्लो समय युक्रेनलगायत धेरै ठाउँमा त्यस्ता समस्या देखिएका छन् ।बीपीले त्यो भन्नुभएको दुई तीन वर्षपछि सिक्किमको विलय भयो । सिक्किमको परिस्थितिबारे जानकार बीपीले त्यसैको कारणले मेलमिलाप नीति लिएर देश फर्किएको हुनुपर्छ । आखिर सिक्किमको विलयपछि नै उहाँ नेपाल फर्किनुभएको हो ।बीपीको त्यो दुरदर्शिताबङ्गलादेशको स्वतन्त्रताको समयमा नेपाली काँगे्रसले राजतन्त्रविरुद्ध नै नभए पनि राजाविरुद्ध बम आक्रमणको हदसम्म उत्रिएको थियो तर बीपीले बारम्बार आन्दोलन राजाको निरङ्कुशताविरुद्ध भए पनि राजतन्त्रविरुद्ध होइन भनेको इतिहास छ ।तर सिक्किममा जुन आन्दोलन चलिरहेको थियो, त्यो राजाको निरङ्कुशता मात्र होइन, राजसंस्थाविरुद्ध पनि थियो । उस्तै खालको शासनविरुद्ध आन्दोलनको भिन्नताबारेमा मैले आफैले सुनेको एउटा रोचक प्रसङ्ग छ । यो मैले बासु रिसाल र योगप्रसाद उपाध्ययबाट सुनेको हुँ । बासु रिसाल त हुनुहुन्न तर योग प्रसादजी अझै जीवित हुनुहुन्छ ।बनारस निर्वासनमा भएको एक भेलामा पुष्पलाल श्रेष्ठले काँग्रेसलाई राजतन्त्रविरुद्ध उभिएर संयुक्त आन्दोलनको प्रस्ताव राखे । त्यस प्रस्तावमा काँग्रेसका युवा नेताले समर्थन जनाएछन् ।तर बीपीको एउटै जवाफ थियो, ‘सिक्किमबाट राजसंस्था मात्रै जाँदै छैन, सक्किमको सार्वभौमसत्ता पनि जाँदैछ । त्यही अवस्था नेपालमा पनि आयोस् भन्ने म चाहन्न ।’बीपीले त्यो भन्नुभएको दुई तीन वर्षपछि सिक्किमको विलय भयो । सिक्किमको परिस्थितिबारे जानकार बीपीले त्यसैको कारणले मेलमिलाप नीति लिएर देश फर्किएको हुनुपर्छ । आखिर सिक्किमको विलयपछि नै उहाँ नेपाल फर्किनुभएको हो ।सिक्किम विलयबारे लेखिएका महत्त्वपूर्ण पुस्तकसिक्किमको विलयबारे धेरै पुस्तक आएका छन् । यसमा सुनान्दा दत्ता–रेको ‘स्म्यास एन्ड ग्र्याब ः एनेक्सेसन अफ सिक्किम’ भन्ने पुस्तकले धेरै चर्चा नै पायो ।त्यस्तै सिक्किमलाई विलय गराउँदा ‘र’का अधिकारी रहेका सिद्धु भन्नेले ‘सिक्किम ः डन अफ डेमाक्रेसी’ भन्ने पुस्तक लेखेका छन् । यो पुस्तक अलि संस्मराणत्मक शैलीमा लेखिएका छ ।त्यस्तै एन्ड्रु डफको ‘सिक्किम ः रेक्विम फर ए हिमालयन किङ्डम’ पनि उत्तिकै लोकप्रिय किताब हो ।सिक्किमको विलयबारे अवदेश सिन्हाको ‘पोलिटिक्स अफ सिक्किम’ भन्ने अर्को महत्त्वपूर्ण पुस्तक छ । पुस्तकमा सिक्किमको विलय हुनुपूर्व कसरी त्यहाँको आन्तरिक राजनीति खेलाइएको थियो भनेर राम्रो विश्लेषण छ । 