-लक्ष्मण सिटौला    रातभरि अनिदो निदाउँछ   बिहान उठेपछि– एक गिलास  लोकल दन्काउँछ यो सहर बाबुलाई देखाएर छोरा खान्छ आमालाई वृद्धाश्रम पठाउँछ  हजुरबा हजुरआमाका आँशुले चोक पखालिन्छ यहाँ  एक कोशमा शौच गर्ने ठाउँ छैन तर गल्ली गल्लीमा जात जातमा उमेर उमेरमा  सौन्दर्य प्रतियोगिता हुन्छ  यहाँ धुलोले मीत लाउँछ यहाँ सोझाले शीत पाउँछ यहाँ गन्धले गीत गाउँछ खाल्डाले मुख बाउँछपहाडका मान्छे यहीँ आएर सहिद भएका छन् कति रातभर चन्द्रागिरी र शिवपुरी सुरक्षागार्ड बसे पनि दिउँसै गोली चल्छ यहाँ  साँचो कुरा भन्नुपर्दा– तरकारीभन्दा मान्छे सस्ता छन् यो सहरमा मिडियाको पोलुसन यही छ कीरापरेको मासु यहीँ बिक्छन् पहाडीहरूको भँैसीले नखाको साग यहाँ हनाथाप कुहिएको चामलदेखि  मिल्किएका करेलासम्म कीरा परेको मासुदेखि कुहिएको भेन्टासम्म यो सलहको सहर हो रत्नपार्कबाट भाषण सिकेर जाने पाषणहरू फेरि यतै फर्किन्छन् चुनाव जितेर र कुर्लिन्छन् तिनै गधा गवारहरू बेफिक्री  देश यसै गरिब भाको होइन गरिब दिमागले गरिब बनाइदिएका हुन्कुनैबेला रत्नपार्कको पर्खाल भत्काउने भैरे अहिले पुनःनिर्माण मन्त्री भएको छयो सहर मन्दिरै मन्दिरको रहेन अब घुसखोर दल फेरिरहने दलालहरूको गोठ बनेको छ धनीका घरको भोजमा घन्केको पपले र र्र्यापले छिमेकमा डेरा लिएर बस्ने परिश्रमीको  निन्द्रा कचल्टिएको ख्याल गर्दैन यो सहरसडकको लेन मिच्ने माइक्रो बस चालकको दादागिरी  अटेर गरेर निर्माण सामग्री सडकमा राख्ने ब्यापारी  खोइ कसले तह लगाउने  पन्ध्र मिनेटको गन्तव्य पुग्न तीन घन्टा लाग्छ खोइ यो कस्तो सहर हो रहरले बस्छन् । पछि कहर । अनि जहर यस्तै पो छ है यो सहर ।  