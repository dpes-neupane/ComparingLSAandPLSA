म पात बनेर यत्रो वर्ष रुखमा एक्लै झुन्डिरहेथेँ अस्ति एउटी फुच्ची रगताम्य भएर आईअनि, मै झुन्डिएको हाँगामा झुन्डिई ।म झुन्डिँदा बाँच्थेँऊ बाँच्न नसकी झुन्डेकी रै’छे ! मैले त्यही दिनबाट झुन्डिन छोडिदिएँ !ऊ झुन्डिएको हाँगामा हेर्दै मान्छेहरु रोइरहँदातिमीलाई त देखिनँ मैले !त्यतिखेर तिमी कहाँ थियौ ?ती केटीको योनिबाट खसेको रगतसँगै म पनि नदीमै खसेँ म ‘एक पात’बग्दैबग्दै भेरी नदी पुग्दाम प्रेमले भेरी नदीमा बगिरहँदा,प्रेम गर्‍यो भनेरैअर्को केटालाई बगाइदिएछन् !भेरीको पानीमा आफ्नै छाया बगेको हेर्दैबगरमा कति मान्छे रोए तर, तिमीलाई त्यहाँ पनि देखिनँ त मैले तिमी कहाँ थियौ ?केटाको रगत मेरो जीउभरि लतपतियोरगत भेरीले पखाल्लाजस्तो लागेनम नयाँ पानी खोज्दै महाकाली पुगेँ ।अँ !मैले तिमीलाई त्यहाँचाहिँ देख्न पाएँ !तिमी जोडजोडले चिच्याइरहेथ्यौ—‘हाम्रो लिपुलेक फिर्ता गर् !!’  त्यही बेला पनि, ‘अछुत रगत छोइन्छ’ भन्दैमलाई नदीमा अगाडि बग्न पनि नदिने वारिपारि गर्न पनि नदिने तिमी नै हैनौ ? म तिम्रो अनुहार याद गरिरहनेछु ।