अजय नेपाल घ्यूको दियो प्रकाशले हुन्छन् ईश्वर प्रसन्न रे ।  सँगै बन्छ वातावरण स्वच्छ अनि सफा अरे ।। आऊ एउटा दियो बालौँ, मनका मैलो सबै फालौँ ।  पहिले बाल्थ्यौँ मन्दिरमा अब दियो मनमा बालौँ ।।त्यागौँ सबै रिस राग, फालौंँ मनका वैर भाव ।  सुरु गरौँ नयाँ प्रयास, कोरौँ अब मनमा विश्वास ।।  मन्दिरमा पूजा गर्छौं, गर्छौं मनले कामना अनेक ।   हृदयलाई पारौँ स्वच्छ, सोचौँ आफ्नो अनि पराई ?भयो पर्दैन यी सब गर्न, नव बिहानीदेखि प्रण गर्छु ।  मनलाई सधैँ स्वच्छ राखी, सम्झी तिम्लाई दियो बाल्छु ।।  दियो बाल्ने हो मनमा, दिन्छ तेसले सन्तोष मनमा ।  निभ्न दिन्न यसलाई कहिल्यै, बाली राख्छु तिम्रो आशमा ।।थाहा छैन यसो गर्दा, कस्तो लाग्ला तिम्रो मनमा ।  प्रार्थना मेरो मनबाट, भलो सोच्छु तिम्रो सदा ।। देखी खुशी र सुख तिम्रो, विश्वास गर्छुु मनै रम्छ।  तिम्रो सुखदेखि रम्छु, मन नै मेरो प्रशन्न बन्छ ।।तिम्रो यही खुशीको गर्छु कामना सदा ।  सधैँ यस्तै रहनु मनैबाट शुभकामना ।   किनकि मनमा सधैँ एउटा दियो बाल्छु । सुख देखी तिम्रो सदा, मनमनै सधैँ रम्छु ।।#poem