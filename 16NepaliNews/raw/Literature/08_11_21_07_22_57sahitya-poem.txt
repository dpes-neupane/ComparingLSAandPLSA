-रिमा केसी  आउ मेरा नयनमा डुबुल्की मार सागर छ यहाँ तिमी छालहरुसँग भलाकुसारी गर भावनाको गहिराइमा आफैलाई भुलेर हराऊ त्यतै कतै हुनेछु म तिम्रो इशाराको पर्खाइमातिमी मेरा आँखाहरु देख्छौ टिलपिल.. टिलपिल... कहिल्यै नसुक्ने अथाह समुद्र जो कहिलेकाहीँ साउने भेल बन्छ  र बाढीझैँ बहुलाएर बगाउँछ पीरवेदनाका डङ्गुरहरुयिनै आँखा नै हुन्  जहाँबाट कहिले ज्वालामुखी उम्लिएझैँ लाभा बनेर निस्कन्छ मन  कहिले डढेलो लागेको जङ्गलजस्तै हृदय जलेको धुवाँ र खरानीले पुत्ताउँछ  कहिले तिम्रै प्रेमको प्रेमिल वर्षा बनेर मेरो आत्मामा शितलता दिन्छ अब तिमि आऊ प्रिय  मेरो यो मरुभूमिजस्तो दिलमा प्रेमसुधा बर्साउने मरुद्यान बनेर छाऊ !!