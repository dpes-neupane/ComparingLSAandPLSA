-डा. सविता सुवेदी  आमा ऊ आयो, हेर त दाइ आयो, साच्चै आयो  ।   अनवरत आशाहरू कसिलो पोल्टोमा कसेर,    आँखाहरू रसाउँदै,  भारी मन लिएर  निन्याउरो अनुहार, मायाको खाँचो दर्शाउँदै  तिम्रो काख खोज्दै आयो । उमेर ढल्किएका, बन्द, धमिला आँखा पुछ्दै हेर गुमाइएका पाखुराहरू सटको बाहुलाले ढाकी  हतारिएर,  पलायन हुँदाको पीडा सुनाउन  तिम्रै हातको स्नेहले भरिएको, दूधमाम सम्झिँदै     एक गाँस टिप्न आयो । ल्यायो तिमीलाई मन पर्ने बुट्टे चोली ल्यायो ठुस्किएकी ठानेर, तिम्रा सदाका लागि चिम्लिएका आँखाहरू उघार्न, मायालु शब्दमा छोरो पुन्टे सम्बोधन सुन्न, भोकाउँदै विरक्तिँदै लाचार बनेर आयो । -चितवन नेपाल 