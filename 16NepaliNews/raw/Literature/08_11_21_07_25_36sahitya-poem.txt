-दीपक वाग्ले  बिर्सियो नभन कान्छी मलाई मैले सास फेर्न मात्र बिर्सिएको थिएँ तिमीलाई होइन ।चारैतिर घेरिएको ठूलो पर्खालभित्र निस्सासिँदो सासमा आश बोकेर  जब मेरा मूर्छित नयनहरू तिम्रो बाटो कुरिरहेका हुन्छन् तब  समयको  अभावमा लास बनी तिम्रो तलासमा भट्किएर हिँड्न थाले भने त्यही पुराना गोरेटा गल्लीहरूमा भौतारिँदा भौतारिँदै अनन्त दोबाटोमा विलिन भए भने विन्ति मेरो चिहानमा फर्किएर नरुनु तिमी तिम्रा लागि आँशुहरूको त्रिशूली बगाएर यौटा जँघार तरिसके मैले ।खोली किनारका साँघुरा फाँटहरूमा बयली खेल्ने चञ्चल हावाका झोक्काहरूझैँ जब तिमी उडेर पर क्षितिजमा पुग्नेछौ तब समयको सुसेलीमा सूर्यास्तको किरणसँगै  ओइलिएर झरे भने तिमीले पर्खिबस्ने देउरालीका भञ्याङसम्म नपुग्दै लड्खडाएर ढलँे भने विन्ति मेरो स्मृतिलाई कल्पिएर कहिल्यै नरुनु तिमी तिम्रा लागि आँशुहरूको त्रिशूली बगाएर  यौटा जँघार तरिसकँे मैले ।  सात समुन्द्र पर तिम्रो सहरमा बिरलै झुल्कने  सन्ध्याकालीन ईन्द्रेणीहरूझै जब बिस्तारै समयको कुइनेटासँगै सम्झनामा सीमित हुन्छु तब खहरेको भेलसँगै पत्थर मन बोकेर टुक्रँदा टुक्रँदै छिन्नभिन्न भए भने सागर रूपी विशाल तिम्रो जीवनमा समाहित नहुँदै बगर किनारमा अल्झिए भने विन्ति यो मन्दिरको सिँढीलाई टेक्दा कहिल्यै नरुनु तिमी तिम्रा लागि आँशुहरूको त्रिशूली बगाएर यौटा जँघार तरिसकेँ मैले ।बिर्सियो नभन कान्छी मलाई मैले सास फेर्न मात्र बिर्सिएको थिएँ तिमीलाई होइन ।-सिन्धुली