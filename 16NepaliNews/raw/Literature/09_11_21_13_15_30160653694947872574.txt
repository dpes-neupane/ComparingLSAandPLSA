बाटो देखाइरहेछन् बाटो बिराएकाहरु हिँडाउँदै मानिसहरुलाई फोहोरले चुलिँदै गरेका पहाडहरुमाथि ।जो गन्तव्य थियोअब त्यो गन्तव्यको मानचित्र हराएको छ जो उचाइ थियो त्यो उचाइको सिउर निहुरिएको छ जो आवाज थियो त्यो आवाजको गर्जन ओइलिएको छजो कविता गाइन्थ्यो एउटै लयमात्यो कविताको सार हराएको छआगोको जो ज्वाला थियो जसले तातो र उज्यालो दिन्थ्यो त्यो अब निभिसकेको छ अक्कल गुमाएर बीच बाटोमै दिग्भ्रमित भए जस्तैएउटा दिशाहीन यात्रामा हिँडाइरहेछन् मानिसहरुलाईबाटो बिराएकाहरु ।इतिहासको एउटा अर्को भूल दोहोर्‍याउँदैबाटो हिँडाइरहेछन् बाटो बिराएकाहरु आफैले गरेका गर्भाधानहरुमाथि स्वयं बलात्कार गर्दै आफैले स्थापना गरेका स्तम्भहर माथि प्रहार गर्दैबाटो देखाइरहेछन् बाटो बिराएकाहरु र, म जे देखिरहेछु त्यो देख्न चाहन्नँम जेसुनिरहेछु त्यो सुन्न चाहन्नँ एउटा अश्लील रटानको सारंगी गुञ्जिरहेछ मेरो कानभरि त्यहाँ अब कुनै मिसन रहेनकुनै आदर्श रहेनबित्थामायो अर्थहीन यात्राबाट अघाएको छुअब बरालिन पुग्यो अब अल्मलिन पुग्यो ।यो अब एउटा अधुरो कथाझैँ भयोअपुरो यात्राझैँ भयो तुहिएको गर्भ जस्तो आमाको पीडा भयोसपनाको शब्दजाल बुनेर के हुन्छजब देखिँदैन त्यो आकारको आकारत्यो उचाइको के भर हुन्छजब त्यसको आधार हुन्छ कम्जोर इतिहासको पाठ पढेर के हुन्छजब त्यसले गन्तव्य बनाउँदैन साकार ।