-डा. अच्युतशाली घिमिरेहाम्रो देश नेपाल सुन्दर शान्त र विशाल, अनि हिमालको उच्चतासँगै गाँसिएको हाम्रो गौरव र हाम्रो सार्वभौमिकता, तर हाम्रो सच्चा आर्यभावना हार्दिकतापूर्वक व्यवहार र सहिष्णु सम्बन्धमा सधैँ धावा बोल्दै आइरहेको छ भारत कहिले ठुल्दाइ त  कहिले नभई नहुने छिमेकी बनेर त कहिले रोटीबेटीको सम्बन्ध व्युँताएर त  कहिले पहाडमा नटिक्ने जवानी र पानीको कथा सुनाएर, तर के गर्ने भूपि शेरचनले भने झैँ ‘हामी वीर छौँ तर बुद्धू छौँ’ र त मोदीको विजयमा जुलुस निकाल्न वीरता हासिल गर्छौं तर देशको समस्यामा बुद्धू भइराख्छौँ ।आज नेपालको लिम्पियाधुरा, लिपुलेक र कालापानी  दुखेको छ, आफ्नै अङ्गलाई छुट्याउन खोज्दा नेपाल आमालाई चसक्क भएको छ । विस्तारै विस्तारै हाम्रा भूभागहहरूमा कब्जा र हस्तक्षेप बढ्दै गइरहेका छन्, साच्चै जङ्गे पिल्लरहरु हराएका छन्, नक्साहरु खुम्चिएका छन्, हाम्लाई अत्तोपत्तो छैन तर पनि देशको माटो लुछिँदा धेरैको मुटु रोएको छ । सदिऔँदेखि नेपालको सीमावर्ती क्षेत्रमा  भारतको यस्तै हेपाहा प्रवृत्तिले बर्सेनि हजारौँ जनसङ्ख्याले सास्ती भोग्दै आइराखेका छन् ! भारत अन्तर्राष्ट्रिय सन्धि सम्झौताको धज्जी उडाउँदै नेपालको सीमा क्षेत्रमा एकतर्फी  बाँध, नहर, तटबन्ध र सडक बनाउँछ तर हाम्रा नेता मन्त्रीहरु जनताको मतमा सिंहदरबार पुग्छन् रङ्ग भेद बदल्छन् नेपालीको पसिना पचाउँछन् दिल्लीको रेड कार्पेटमा शरण पर्छन् नेपालीको समस्यालाई चुट्किला बनाउँछन् अनि रात्रिभोजमा खुस्बु उडाउँछन् !नेपालको जमिन माथि भारतको दादागिरी र थिचोमिचो  आखिर कहिलेसम्म ? कहाँ छन् खै ती अन्तर्राष्ट्रिय कानुनको पालना ? सीमा क्षेत्रमा  दुवै पक्षको सहमतिबिना जमिन मिच्ने अर्को राष्ट्रका जनतालाई सास्ती दिने कार्य निन्दनीय छैन र ? कति चाहिँ हामी भारतको  जिउँदो प्रशंसक बनेर भलादमी बनिराख्ने ? दुःख भोगिराख्ने ?आखिर कूटनीतिक माध्यमबाट तमाम यी समस्याको स्थायी समाधान खोज्ने कसले ? प्रदेश सरकार अनि सङ्घीय दुईतिहाइ सरकार कता छन् ? त्यही भूमिमा राजनीति गर्ने  दल कता छन् ? मोदीको घातक उपहारलाई एकजुट भई राष्ट्रवादले सामना गर्ने कि ?  #कविता