दिल थापा प्रिया तिमीलाई कस्तो भयो होला ?   फलानाको छोरा  फलानाको बाऊ  फलानीको खसम ।परदेशमा मर्यो  रे भनेको सुनेको पल ।  म कल्पना गर्न सक्दिनँ । सायद तिमी त्यो दिन धेरै रोयौ होला ? सायद तिमीलाई थाहा थियो । म जति रोए पनि मेरो श्रीमान  अब कहिल्यै आउने छैन भनेर ? अनि धेरै चिन्तनशील भएर पनि सोच्यौँ होला ?  मविनाको भोलिको आफ्नो जिन्दागीलाई ।  त्यो समाजको अगाडि कसरी घिसार्ने भनेर । हो प्रिया म परदेशबाटै स्वर्ग आएको छु । तिमीलाई आशीर्वादको चाङैचाङको  बीचमा दुःखको भारी दिएर आएको छु । नली हड्डीमा मासी  छउन्जेल दुःखको पछि लागिरहे स्वर्ग आउँदा एउटा सुख लिएर आएको छु ।म त सुखको पल्लोभारिमा छु । तिमीलाई दुःखको पल्लाभारि दिएर आएको छु । मेरी पियारी  दुःख नमान  यो तिम्रो यारालाई धोकेबाज नठान  दुःखसँग कहिल्यै हारिनँ  सायद  तिम्रो साथ थियो पियारी दुखैदुःखले प्वाल परेको मेरो जिन्दागी टालिँदै थियो  सायद तिम्रो  हात थियो पियारी ।त्यसैले मेरो जीवन प्वाल पर्दा नि  मेरो मन कहिले प्वाल परेन हिम्मतहरू प्वाल परेन  पियारी ! तिमीलाई फोन गरेको दिन   बिरामी आमासँग हजुरलाई भेट्न आउँछु भनेको दिन   कसम मलाई मेरो भोलि थाहा थिएन   हो पियारी म कतारबाटै स्वर्ग आएको छु  हो आमा म कतारबाटै इन्द्रको देशमा आएको छु  पियारी मैले तिमीलाई कहिले पो सुख दिए र?  तिम्रो जन्म दिनमा हाम्रो बिहे भएको हरेक वर्ष गाँठमा तिम्रो जन्म दिनमा  तिमीले र मैले एउटै जीवनको गोरेटोमा  हिँड्ने निर्णय गरेको दिन  मैले तिमीलाई मेरो आधा दुःख दिएथेँ नि  त्यसको ब्याज मात्रा दिए ।हो पियारी तिम्रो काँधमा  मैले घोषण नगरेको  अघोषित जिम्मेवारी छोडेर आएको छु  तिमी त कति अभागिनी रहिछौं   कति दुःखी रहेछौं ? ग्याजाहाबारीको मकैको बोटले तीन तले घोगा अन्माएको वर्ष  त्यो मकैको बोटको त्यो तीनवटै घोगाले दाना जन्माएको वर्ष हाम्रो आँखा जुधेको थियो  रोदी घरको साँझ । गोठालो हिँड्ने दहर चौपाया चर्ने खर्कहरु  साक्षी राखी प्रेम उमारेका थियौं   हाम्रो सपनाहरु गहटका दानाहरु जस्तै थिए  अनि सँगै बाँच्ने र मर्ने बाचाहरु कौनीका दानाहरु भन्दा साना थिए ।  अनि हाम्रो खुसीहरु सामाका बालाहरु जस्तै लहलह थिए हुन त मलाई प्रदेश जान मनै थिएन । तिमीलाई छोडेर   तर म यस्तो देशमा जन्मिएछु  मलाई राहादानी बनाउन   परदेश जान दिनहुँ अनुरोध गरिरहन्थ्यो राजधानीले ।  