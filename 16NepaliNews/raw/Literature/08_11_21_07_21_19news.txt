 प्रीति अर्याल   फूलका निर्दाेष ओठहरूले  क्रान्ति गर्दैछन्  ईश्वरसँग हे ईश्वर  तिम्रो वीर्यमा नाकाबन्दी लगाऊ तालाबन्दी लगाऊ जन्मनु छैन मलाई  सुन्दर तिम्रा बगैंचाभरिसंवेदना गुमाएर निर्भयताले कुल्चिएर नाङ्गो बनाउँदै  जसरी मन लाग्छ  त्यसैगरी छ्यतबिछ्यत पार्दै  कामुक हत्केलाले चुडालेर अस्तित्व  दुखाई जाँघ च्यातेर यौनाङ्ग  मृत्युको कालो छायामा बगाएर रगतको आँसु विस्मयका  साथ लडिरहेछु तिम्रो मन्दिरमा  त्यसैले  हे ईश्वर जन्मनु छैन मलाई  सुन्दर तिम्रो बगैंचाभरीफूलका रसमा  लिप्त छन् काकाकुलहरू अनि च्यातेर पत्रपत्र तिमीलाई  चढाउँदा, किन मौन छौ तिमी..? राखेर तिम्रो सामु कुमारित्वको बलिदान  दिँदा पनि निःसन्देह हेरिरहेका छौँ निशब्द रङ्गिएका छौँ निर्दाेष फूलका रगतमा त्यसैले  हे ईश्वर  जन्मनु छैन मलाई  सुन्दर तिम्रा बगँैचाभरी-हाल : काठमाडौँ 