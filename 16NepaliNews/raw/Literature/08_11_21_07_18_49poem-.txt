मनोज लम्साल असीमित भोक जगाएर कर्मको सपनालाई म ब्युझाँउन सकूँ काँडाहरू हटाएर पथको  दिव्य मार्ग म बनाउन सकूँविचलन मनमा कहीँकतै नआओस्  चट्टानसरी अडिग बन्न म सकूँ  तिर्खाएका काकाकुल मनहरूलाई  पानी बनेर मेटाउन सकूँ ।हारेर मुर्झाएका फूलहरूमा  लाली बनेर झर्न म सकूँ अभावले पिल्सिएका ओठहरूलाई   आशा बनी हरदम हँसाउन सकूँ  अँध्यारोको कहरमा बाटो भुल्नेहरूलाई प्रकाश बनी बाटो देखाउन सकूँ अन्यायको जाँतोमा पिसिएकाहरूलाई  न्यायरूपी डोरी बनी बाध्न म  सकूँ आफूभित्रका हरेक कमजोरीलाई  खुल्ला हृदयले स्वीकार गर्न म सकूँ  आफूलाई आफैले प्रश्न गर्दै हरदम  एक असल मानिस बनी देखाउन सकूँ  