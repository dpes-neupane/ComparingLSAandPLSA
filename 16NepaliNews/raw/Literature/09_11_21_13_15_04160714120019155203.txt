इतिहासको कालरात्रिमाकामोत्तेजनाको फन्दा सर्सराउनेयिनै भित्ताहरूबाट बोलिरहेछौँशूलमा शरीरको झन्डा फर्फराउने यिनै बुर्जाहरूबाट बोलिरहेछौँ ।सक्छौ भने तिम्रो घाँटीमा झुन्डिएको शक्तिशाली दूरविनलगाएर आफ्ना जिज्ञासु आँखाहरूमाहेर क्षतविक्षत हाम्रो शरीरलाई,तिम्रो घाँटीमा झुन्डिएको दामी क्यामेरालेखिच हाम्रो रक्ताम्मे शरीरर देखाऊ दुनियाँलाई,कम्तीमाबन्द गर मोबाइलको प्रेमगीतहटाऊ कानमा ठेसिएको इयरफोनर, सुन हाम्रो कुरा ।कि–ऊ रक्तशालामा जन्मेकोएक शक्तिशाली जर्नेल थियो ।रक्तशालाबाट यता धपाइएपछि ऊअझै शक्तिशाली र क्रुद्ध भयोअझै कामलम्पट र विलासी भयोअझै क्रूर र सिकारी भयो ।त्यसपछि कोर्राको गतिमाचल्न थालेका थिए बँधुवा श्रमिकहरूजसले बनाए बाँदर लड्ने भीरहरूमा बाटोकालीगण्डकीमा काठे पुलजसले बोके कैयौं किलो–टन मास, चुना र पोलेका इँटासयौं किलो–टन ढुंगामाटो र दारआयातित सिंगमरमर र जस्ताको भार ।श्रमिकहरूको असीमित अलिखित बलिदानपछितिनका हत्केलाको ठेलाजस्तै सुन्दर तिनका पसिनाको थोपाजस्तै चम्किलोतयार भयो एउटा महलकालीगण्डकीको अनकन्टार तीरमा ।र, त्यही महलका रनिवासहरूमाकैद गर्‍यो उसले हामीलाईत्यसैका भित्ताहरूमा सजायो उसले हामीलाईत्यसैका शय्याहरूमा सुतायो उसले हामीलाई । ऊ कोर्रा बर्साउँथ्यो हामीमाथिचिर्थ्यो हाम्रो छातीजोडेर मुख धमनीमा हाम्रो रगत चुस्थ्योर, सुमसुम्याउँदै हाम्रा अंगप्रत्यंगकामोत्तेजित भएर ‘माया गर्छु’ भन्थ्यो ।कालीगण्डकीको किनारमानुहाइरहेको हुन्थ्यो ऊउभिनुपर्थ्यो हामी भने लामबद्ध भएरउसको सवारी हुने सिँढीहरूमा दायाँबायाँ ।ऊ आउँथ्यो नग्नबिल्कुल नग्न !मदोन्मत्त कामोत्तेजनाको नशाले मातेरर, प्रत्येक एक सिँढी चढ्थ्यो हाम्रो छातीको मांसपिण्ड समातेर ।कुनै दिन कालीगण्डकी किनारबाटमदिराको नशामा रक्तिम कामुक आँखाहरूले हेर्दै गर्दा गहिरिएरउसलाई त्यो महल–‘ताजमहल’भन्दा कम्ता लागेन उसले आफूलाई‘शाहजहाँ’भन्दा कम्ता ठानेन ।बस् ! त्यो महल अनि महल रहेन दुनियाँले त्यसलाई ‘रानीमहल’ भन्योहे बरै !‘प्रेम’ एक किंवदन्ती बन्यो ।