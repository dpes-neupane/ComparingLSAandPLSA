काठमाडौँ — कवि मुकुन्द पौडेलले आफ्नो तेस्रो कृति मुक्तक संग्रह 'मनशीला' बजारमा ल्याएका छन् । गीतकार एवं चलचित्रकर्मी यादव खरेलले काठमाडौंमा आयोजित कार्यक्रममा मुक्तक संग्रहको विमोचन गरे । आवरण प्रकाशनले प्रकाशित गरेको संग्रहमा ३ सय २८ वटा मुक्तक संग्रहित छन् । नेपाल प्रज्ञा प्रतिष्ठानमा आयोजित कार्यक्रममा खरेलका अलावा गजलकार ज्ञानुवाकर पौडेल, वियोगी बुढाथोकी, पुरुषोत्तम दाहाल, ज्ञानु अधिकारीलगायतले कृतिमाथि बोलेका थिए । पौडेलका यसअघि 'मनसिन्धु' र 'मझधार' प्रकाशित छन् । 