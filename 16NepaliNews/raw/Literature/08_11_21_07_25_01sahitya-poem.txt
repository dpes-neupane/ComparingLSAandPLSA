-राजेन्द्र पोखरेल   अनि देश कसरी बन्छ  ? हाम्रो देश जहाँ नेताहरू आफ्नै स्वार्थमा तल्लीन  सालोलाई पीए राख्छ कर्मचारीहरू भ्रष्टाचारमा लिप्त, मालदार अड्डा बेसरी फाप्छ भेडाबाख्रा झैँ यात्रु कोच्छन्  चोकचोकमा पैसा थाप्छ नियन्त्रण गर्ने निकाय  हाम्रा केसैपिच्छे भेटी माग्छ तर तपार्इं भन्नुहुन्छ     देश किन बनेन हाम्रो ?  देशको माया औधी लाग्छ, गफ गर्दै बित्ने दैनिकी हाम्रो  अनि देश कसरी बन्छ ? अनि देश कसरी बन्छ ?अलकत्रामा कमिसन मिसिएको छ  अनि पिच कसरी टिक्छ ? आफ्नै आमासँग पनि दलाली गर्छौ  अनि नाम कसरी बिक्छ ? सरकारी अस्पतालमा भए पो डाक्टर  निजी क्लिनिक जान सिक्छ मृत शरीर पनि भेन्टिलेटरबाट  हप्तौँ पछि मात्र बाहिर झिक्छ तर तपाईं भन्नुहुन्छ– देशले गति लिएन हाम्रो,  समृद्ध राष्ट्र देख्ने मन छ, पैसामा इज्जत साट्ने हामी  अनि देश कसरी बन्छ ?अनि देश कसरी बन्छ ? मौसमले पनि धनी गरिब चिन्छ,  एसी हिटर ठूलाकोमा मात्रै बल्छ रक्सी र चुरोट उद्योगसमेत  कर्मचारीले सुविधा पाए मात्र चल्छ व्यापारी हाम्रा अरिङ्गर जस्ता  कन्टेनरै पिच्छे भन्सार छल्छ असुरक्षित सहरमा अपराधको राज, दिनदहाडै मान्छे ढल्छ तर तपाई भन्नुहुन्छ– देशको विकास भएन हाम्रो,  देश बनेको हेर्न मन छ, मागेको पैसाले विलासी गाडी हरे,  अनि देश कसरी बन्छ ?अनि देश कसरी बन्छ ? पेस्कीको पैसाले घरजग्गा जोड्छ,  ठेक्का पूरा हुन वर्षौं लाग्छ,  सरुवा बढुवा नियुक्ति पाउन  बिटा ब्रिफकेससँगै देउता भाक्छ शिक्षा स्वास्थ्यमा माफियाको राज छ,  गुणस्तरको आश नगरे हुन्छ टेलिभिजन यता तर रिमोट अन्तै  स्वाभिमानी जीवन कसरी जिउँछ तर तपाईं भन्नुहुन्छ– देश किन सधैं गरिब हाम्रो ?  दरिद्री जनता देख्नुपर्छ, अस्मिता लुटिँदा मुकदर्शक हामी अनि देश कसरी बन्छ ? रावण राजका रमिते हामी  अनि देश कसरी बन्छ ? बेथितिको विरोध गर्दैनौँ हामी  अनि देश कसरी बन्छ ? अनि देश कसरी बन्छ ?-सिरानचोक–५, गोरखा -हाल: टोखा–१०, काठमाडौं