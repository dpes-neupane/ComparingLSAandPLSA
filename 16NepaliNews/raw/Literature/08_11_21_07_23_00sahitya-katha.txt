-वैकुण्ठ ढकाल  आज एका विहानै मनमा के के उठ्यो । नवविवाहिता साथीको लोग्नेको बारेमा बुझ्न मन लाग्यो । उपाय के लगाउने त भन्दा अहिले सहज उपाय भनेको फेसबुक नै त हो । हाइहेल्लो पछि आफ्नो उद्देश्य प्राप्त गर्ने उद्देश्यले प्रश्न सोधें । ‘तिम्रो लोग्ने अफिसबाट आउने वित्तिकै के गर्छन ।’ ‘मेरो मोवाईलको कल डिटेल चेक गर्छन ।’ ‘अनि ?’‘मलाई अंगालो हाल्छन, गालामा किस गर्छन ।’ ‘किन नि ?’‘मोवाइलको रिसिभ कलमा उसको मात्रै नम्बर देखिन्छ, अनि मख्ख परेर नि ......।’ ‘अरु कसैको कल नै आउँदैन र ?’ ‘आउँछ ।’(विवाह पछि मोबाइल बोक्दिन भन्थिन साथी, आखिर मोबाइल बोक्ने रहिछन, नम्बर चाहिं नदिएको भेद खुल्यो ।) ‘कस्को ?’‘प्रेमीको । तर कल रेकर्डमा चाहिं, लोग्नेको मात्रै राख्छु । मनमा बस्ने सम्वाद कल रेकर्डमा किन राख्नु हैन । लोग्ने तनको प्रेमी मनको ।’ (ल ल बाइ, लोग्ने उठ्यो । चिया खुवाउँछु अब ।)