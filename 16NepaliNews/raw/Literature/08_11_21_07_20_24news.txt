-मिलनकान्छा किराँती     हो, त्यही प्रश्नले  बेलाबेला मलाई पनि चिथोर्छ, तपार्इंलाई जस्तै ठीकै थियो अफ्रिका  मण्डेला किन चाहियो ? काला–गोरा बीचको विभेद न थियो । ठिकै थियो चाइना माओत्से तुङ किन चाहियो ? हुनेखाने–हुँदाखाने बीचको वर्ग विभेद न थियो । हो, त्यही प्रश्नले  बेलाबेला मलाई पनि चिथोर्छ, तपाईलाईजस्तै ।यस्तैगरी, ठिकै थियो– इन्डिया, अमेरिका, रुस, जर्मन,  किन चाहियो– गान्धी, लिङ्कन, लेनिन, माक्र्स ? थुप्रै थिए– पुराना मान्छे किन चाहियो नयाँ मान्छे ? हो, त्यही प्रश्नले  बेलाबेला मलाई पनि चिथोर्छ, तपाईंलाई जस्तै !यस्तैगरी, ठिकै थियो– नेपालका राजनैतिक शक्ति, चलाएकै थिए– देश, कमाएकै थिए– ब्रिफकेस पाएकै थिए– जनमत, खाएकै थिए जनताको पसिना–रगत, थुप्रै थिए– पुराना मान्छे किन चाहियो नयाँ मान्छे ? हो, त्यही प्रश्नले  बेलाबेला मलाई पनि चिथोर्छ, तपाईंलाई जस्तै ।तसर्थ, प्रश्नहरूको पहाड भत्काउन उत्तरहरूको उमङ्ग बोकेर नेपालमा उभिएको छ विश्वभरि उभिएको छ जहतही उभिएको छ, वरिपरि उभिएको छ, –एउटा नयाँ मान्छे  त्यो– म हुँ म– विकल्प हुँ  