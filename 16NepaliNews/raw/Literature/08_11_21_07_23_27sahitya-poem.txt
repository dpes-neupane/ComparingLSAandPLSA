-विपना ढुङ्गाना  त्यो कालो दिन तीखा शब्दहरूको प्रहारले  छेडिँदै थियो उसको मन गलत बुझाइको शिकार बन्न गए उसका ती निर्दोष ससाना खुसी  यसैकारण, आत्मविश्वास कुँडिएर फितलो बनिदियो  जब उसको समय उसैसँग टाढा भइदियो ।अभागी खप्पर, जताततै ठक्कर बिना गल्ती शब्दको भुमरीमा  बेरिँदै थिई ऊ कठै !  ढुकढुकी बढ्थ्यो अनि पाइला पाइलामा झसङ–झसङ तर्सिन्थी ऊ ।हरेक रात त सायद  डरमै बित्यो होला अब  उसको हृदयमा न केही पाउने उत्साह थियो  न त केही गुमाउने दुःख जिन्दगीको भयानक लडाइँमा  खोक्रो मन, छरिएका सपना अनि कहिल्यै नपुरिने घाऊ  बिचरी ! निःशब्द आखिर रित्तिई ऊ ।