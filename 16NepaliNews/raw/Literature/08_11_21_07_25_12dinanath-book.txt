काठमाडौं । उत्तम शान्ति पुरस्कार साहित्यकार दीनानाथ शर्मालाई प्रदान गरिएको छ । राजधानीमा शनिबार एक कार्यक्रमबीच आख्यानकार शर्मालाई ताम्रपत्र र नगदले पुरस्कृत गरिएको हो । वि.सं. २०७४ सालमा प्रकाशित उत्कृष्ट कृतिहरुको छनौटबाट एक जना आख्यानकारलाई पुरस्कार दिने गरिन्छ । नेपाली राजनीतिसँगै साहित्यमा समेत क्रियाशिल साहित्कार दीनानाथ शर्माको ‘बाह्रखरीको बोटमुनि’ भन्ने प्रकाशित निबन्धलाई  पुरस्कृत गरिएको हो । साहित्कार शर्माबाट प्रकाशित कृति ‘बाह्रखरीको बोटमुनि’ नेपाली साहित्यमा नयाँ आयामको रुपमा आएको प्राध्यापक डाक्टर बासुदेव त्रिपाठीले बताए । ‘बाह्रखरीको बोटमुनि’ मा युगचेतना, मनोभाव र नविन प्रयोग  सृजनाशिलताले ओतप्रोत र रमणीय अन्तरमनले निबन्ध सजिएको प्राध्यापक डाक्टर बासुदेव त्रिपाठीले चर्चा समेत गरे ।    प्राध्यापक गोपीकृष्ण शर्माले ‘बाह्रखरीको बोटमुनि’ निबन्ध बाह्य परिवेशमा टेकेर नौलो सौन्दर्यताको प्रयोग गरिएको बताए । ‘बाह्रखरीको बोटमुनि’ निबन्ध आफ्नै सौन्दर्यता र कलात्मकरुपले प्रकट भएको प्रध्यापक शर्माको कथन छ ।त्यसैगरि प्रज्ञा प्रतिष्ठानका कुलपति गंगाप्रसाद उप्रेतीले नेपाली साहित्यमा नयाँ आयामको प्रार्दुभाव भएको बताएका छन् । ‘बाह्रखरीको बोटमुनि’ निबन्ध एक नयाँ र सिर्जनशितामा आधारित कृति भएको उनको भनाई छ । उत्तम शान्ति पुरस्कार प्रदानले साहित्यिक अभियानमा थप नयाँ आयाम थपेको उनले बताए । नेपाली साहित्यको आख्यान क्षेत्रमा लेखन गर्ने बरिष्ठ साहित्यकारहरुलाई प्रत्येक वर्ष उत्तम शान्ति पुरस्कार प्रदान गरिनेछ । वि.सं. २०४४ सालमा स्थापित यो पुरस्कार तत्कालीन साहित्यकार उत्तम कुवँरको स्मृतिमा स्थापना गरिएको हो । निबन्धकार शर्मालाई शनिबार प्रदान गरिएको पुरस्कार ३२ औं पुरस्कार हो । उत्तम कुवँर स्मृति साहित्यिक गुठीबाट प्रत्येक वर्ष निबन्ध विद्यामा लेखन गर्ने साहित्यकारलाई पुरस्कार प्रदान गर्ने गरिन्छ । 