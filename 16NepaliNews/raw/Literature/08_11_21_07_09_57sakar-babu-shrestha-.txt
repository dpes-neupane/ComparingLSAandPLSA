-साकारबाबु सुबेदीखै, कसरी उदायौ भन्नु तिमी ?  बिम्बले धर्ती छोएकै देखिएन उज्याला घाम छानाभन्दा माथि नजरन्दाजमै दौडन्छन् सधैँ ।एक घाम निरन्तर गिज्याउँछ, जस्ताको सानो प्वालबाट । कतै निरन्तर निधारमाथि  तप्किएका पानीका थोपा पछि ।मौसमले मनमा खेलेजस्तै तिम्रो सत्ताले ममा खेल्दै छ हुनु पर्ने भय हुन सकेन आज अरू नै भयले जीवन हर्दै छ ।आशाका साना बिम्बहरूले  जस्ताका साना छिद्रबाट राहतको ठूलो सास फेर्ने  जीवन न हो, लालची बन्यो ।वर्षातका हिलाम्य डगरहरूले  थकित यत्नहरू चिप्ल्याए झैँ  मेरा जीउने अनवरत परिश्रमहरू पछारिदै छन्, एक पछि अर्काे हुँदै ।तिमीले चलाएका द्वैद सत्तामा म मेरो नगरिकता भिडाउँदै हेर्छु कहीँ कतैको नहुने रहेछ पछौटे परचक्री झैं दलीन टेक्न नपाउँदैकसले कोर्‍यो विभाजित रेखाहरू ?  मेरा मतहरू त तिम्रै बाकसमा थिए गन्तव्य, नटुङ्गिने नदीको पर्खाल बन्यो तिम्रो सीमामा कहिले नभेटिने घाम जस्तै ।