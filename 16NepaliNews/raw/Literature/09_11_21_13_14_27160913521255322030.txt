काठमाडौँ — उधौली साकेलाको अवसरमा आयोजित ‘साकेला साहित्य महोत्सव’ कविता प्रतियोगितामा हाल जापानमा रहेका कवि बिमन किराती प्रथम भएका छन् । किरात राई लेखक संघले अनलाइनमार्फत् महोत्सवको आयोजना गरेको हो । त्यसैगरी सिन्धुपाल्चोकका कवि सबु किरण दोस्रो, दक्षिण कोरियामा रहेका शकुन आाशु तेस्रो भएका छन् । त्यस्तै खोटाङका प्रयास दुमी राई, सोलुखुम्बुका देव समीप र मोरङका योङहाङ प्रदिप लिम्बुले सान्त्वना पुरस्कार पाएका छन् । विजयी कविहरूलाई क्रमश: २० हजार, १५ हजार, १० हजार र पााच–पााच हजार रुपैयाा तथा चाादीको मेडल, पुस्तक उपहार, प्रमाणपत्र प्रदान गरिने संघका उपाध्यक्ष बलिराज खम्बुले जनाएका छन् । दुई दिने महेत्सवमा कवि भूपाल राईले ‘किरात प्राज्ञिक सत्ता निर्माण’, राजन मुकारुङले ‘साहित्यमा आदिवासी साहित्यकारहरूको भूमिका’, भोगीराज चाम्लिङले ‘साकेलाको गरिमा’ र प्रकाश राईले ‘जनगणनामा जनसंख्याको राजनीति’ विषयबारे चर्चा गरेका थिए । 