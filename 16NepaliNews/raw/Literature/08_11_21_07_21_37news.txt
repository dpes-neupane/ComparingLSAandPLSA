चण्डिका भट्टराई यो आभास, यो अनुभूतिको वर्णन गर्न  शब्द कहाँ भेटुँ  म  तिम्रो उपस्थितिको यो असीम आनन्दको अनुभव कसरी समेटुँ  म  शरीरमा देखिएका अनेकौं परिवर्तनलाई भुलेर बस  तिमीलाई सम्झँदै छु म  यो पीडा, यो दुखाइलाई अँगाल्दै एक एक पल खै  कसरी रम्दै छु म ।  डुबेर तिम्रै कल्पनामा सपना मीठा मीठा  सँगाल्दै  छु म  लामो प्रतीक्षापछिको मिलनका लागि आफैलाई यसरी सम्हाल्दै छु म ।  धैर्यतालाई  च्यापी तिम्रो आगमनको दिन गन्दै छु म  यस्तो लाग्छ स्पर्श तिम्रो पाएर अब भाग्यशाली नारी बन्दै  छु म ।  सुर, ताल नमिले पनि तिम्रो लागि गीत गुनगुनाउँदै छु म  असह्य पीडा छ शरीरमा तैपनि तिमीलाई सम्झी मुस्कुराउँदै छु म ।  अस्तित्व आफ्नो थाँती राखी यो मीठो अनुभव  बटुल्दै  छु म  आमा बन्नुको  खुसीमा रमी बिस्तारै सबै  भुल्दै छु म  बिस्तारै सबै भुल्दै छु म -काठमाडौं 