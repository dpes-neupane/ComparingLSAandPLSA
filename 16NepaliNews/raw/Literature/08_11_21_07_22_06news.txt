-ध्रुवप्रसाद गजुरेल मैले सधैँ कर तिरेको छु म जन्मेको देशलाई जीवनभर र मर्दामा कर तिर्नेछु यो देशलाई तपाईले आज बल्ल थाहा पाउनु भएछ साथी जीवनभर करै नतिरी डस्नु भएछ यो देशलाई ।म जन्मदा अङ्ग छोप्ने कपडा किनेर मैले राष्ट्रलाई कर तिर्न शुरु गरेको हुँ अहिले टिभीमा सेटअप बक्स किनेर घर भरका टिभीमा कर तिरेको हुँ । इन्टरनेट जडान गर्दै वाइफाई चलाउँदै मोबाइलबाटै विश्वभर कुरा गरेको छु महँगा सामान र कार किनेर चलाउँदै यो देशका लागि मैले कर तिरेको छु ।घर, बाटो, इन्धन र पढाइमा कर तिरेको छु हिलाम्मे सडक जुत्ता हातमा लिएर कर तिरेको छु रूख बिरुवाले फाल्ने अक्सिजनमा कर तिरेको छु जाडो, गर्मी, पलपल, हरेक क्षण कर तिरेको छु । सामाजिक सञ्जालमा मेरो ध्यान पुगेको छ भन्छन् हाँस्दा, रुदा, चुम्बनमा कर लागेको छ करको व्याख्या गर्ने ए मेरा साथीहरू हो बुझ्नुहोस् मिनेटमा ६० सेकेन्ड कर लागेको छ ।तारकेश्वर नगरपालिका–३, काठमाडौँ