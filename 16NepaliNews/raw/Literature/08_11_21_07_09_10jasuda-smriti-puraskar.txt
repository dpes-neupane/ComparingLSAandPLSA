यस वर्षको ‘जसुदा स्मृति पुरस्कार’ कवि तथा चिन्तक देवेन्द्र शक्तेनलाई प्रदान गरिने भएको छ । भानु प्रतिमा संरक्षण तथा साहित्य सम्बद्र्धन समिति इलामको बैठकले शक्तेनलाई पुरस्कृत गर्ने निर्णय गरेको हो ।कवि तथा पत्रकार जसुदा खाकीको स्मृतिमा उनका पति वरिष्ठ पत्रकार पुष्पराज प्रधानले उक्त पुरस्कार स्थापना गरेका हुन् ।भानु जयन्तीको अवसरमा कोभिड–१९ को परिस्थितिलाई मध्यनजर गरी सोही अनुरुपको कार्यक्रम आयोजना गरेर शक्तेनलाई सो पुरस्कार प्रदान गरिने समितिले जनाएको छ । पुरस्कारमा नगद र सम्मान–पत्र समावेश रहेको छ ।तीस दशकका अग्रज कवि शक्तेनको 'दन्त्यकथाको देश' कविता संग्रह प्रकाशित छ ।अघिल्लो वर्ष यो पुरस्कार लेखक बालिका थपलियालाई प्रदान गरिएको थियो ।