-दिल थापा   यसरी ओइरिए शुभकामनाहरू हिमपहिरोझैँ, मैले थाम्नै सकिनँ  सायद शुभकामनाहरू यो जिन्दगीलाई थियो   सायद शुभकामनाहरू  यो दुई मुठी सासलाई थियो ।  सायद शुभकामनाहरू जिन्दगीलाई कुल्चेर हिँड्ने  जिन्दगीलाई थियो ।आजकाल म धेरै सोच्छु   मेरो जिन्दगीलाई शून्यतामा लगेर सोच्छु   अनि मेरो जिन्दगीलाई शून्यताभन्दा केही पर राखेर पनि सोच्छु । खै यो  जिन्दगीको कैले  लम्बाइ पुग्दैन   कैले चौडाइ  गहिराइ पुग्ने झन कैले हो कैले   कति तन्काउँ  कति फुकाउँ  यो  जिन्दगीलाई मैले ।आजकाल त यो  जिन्दगीलाई तन्काउन पनि  फुकाउन पनि  छोडी दिए । त्यसैले होला चुम्रुक्क चाउरी परेको छ  त्यसको फैलावट मैले हिजो कल्पना गरेको  जिन्दगीसम्म सरेको छ  यो  जिन्दगी सिनो पनि रहेछ  वास्ना सुजित फूल पनि रहेछ ।  गन्ध आए नि सुग्नुपर्ने  वास्ना नआएनी सुग्नुपर्ने । वास्ना सुजित  जिन्दगी भनेर म त्यो बालापन सम्झन्छु ।  सिनो भनेर अहिलेको औडाहा  जिन्दगीलाई सम्झन्छु । हिजो मैले  जिन्दगीलाई के सोच्थेँ ?  कस्तो परिभाषाभित्र राख्थेँ ?  आज त्यसले कुनै प्रकारको मूल्य राख्दैन  हो  जिन्दगीलाई आस्तिक भएर सोचे पनि नास्तिक भएर सोचे पनि  जिन्दगी शून्य नै रहेछ  जिरो रहेछ   नासवान रहेछ   हामीले जिन्दगी भर गरिने प्रयासहरू फगत रहेछ  यो जिन्दगीलाई तताए पनि  चिसो पारे पनि  हुने केही होइन ।  हिन्दु बने पनि क्रिश्चियन बने पनि  बुद्धित नै बने पनि  यो जिन्दगीले लछारपाटो लाउने केही होइन ।  त्यसैले आजकाल यो  जिन्दगीलाई   सडकको गल्लीगल्लीमा छाडा छोडिदिएको छु ।  त्यसैले होला एक दिन मलाई  नगरपालिकाले जथाभावी छाडा छोड्दा  सडक दुर्घटना हुन्छ भनेर   सम्झाउन बोलाएको थियो । अर्का दिन प्रहरी कार्यालयले  तपाईंको हराएको  जिन्दगी हाम्रो सम्पर्कमा आएको छ  लिन आउनु भनेर फोन गरेको थियो ।-हाल : जापान