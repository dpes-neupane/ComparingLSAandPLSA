-डिल्लीराम अम्गाईं  तिम्रो मानवता ढोँग हो  गोरो देशका फिरङ्गीहरू हो  तिम्रो माया निमोठ्नका लागि हो  तिम्रो प्रजातन्त्र कमजोरहरूको  धड्कनमा विष पठाएर  स्वाधीनतामा बम खसाल्नका लागि हो !अमेरिकाको सत्ताधारी  तिम्रो आतङ्कले अफगानभूमि  उनीकै सन्तानद्वारा रङ्गियो  असङ्ख्य नारी विधवा बने  तिमीले ममताको दूध चुसाएर  हुर्काएको आतङ्कवाद ! कति प्रिय थियो तिम्रा लागि  जतिबेला उसलाई बहादुर बनाएर  उसको मसलमा रुसको विरुद्ध  खुब मालिस ग¥यौ राइफलको तेलले  अहा तिम्रो पिरती  आतङ्कवादबाट साहरा खोज्ने  तिम्रो आरति !लादेनसँग  तिमी  कति लठ्ठिएका थियौ  स्वार्थ मिलेको थियो  त्यो मिलुन्ज्याल मित्र  त्यो मिल्न छोड्यो आतङ्कवाद ! सबै थाहा छ भियतनामदेखि  लावस, कोरिया अनि भारत  कम्बोडिया र पेरुसम्मको तिम्रो मानवता  तिम्रो जुत्ताभित्रको प्रजातन्त्र  र जुत्ताको तनाजस्तै स्वतन्त्रता  तिमीले मस्काउँदा मस्किने  र फुकाउँदा खुल्ने स्वच्छन्दता !    के सबै स्वाधीनतामा तिम्रो दासता  के सबै दासतामा तिम्रो स्वाधीनता  यही गीत सधैँ गाइरहनुपर्ने   तिमीलाइ सँधै देवता मानि रहनुपर्ने  तिम्रो निचतामा रम्नुपर्ने  आपÞm्मो पहिचानमा ताला लगाउनुपर्ने ?थियो इराक समृद्धि हुँदै  महक सम्पन्नताको थियो  तर तिमीले त्यसको दण्ड दियौ  तानाशाही एकाधिकारको जामा भिराइदियौ  तिमीले डरलाग्दो अस्त्रको कोकोहोलो मच्चायौ भनेकै थिए तिम्रा जाँचाकीले  त्यहाँ  तेल र ग्यासबाहेक केही छैन  त्यहाँ  समृद्धि छ सुख छ  त्यसको आधार त्यहीको गर्भमा छ !तर तिम्रो मिसन मानवता थिएन  तिम्रो मिसन प्रजातन्त्र थिएन  तिम्रो मिसन सुन्दरता थिएन  तिम्रो मिसन त लुट्नु थियो  तिम्रो मिसन पपेट दासता थियो  तिम्रो मिसन केवल हिंसा  लाखौँ नारी पुरुष र बच्चाहरूको  नरसंहार, कत्लेआम र रौद्रता  दानबिय हिंसा, आमचिहान  नारकीय जीवन केवल दासता  नागासाकी र हिरोसिमाको जस्तै  भियतनाम, लावस र ऐन्डोनेसिया  भारत अफ्रिका र ल्याटिनजस्तै  बलात्कार, रगत, चित्कार र मृत्यु  सिरियामा जस्तै बमबारी !आफै रसायनको तस्करी  रसायनको खेती गर्दै  अरूलाई आरोपित गर्ने  कोलाहल मच्चाउने र आक्रमण गर्ने  तिम्रा जासुसहरू कसले चिनेको छैन र !तिमीले शान्त देश कसरी बिगार्छौ  तिम्रो स्वार्थ थाहा छैन र दुनियालाई  तिमीले कसरी युद्ध आयात गर्छौ  सुडान सुडान हैन उडान बनायौ  हज्जारौ वर्ष अफ्रिका लुट्यौ  महाभारत सिङ्गो तीन शताब्दी  लुट्नु लुट्यौ र भियतनामा मृत्युको  कहिल्यै नबिर्सिने घाउ रोपिदियौ !तिमीलाई भ्रुण हत्याको पाप लागोस  असङ्ख्य विश्वका उत्पीडितहरूको  तिमीलाई महापातक लागोस्  कस्तो सिरिया आज खण्डहर बनायौ  तिम्रो ग्याँस  र तेल स्वार्थका लागि  तिम्रो पाइपलाइन युरोप ल्याउने  इराकको सम्पदाको लुट  एकाधिकारीहरूको लुट  साम्राज्यवादीहरूको ब्रह्मलुट !तरल सम्पदा र ग्याँस   रसियनहरूको ब्यापार समाप्त पार्दै  इराक र सिरियाको बाटो  तिम्रो लुटलाई बाटो नमिलोस्  लाखौं सिरियालीहरूको रगतले  तिम्रो कपटलाई श्राप लागोस्  याङ्की हामीलाई थाह छ तँ दुष्ट छस हिटलर भन्दा धेरै  तँ अपराधी छस्   तेरो नियत भ्रष्ट छ  तेरो बोलीमा सत्यता छैन  इराकमा लुटेको ग्याँस र तेलले  तैंले युरोपमा नयाँ ब्यापार गर्दैछस्  त्यसको बाधक सिरिया हो  बाटोको अन्य विकल्प छैन  त्यो देश मरुभूमि नबनाएसम्म  त्यहाँका सबै बस्तीहरू  बारुद र बमले नउडाएसम्म  तेरो ग्याँस बिक्ने छैन  तेरो तेल प्लास्टिकको सुरुङबाट  युरोपका घर घर पुग्ने छैन !रुसलाई समाप्त पार्न  त्यसको ब्यापार सक्नुपर्छ  अहिले युरोपभर बलिरहेको  ग्याँस र तेल रोक्नुपर्छ  यही त तेरो स्वार्थ हो  सिरिया तेरो स्वार्थको बाधा  सिकार गरिरहेछस निर्दोष बालकहरूको  जङ्गली ब्यासोले झैँ  निकारागुवाको तेरो कथा झैँ !तड्पाई तड्पाई मारिरहेछस्   सामरिक स्वार्थका लागि  व्यापारिक स्वार्थका लागि  सिरियाली जनताको रगतले  सिरियन भूमि रङ्गिँदा  टुलुटुलु नहेर होचाहरू  मसिना देशहरू !आज अरूको स्वाधीनता लुट्नेले  भोलि तिम्रो स्वाधीनता कुल्चने छ  तिम्रो भूमि उजाड बनाउने छ सिरियाझैँ  त्यो बमले समर्थक र विरोधी   कसैलाई चिन्ने छैन  त्यो विषाक्त गोलीले  तिमीले परिचय दिउन्जेल पर्खिने छैन !त्यो हाम्रो घर छिरुन्जेल  हाम्रो सम्पदा लुटुञ्जेल  टुलुटुलु हेरेर नबस  साम्राज्यवादी याङ्कीलाई  ठाउँ ठाउँबाट लखेट्न  उत्पीडित देशहरू एक हौं !-बेल्जियम