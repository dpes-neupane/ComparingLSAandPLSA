    -मणिकुमार श्रेष्ठसागरको गहिराइ होइन उचाइ चुम्न लम्केका यात्रीहरू कठोर समय आएको छ  तिम्रो लागि साना साना प्रेमको  बाछिटाले  दलन गर्न सक्छ यहाँ ।हिमालको चुचुरोमा  टाकुरा खोज्न निस्केका  यात्रीहरू तिम्रा आसमा  लमतन्न बसेका फाँटहरूले  तिम्रो प्रतीक्षा गरिरहेको छ  किनकि ती फाँटहरूलाई तिम्रा श्रमको बाछिटाले उर्वर बजाउनुछ यहाँ ।सुन्दर गाउँ बस्तीमा  सहरका सान खोज्न निस्केका  यात्रीहरू छाडिदेऊ हामीलाई गाउँमा नै  किनकि यहाँको  सान छुट्टै छ मान छुट्टै छ इमान छुट्टै छ अनि जमान छुट्टैै छ त्यसैले त सहरको  पिज्जा वर्गरको बाछिटाभन्दा  मेरै गाउँको गुन्द्रुक ढिँडो  अनि अचारमा पोषण बढी छ यहाँ ।इमानदारिताको खोजीमा  निस्किएका दरिद्र मनहरू छाडिदेऊ अब  सङ्कोच विचारलाई  त्यागिदेऊ तिम्रा  पाश्चात्य संस्कारलाई तोडिदेऊ अब  ती साँघुरो घेरालाई  किनकि त्यहाँ प्रेमको बाछिटा छ पारिवारिक बाछिटा छ  नातापरक बाछिटा छ  उद्देश्यविहीन बाछिटा  छ त्यसैले  विश्व हाँक्न निस्किएका  यात्रीहरू  साना साना सम्बन्धको बाछिटालाई  रूपान्तरण गरी फराकिलो घेरामा लैजाऊ जहाँ तिम्रो आसमा हजारौँ हजार नवजवानहरूले पर्खिरहेका छन् ।