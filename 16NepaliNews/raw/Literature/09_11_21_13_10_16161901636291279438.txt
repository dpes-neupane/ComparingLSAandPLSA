काठमाडौँ — कवि तथा गीतकार महेशबाबु तिमल्सिनाको कविता संग्रह ‘अजम्मरी अक्षरहरु’ सार्वजनिक भएको छ । नेपाली तथा अंग्रेजी भाषामा रहेका संग्रहलाई मंगलबार नयाा बानेश्वरस्थित एभरेस्ट होटलमा आयोजित कार्यक्रममा साहित्यकारहरु गोपाल पराजुली, दिनेश अधिकारीलगायतकाले सार्वजनिक गरे ।पुस्तकबारे बोल्दै वक्ताहरुले कविता संग्रहमा विश्ववोध, युगवोध र समाजवोधका बाछिटा महसुस गर्न सकिने धारणा राखे । संग्रहका कवितामाथि टिप्पणी गर्दै प्राध्यापक लक्ष्मण गौतमले भने, ‘कविताले व्याख्या गर्दैन, संकेत गर्छ । यस मानेमा कविता संग्रहमा देशकाल परिस्थिति अभिव्यक्त गर्ने संकेत जताततै भेट्न सकिन्छ ।’ पुस्तकमाथि कवि महेश पौड्यालले कविताको अंग्रेजी सम्पादनमा हतार गरिएका लक्षण भेटिने बताउादै समग्रमा भने कविता संग्रहमा चोटिला कविताको वर्चस्व रहेको बताए ।अधिकारीले अक्षरको आयु लामो हुने बताउादै अरु जे पेसा व्यापार गरे पनि अक्षरको साधना गरेकोमा कविलाई धन्यवाद दिए । उनले समालोचकको कुरालाई तौलेर मात्र ग्रहण गर्न पनि सुझाव दिएका थिए ।तिमल्सिनाले आफूले सरल भाषामा मनका भाव व्यक्त गर्ने प्रयास गरेको बताउादै ती भाव कविता हुन् कि होइनन् भनेर निर्क्योल गर्ने काम पाठकको जिम्मामा छाडेको सुनाए । नयाा पुस्तालाई पनि बुझाउन नेपालीसागै अंग्रेजी भाषामा पनि अनुवाद गरिएको उनको भनाई छ ।कार्यक्रममा संग्रहभित्रका कविता वाचन गर्नुका साथै कवितामाथि बनाइएको भिडियोसमेत देखाइएको थियो । सोही अवसरमा लेखक महेश बाबुको रचना रहेको रामकृष्ण ढकालको स्वरमा सजिएको गीतको भिडियो प्रदर्शन गरिएको थियो । दुई खण्डमा संग्रहित कविता संग्रहलाई कंगारु क्रिएसन्सले प्रकाशन गरेको हो । 