-भुवन रोका    उताबाट  फेरि पनि शुभकामना आयो यताबाट पनि शुभकामना भन्नै पर्यो यो वर्षौंदेखिको चलन नयाँ पुस्तालाई हस्तान्तरण गर्नै पर्योहिजो  भुइँचालोले थिचिरहँदा पनि  सकिनसकी एउटा हात उचाल्दै शुभकामना भनेकै हो  आन्दोलनको गोलीले  घाइते भएर ढलिरहँदा पनि  सकिनसकि आवाज बुलन्द पार्दै शुभकामना भनेकै हो पहिरोले बगाइरहँदा छोरो हराइरहँदा छोरी डराइरहँदा सिमानाले गुहार गुहार भन्दै कराइरहँदा शुभकामना साटासाट गरेकै होविदेश जान बाकस बोकेर एयरपोर्टको लाइनमा उभिएको बेला आफै बाकसमा भरिएर  फर्किएको बेला  कोही जन्मिने बित्तिकै राजा कोही जन्मिदै अछुत भइरहेको बेला  एउटा हातले आफ्नो छोरोको कोक्रो हल्लाउँदै  अर्को हातले अर्काको घाँटी थिचिरहेको बेला  दुःखले पालेको एउटा खसी  दशैको दिन साहुले लगिरहेको बेला  वरिपरिका ठूलाठूला महलबाट  भ्रष्टचारको पक्कुसँगै निस्किएको वासना  नाकै छेउमा डुलिरहेको बेला  भएको छाप्रो बन्दकी राखेर छोराछोरीलाई नयाँ नाना किनिरहेको बेला शुभकामना बाँढेकै हो ।अहिले के भएको छ र शुभकामना नबाढौँ ? दुईतिहाइको सरकार छ देशमा बाढिरहेकै छ दशैँ खर्च अब त सबैको लागि घर बन्छ रे  रेल गुड्छ रे घरै अगाडि देशैभरी झलमल्ल बल्छ रे बिजुली  ग्यासको पाइप बिछ्याइन्छ रे घरघरमा निर्यात हँुदैछ रे समुन्द्र अनि ब्यापार हुनेछ पानी जहाजमा यस्ता यस्ता आस्वासन त बाँडिएकै छ शुभकामना किन नबाढ्ने ? शुभकामना छ सबैमा अबत देशमा सङ्घीयता आइसकेको छ गाउँ पनि राजधानीजस्तै भइसकेको छसायद यी र यस्तै शुभकामनाले गर्दा चलिरहेको छ बाच्नेहरूको सास धड्किरहेको छ मुटु झुपडीको छानो त  हिजो पनि टालेको थिएन आज पनि टालेको छैन चुल्हो हिजो पनि बालेको थिएन आज पनि बालेको छैन काटिरहेछन् छोराहरूले डाँडा आश बोकेर काटिरहेछन् छोरीहरूले घाँस डराई डराई  हिजो पनि आज पनि साटिरहेछन् शुभकामना  हिजो पनि आज पनि मेरो पनि शुभकामना छ !-खोटाङ, नेपाल -हाल : टोकियो, जापान