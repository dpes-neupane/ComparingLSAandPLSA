-डा. रीतराज खड्का   आज एउटा सपना देखँे भिन्न, आक्रोश र वेदनाको  बुद्ध मेरै अघि उराँठलाग्दो मन लिएर डढेलो लागेर चाउरी परेका वनमा एक्कासि जम्काभेट भयो  राता राता अँखाहरू आक्रोशको अनुहार वेदनाका मन लिएर । मलाइ सोधे मेरो जन्म लुम्बिनी कि टुडिखेल ?  म स्तब्ध  मेरो मन स्तब्ध  मेरो सेतो कात्रोमा मलामी आउनेको हस्ताक्षर बटुल्दै गर्दा  म बस्ने घर सम्झेँ  अरूले बनाइदिएको मेरो बगैँचाको  गुम्बा र स्तूपा सम्झँे  अँ तिमी आफै भन  तिमीले मेरा लागि के बनायौ ? मेरो कात्रोमा हस्ताक्षर गर्दा मैले विदेश पलायन भएका   युवाको ठेला परेका हात सम्झेँ  चित्कारमा रोइरहेका स्वयम्भुका दुई आँखा सम्झेँ  मेरो बूढो भएर ढल्न लागेको घर सम्झे  लुम्बिनीको विकास सम्झेँ  मेरो अस्तित्व सम्झेँ  तर कतै पाइन अनि फेरि सम्झेँ तिम्रो टुडिखेलमा गुन्जेका आवाज  उपस्थिति जनाउन गरेका हस्ताक्षर मनभरी आँसुको भेल बगाएर फेरि भन्न मन लाग्यो  म कहाँ जन्मे लुम्बिनी कि टुडिखेलमा ? सत्यको जितसँग तिमीहरूको डर देख्दा  मलाई तिमीहरूसँग डर लागिरहेको छ... ल तिमी आफै भनिदेऊ म कहाँ जन्मे लुम्बिनी कि टुडिखेल तिमी आफै भन...