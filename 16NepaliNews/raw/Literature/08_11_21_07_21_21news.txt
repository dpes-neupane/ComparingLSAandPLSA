- सिमियोन रोक्का   अङ्कल साँझको प्रहर जब पहिलो चोटि तपाईं हाम्रो घर आउनु भयो  म सम्झन्छु,  हातमा मलाई भनी चोकोफन  ल्याउनु भयो  काखमा बसेकी मलाई  कडा हातले गालामा समाउनुभयो सुर्ती बास आउने मुख नजिक ल्याई   आफ्नो छिपिएको दारी लाउनुभयो ।  रिसाएर म फनक्क फन्की तपाईं बाट टाढा भागेँ  राक्षस,  कस्तो हुन्छ भन्दा, मलाई अङ्कलै जस्तो लाग्यो फेरि अर्काे दिन अर्को चकलेट  सबै मीठा प्रकारहरू  बदलिएन्न तपाईंको बानी  बरु बदलिए मेरा शरीरका आकारहरू म अझै सम्झन्छु अङ्कल  कोदोको भारी बोकी  निस्केकी मेरी आमा  अनि हलो  बोकी  निस्किएका मेरा बाबासँगै  चकलेट बोकी मेरो घरतिर निस्किएका तपाईंका कदमहरू  म अझै सम्झन्छु, अङ्कल  बाहिर झरीले भिजेका बलेसीहरू  भित्र अन्यौलताको पसिना अनि रक्त मझेरीहरू  नाइँ नाइँ भनेर चिच्याएका चिचाहटहरू  म अझै सम्झन्छु, अङ्कल  लुटिएका मेरा रमाहटहरू तपाईंको बल अगाडि फगत लाचार मेरा उम्कने इच्छाहरू मेरो मनहरू शरीरसँगै छेडिए  म लाचार त्यसै त्यही परे  पाप लतपतिएका टालो लिएर तपाईं निस्कनुभयो   त्यस पछाडि हरेक दिनका तपाईंको छुवाइले मलाई झस्काउन थाल्यो अङ्कल  त्यतिबेला मैले कसैलाई पनि भनिनँ   हिजो पनि तपाईं आउनुभयो  मेरा लागि फेरि उही चकलेट ल्याउनुभयो  मलाई काख राख्ने प्रयास गर्नुभयो  म अटेरी भएर न तपाईंको नजिक आए न तपाईंको चकलेट खाएँ  म आज आफैसँग झस्किन्छु अङ्कल  तपाईं मेरो आफ्नै अङ्कल हो  नछुनुस भन्दिन म  गालामा छुनुस, हातमा छुनुस, टाउकोमा   जुन ठाउँमा छुँदा म आमालाई भन्न सकौँ अङ्कल  तर तपाई यस्तो यस्तो ठाउँमा छुनु हुन्छ  म कसरी भन्नु, आमा अङ्कलले यहाँ यहाँ छुनु भयो तपाईं मेरो आफ्नै अङ्कल हो  माया नगर्नुस भन्दिनँ म तर जसरी माया गर्नु हुन्छ, मैले कसरी आमालाई भन्नु  आमा अङ्कलले ... साँचै अङ्कल म डराउने भको छु  सबैतिर सबै आफ्नै अङ्कल जस्तो लाग्छ  सबै पुरुषहरूमा म तपाईंलाई देख्छु अङ्कल र  सबलाई  भनिरहन्छु,   मलाई छुनुस अङ्कल तर अँठ्याएर होइन मलाई माया गर्नुस अरूकल तर सुम्सुम्याएर होइन ।