-अर्जुन राई  बधाईको वर्षा नै हुन्छ जो आमाबाबु बन्दै छौँ, ‘स्वागत छ नयाँ मान्छेलाई !’ जो पहिलो चोटि धर्तीमा पाइला टेक्दै छ ।वर्षै पिच्छे थिचिदेला झैँ गरी जन्मदिनको शुभकामनाको भारी आउँछन् कति कति ! पहिलो दिन बच्चा स्कुल टेक्दा शुभकामनाको ठेली थमाइएको बच्चा कक्षामा पास हुँदै जाँदा  हरेक साल  बधाई र शुभकामना कति कति ।‘ट्राभलिङ टु फलानो ।’  ‘शुभयात्रा !’ ‘ह्याब अ सेफ जर्नी !’  नभनेको भए  गन्तव्यमा कहाँ पुग्ने थियौं र हामी ! गाडी भीरबाट खसेर बल्ल आफू मात्र बाच्न सफल यात्रु जो गाडीको पछाडि फर्केर हेर्छ  र भन्छ, ‘धन्न बाबुआमाको आशीर्वादले बाचेछु ।’ बधाई र शुभकामनाका शृङ्खलाबीचमा अथवा पर्छ जो अर्को बधाई– दाम्पत्य जीवनको बधाई, बाबुआमा बन्ने पालो  हस्तान्तरण भएको छ अर्को पुस्तामा बच्चा जन्मेको दिन बधाई नयाँ आमाबाबुलाई, अर्कोतिर  दम्पतीका बाबुआमा  मृत्यु  कुर्दै  शैयामा छट्पटिरहको फेसबुक पोस्टमा कति सजिलै लेखिदिइन्छ– ‘गेट वेल सुन !’ ‘शीघ्र स्वास्थ्य लाभको कामना !’‘गेट वेल सुन’ र ‘शीघ्र स्वास्थ्य लाभको कामना’ले नथामेपछि फोक्सोले सास फेर्न छोडेपछि, मुटुले धड्किन बिर्सेपछि बाबुआमा अन्तत्वगत्वा  फेसबुककै वालमा, फेरि सजिलै लेखिपठाइन्छ–  ‘हार्दिक श्रद्धाञ्जली !’ ‘आरआईपी’ ‘आत्माले शान्ति पाओस् ’ यस्तै यस्तै ... कति सस्तो मृत्यु मर्दैछौँ हामी ???!!!! हलो जोत्नेले व्यस्तताको हलो जोति नै रहेकोे हुन्छ  लोभको भारी बोकि नै रहेको हुन्छ  ‘आज फलाना बित्यो रे नि !’ एउटाले सुनाउँछ ।  ‘ए हो र !’ कुरा यतिकैमा सकिन्छ ।सायद हामी अहिले  बधाईको ‘स्टेज’मा छौं, अन्जान छौं बेला बेलामा पाइने बधाई  र  जीवनमा एक पटक मात्र पाइने श्रद्धाञ्जलीसँग, सस्तो मृत्युलाई  महँगो स्वार्थसँग दाज्न हामी असमर्थ छौं  र अनविज्ञ छौं  भोलिको बारेमा बधाई र शुभकामनाबाट सुरु भएर  श्रद्धाञ्जलीमा टुङ्गिने यात्राको बारेमा, अज्ञानी छौं  मृत्युको अज्ञानताका बारेमा । -स्नातकोत्तर तह, त्रिवि, कीर्तिपुर