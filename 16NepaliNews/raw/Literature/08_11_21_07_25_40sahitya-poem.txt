-राजन पराजुली  म जँड्याहा हुँ म पिउँछु मलाई राम्रोसँग थाहा छ । समाजले मलाई जँड्याहा बनायो । बोतलको सहारामा जिउने बनायो । कहिले उसको आवेगमा आएर भट्टी छिर्दै अधिक बोतल रित्याउँछु अनि कहिले समाजमा आफूले आफैलाई  मपाईं भन्नेहरूको कारण म रौसीका बतल टुक्रयाई दिन्छु  फोरेर होइन पिएर । मलाई कसैले जँड्याहा भनेर बोलाउँदै गर्दा अलिकति पनि लाज लाग्दैन  कुकुरको मुत धोकेर आइस भन्दै सराप्दासमेत आत्म गलानी हुँदैन  म जँड्याहा हँु । मेरो बास घरभन्दा धेरै साउनीको भट्टीमा हुन्छ मेरो इज्जत रौसीको बोतल देख्छु मेरो सुत्ने घर सडकको गल्ली गल्लीमा हुन्छ  म जँड्याहा हुँ गरिब भएकै कारण पत्नीले लात हानेको म बिर्सन सक्दिनँ धन नभएकाले समाजमा कैयौँ पटक मैले बेइज्जत खेप्नुपरेको दृश्य पटक पटक आँखामा आइरहन्छ हिजो आज मलाई कसैले लात हान्दैन मैले कसैको बेइज्जÞती खेप्नु पनि पर्दैन म जँड्याहा हुँ जब म भट्टीमा पुग्छु तब साहुनीको बोलीमा ममता सुन्छु उसको शरीर, जिउडालमा आकर्षण देख्छु । उसले ल्याउँदै गरेको तरल पदार्थमा सुख नै सुख देख्छु म जँड्याहा हु मलाई मुत्यदेखि पटक्कै डर लाग्दैन हरेक रात हल्लिँदै सडकका पेटी पेटी कुदिरहेको हुन्छु, गाडीका लस्कर मलाई नछोइकन आफ्नो बाटो लाग्छन् । म जँड्याहा हुँ मेरा अधिक साथी छन् रौसीको कसम खुवाएको भरमा मान्छे मार्नसमेत पछि पर्दैनन् ती मलाई गर्व लाग्छ मेरो छुट्टै संसार छ, खुल्ला आकाश मेरा लागि छानो बनेर अडिएको छ । रातमा साथ दिने गल्लीका भुसिया कुकुर टन्नै छन् म जँड्याहा हुँ  मलाई पैसाको कहिलै कमी हुँदैन मन्दिरका छेउमा दिन भर  हात फिजाइदिन्छु  मान्छेहरू सयाँै रुपियाँले मेरो झोली भरिदिन्छन् अनि रातमा म साहुनीको बाकसमा त्यही पैसाले खोला बगाइ दिन्छु  म जँड्याहा हुँ मेरो नजिक आउन सबै डराउँछन्, मलाई थाहा छ म मरे भने शरीरमा दाग बत्ती दिने कोही हुने छैनन्, उड्दै गरेका भोका गिद्धले मलाई लुस्दै लुस्दै आफ्नो भोक मेट्ने छन् त्यसैमा म स्वर्गमा पुगेको आवास गर्ने छु म जँड्याहा हुँ म जँड्याहा हु... ।-चितवन