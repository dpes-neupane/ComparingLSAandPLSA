फागुन– आख्यानकार लक्ष्मण सिटौलाको लाटिको सपना–उपन्यास प्रकाशित भएको छ । ब्रदर्स बुक्स द्वारा प्रकाशित उक्त उपन्यास लेखक सिटौलाको १८ औ साहित्यक कृति हो । यसअघि प्रकाशित भएको आर्या उपन्यासबाट नेपाली कथानक चलचित्र आर्या भर्खरै निर्माण सप्पन्न भएको छ । साहित्यको विविध विधामा निरन्तर कलम चलाउदै आएका सिटौला गीत कविता निबन्ध कथा र सङीत सिर्जनामा पनि त्यतिकै सकृय रहेका छन् ।यस उपन्यासमा उनले एउटी अबोला नारीको कारुणिक कथा ब्यक्त गरेका छन् । दिल्लीको एउटा औषधी पसलमा काम गर्ने नेपाली नारीको जीवन मनोदशादेखि नेपालको अदालतसम्म आख्यानले बिचरण गरेको छ । बिहे गरेर दिल्लीमा साहुको घरमा  काम गर्न लिएर गएको आफ्नै श्रीमतीलाई समेत यौन धन्धामा पस्न बिवश गराउने नेपाली लोग्नेको धनको मोह र भारतीय कथित साहुहरुको समेत नक्कली भारु कारोबार थाहा पाएर आफै फसिने त्रासले नेपाल फर्किएकी नेपाली चेलीको करुणा कथादेखि नेपालको न्याय प्रशासनमा पछिल्लो समयमा भैरहेको जातीय उत्पीडन, नक्कली प्रेम, गरिबी, नारी यौनशोषण र एउटी अबोला नारीको बारेमा बडो मार्मिक र दार्शनिक ढंगले बिषय बस्तुको उठान गरिएको छ । 