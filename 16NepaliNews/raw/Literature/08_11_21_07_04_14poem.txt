              -भुवन रोका “मित्रजी”ओझेल परेको छ अचेल हजुरआमाको काख कचौराको दुधमाम  “को खाई को खाई” को आवाजओझेल परेको छ अचेल हजुरबाको लौरी आमाको ढुकढुकी बाबाको काँध  साथीको गुच्चा ओझेल परेको छ अचेल खेतसम्म धाउने कुलो जोत्ने हलो नार्ने हलगोरु  रोपाई गर्ने हात गाउने असारे भाका  पहेलै झुल्ने धानको वाला छिट्ने खलो भर्ने पाथी  भित्र्याउने भकारी ओझेल परेको छ अचेल कुटिरहने ढिकीको आवाज पिसीरहने जातोको स्वर पेलिरहने कोल थिचिरहने ओखल बजिरहने लोहोरो र सिलौटो  बुनिरहने गुन्द्रीको तान खेलिरहने आँगन  उक्लिरहने बुईकल काटिरहने घाँस बोकिरहने डोको  फुकिरहने अगेनो गाँसिरहने दुना-टपरा ओझेल परेको छ अचेल कखरा सिकेको विद्यालय मिठाईको दोकान  डाडाँमाथिको चौतारी सल्लाघारीको चिप्लिने बाटो झ्याङ्गभरीको ऐसेलु बडहरको अग्लो रुख  तल्लो गाउँको कुवा  बाकटे हान्ने खोला रमाईलो पञ्चमी बजार ओझेल परेको छ अचेल दशैंको टिका र जमरा कमेरो र रातो माटो तिहारको द्यौसी र भैले  मखमली माला र सेल रोटी होलीको रङ्गिन रङ्ग साउनको लुतो  माघको तरुल  पशुपतिनाथ अनि स्वयम्भु हो  ओझेल पर्दो रहेछ आफ्नै छायाँ सुनै सुनको गुडबाट सुन खोज्न उडेपछि खोटाङ, नेपाल  हाल: टोकियो, जापान