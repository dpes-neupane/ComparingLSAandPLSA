-डा. अच्युतशाली घिमिरे यो यात्रा सायद सुनौलो छ अनि सम्बन्ध उस्तै मिठो हामीहरु फूलहरुमा रङ्गिन्छौँ किरणहरुसँग मितेरी गास्छाँै अनि कोइलीसँगै गुन्जिन्छौँ हाम्रा सम्बन्धका सौन्दर्यहरुमा सुसाउँदै मीठो कविता बग्दछ नदी किनारमा हाम्रा सम्बन्धका तरङ्गहरुमा लहलहाउँदै धानका बालाहरु झुल्दछन् खेतका आलीहरुमा  तिम्रो मेरो सम्बन्ध प्रतीक बन्दै छ सपनाका बगैँचाहरुमा चित्रकारले कोरेको क्यानभास जस्तै उर्फ म कसरी भनूँ तिमीलाई अविरल बहिरहेका मेरो जिन्दगीका हरफहरुमा तिमी अल्पबिराम बनिदिन्छ्यौ र मुसुक्क मुस्कुराइदिन्छ्यौ ! ती रेखाहरुमा ती परिवारका प्रेरणाहरूमा वा समाजका विमर्शहरूमा तिम्रो मेरो सम्बन्ध मात्र सम्भावना हुन सक्छ तर कल्पनाको आकासमा उडेका छौँ हामी स्वछन्द दुई पखेटा एक चरी भई ।  