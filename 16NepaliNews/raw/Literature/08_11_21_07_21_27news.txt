काठमाडौं - कवि रिमा केसीको कविता संग्रह ‘अक्षरमा यात्रा’ सार्वजनिक भएको छ । सर्वनाम थिएटरमा वरिष्ठ कवि तुलसी दिवसको प्रमुख आतित्थ्यमा शनिबार उक्त संग्रह लोकार्पण गरिएको हो ।कविता संग्रहमाथि कवि तथा समीक्षक श्रवण मुकारुङ, आहुती र विमला तुम्खेवाले टिप्पणी गरेका थिए । हरेक कविको आफ्नै भाषा र शैली हुने बताउँदै यस संग्रहमा पनि रिमा केसीको आफ्नै लय र शैली रहेको कवि तुलसी दिवसले धारणा राखे ।कवि श्रवण मुकारुङले पहिलो कृतिमा नै रिमा केसीले सशक्त नारी चेतको वकालत गरेको टिपपणी गरे । आहुतीले कविताको सैद्धातिक पक्षमाथि बोल्दै हामीले बुझ्ने समाज र नारी प्रतिको धारण परिवर्तन गर्नुपर्ने विचार व्यक्त गरे । कवि बिमला तुम्खेवाले यस कविता संग्रहबाट शसक्त नारी स्रष्टाको उदय भएको टिप्पणी गरिन् । रिमाको पहिलो साहित्य कृति यात्रामा अक्षरमा समावेश अधिकांश कवितामा नारी, प्रेम र नारी उत्पीडनको विषयलाई प्रस्तुत गरिएको छ । ९४ पृष्ठको यस संग्रहमा रिमको ३६ वटा कविता समावेश छ । संग्रहमा समावेश शीर्ष कविता यस्तो छ:यात्रामा अक्षरहरुकागजको धर्तीमा जन्मेर धर्का र डिकोहरुको आँगनमा बामे सर्दै शब्दका पहाडहरु चढ्दै वाक्यका गोरेटोहरु छिचोल्दै हरफका जङ्घारहरु तर्दै अनुच्छेदका घना जङ्गलहरु काटेर महान् अर्थको गन्तव्यमा पुग्ने यात्रामा छन् अक्षरहरुइतिहासका काँडाघारीमा निडर बनेर दोधारको दोबाटोमा नअल्झिकन सिर्जनाका पाठशालामा  खोज र प्रयोगका शूत्र पहिल्याउँदै कहिले बुद्ध बनेर कहिले सुकरात बनेर कहिले न्यूटन र आइन्सटाइन बनेर मस्तिष्कको ब्रम्हाण्डमा विवेकको नक्षत्र आविष्कार गर्ने यात्रामा छन् अक्षरहरुसमयको आरनमा खारिदै हतास बनाउने बताससँग जुझ्दै डेथ जोनका चुनौतिलाई ललकारेर जिन्दगीका सारा रहस्यलाई उद्घाटित गर्न सत्यको सगरमाथा चढ्ने यात्रामा छन् अक्षरहरु र  म पछ्याइरहेछु साहसी अक्षरका पदचापहरु...