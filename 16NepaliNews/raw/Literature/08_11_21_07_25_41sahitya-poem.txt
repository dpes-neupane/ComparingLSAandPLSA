-इ. राकेश कार्की      युनिभर्सिटीबाट आयो थोत्रे कार थन्कायो भरिएको सहरमा उसले आफूलाई एक्लो पायोवरिपरि छिमेकी तर सुनसान लुसुक्क छिर्यो डेराभित्र दिउँसै अँध्यारो त्यो कोठा भित्तामा टाँसेको नेपालको चित्रदेख्यो आफैले आफैलाई छेउमा झुण्डिएको ऐनामा कोही साथी भेटेझैँ मुसुक्क मुस्काउने चाहनामाभविष्य बनाउन आएको ऊ आफूले आफैलाई हेरिरह्यो अरुण थापाको मीठो गीत सानो स्वरले गुन्गुनाइरह्योऐनाको उसले उसलाई माया गरी सोधेझैँ लाग्यो ‘थाकेर आयौ ? भोकायौ ?’ हो भनेर मुन्टो हल्लायोकिचनको माइक्रोवेभमा एक टुक्रो पिजा ततायो जुठो प्लेट माझी पस्केर के–के सोच्दै चपायोचारैतिर बोली छैन कतै भित्ता र सिलिङ टोलायो न कसैले उसलाई केही सोध्यो न कसैले उसलाई बोलायोबिजुली पानी टेलिफोन बिल टेबुलमा यता त्यता छन् रङ्ग उडेको कराउने फ्रिज त्यस्तै कराउने एयरकन्डिसनरहोमवर्क गर्न थोत्रो कम्प्युटर खुइइया सोफामा पल्टियो उसलाई आफू नै आफैलाई सेकेन्ड ह्यान्ड जस्तो लाग्योऐनामा फेरि देख्यो आफैलाई ऐनाको उसले उसैलाई सम्झायो निन्द्रा लाग्यो ? सुत अब फेरि अलिकति फिस्स मुस्कायोऐना एकटकले हेरिरह्यो थाहा छैन कतिखेर निदायो सपनामा आफ्नो परिवार देख्यो ऊ दङ्ग परेर बल्ल रमायो-लस एन्जेलस