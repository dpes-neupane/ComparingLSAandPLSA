-विशाल सुवेदीउता रातभर हिमकणहरुले चिप्लेँटी खेल्न छोडिदिँदा  मेची र काली नै सुक्दैछन्   यता रातभर रक्तकणहरुले मुटु ठोकिदिँदा    यो जवानी सुक्दैछ झन् झन्उता मिर्मिरेमा शीतबिनाको हावा चलिदिन्छ   धर्ती र बलेँसी नै फुङ्ग पार्न   यता मिर्मिरेमा निराशाको हुरी चलिदिन्छ  ढिलपिले शरीर झनै ढलाउन थाकिसकेको मुटु अब रोकिन के बेर ? पाइनबिनाको शरीर अब ढलिजान के बेर ?ढले उहिले दामोदर, भक्ति, बलभद्र र बहादुर शाहहरु ढल्दैछौँ अहिले सोनागाछी, काश्मीर र खाडीमा हामीहरु । ती ढले देश उठ्यो कहिल्यै नझुक्ने गरी हामी ढल्दा प्रश्न उठ्छन् कसैले नसुन्ने गरी आमाहरुको सुस्काहटमै प्रश्न छन्  पग्लेट बिना के काम यी इमिली र अमठ ? केका लागि पुजौँ हर दिन तुलसीको मठ ? रातभर ओसार्दोछ हावा बेपत्ता चेलीका आँशु  अनि कसरी भिजुन शीतले मिर्मिरेमा धर्ती र बलेँसीहरु ?नानीहरुको रुन्चे हाँसोमै प्रश्न छन्  बाबाबिना के निको यी हटिया र बजार ? खै भाग्य स्कुल जान समातेर बाबाको हात ?प्रेयषीहरुका उराँठलाग्दा क्षणहरुमै प्रश्न छन्  बात मात्रै लाग्छ,  किन पुकारौँ तीजमा पार्वतीनाथलाई ? के खातिर व्रत बसौँ छठमा सम्झेर सूर्यलाई ?धर्तीको जनजनलाई प्रश्न छन् रित्तिँदै तात्तिँदै नाङ्गिदैछन् थुम्का र पाखा  कहिलेसम्म रहून् मेची र काली ? रसाउन छाड्दैछन् पहरा र चुचुरा कतिसम्म बचून् गुराँस र डाँफे चरी ?हामी ढलेपछि हंश अवश्य नै आउनेछन् तेतै बनपाखा   ए बुकी फूलहरु बस्न देऊ है तिनलाई नठानी दोष ।# हिमकण