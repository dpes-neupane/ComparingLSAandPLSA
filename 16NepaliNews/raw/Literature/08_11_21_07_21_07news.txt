-दिल थापा   मिगुर बाजेलाई आफ्नो रङ मेटी  जङ्गबहादुरहरूले जबर्जस्ती लगाइदिएको  रङलाई आफ्नो पहिचान सम्झन्छ । त्यसैले त आफूलाई मिगुर सम्झन्छ ।आजभोलि त  जङ्गबहादुरहरूको मिखुर नै सम्झन्छ मिजार्नी हाँगाको ऊ त्यसै राजा  कान्छी हाँगालाई आफ्नोभन्दा  सानो हैसियत भएको सम्झन्छ ।त्यसैले त आफूलाई  त्यो उत्सवको समयभरि जङ्गबहादुर सम्झन्छ  मिगुर बाजे आजभोलि तपाईंको त्यो मीठो स्वर सम्झिन्छु अनि तपार्इंले पहाडी कालो च्वाँचेको मासुको चोक्टा र कोदोबाट बनाएको  अमृत जल खाँदै पिउँदै गाउनुभएको  गीतको एउटा टुक्रा सम्झन्छु  किन आयो रे वासुदेव हाम्रो आँगनमा किन आयो रे ?   साच्चै मिगुर बाजे तपाईंले महिमा गाउने भगवानहरू  सुँगुरबुङ्गुर पाल्ने र खाने हाम्रो घरहरूमा आउँछ र ? हाम्रो आँगनमा वासुदेव भनिने भगवान किन आएका होलान् ?जिन्दगीभर डाँडाकाँडाका रूखको फेदहरूमा दर्शन ढुङ्गाहरूलाई आफ्नो भगवान् सम्झँदै  पुजागर्ने मिगुर बाजे वासुदेव तपाईंको भगवान् हो र ? मिगुर बाजे तपाईंको घरमा  मैले कहिल्यै शिव, कृष्ण भनिने भगवानको फोटो देखिनँ  तपाईं मन्दिर, मस्जिद चर्च जानुभएको पनि देखिनँतर तपाईंको त्यो उत्सवभरि खुब चर्चा हुन्छ  । तपाईंको स्वरको   तपाईंको गलाको  अनि हामीले यताकदा  हाम्रो मौलिक संस्कृति भनिने सोरठी कृष्णचरित्र र घाटु नाचको अनि मारुनीसँग रामलिला गर्ने बिहीबारेको पनि मिगुर बाजे तपाईंले गाइरहँदा  बिजाबारे दाइँ तपाईं नाचिरहँदा  मलाई साच्चै तपाईंको पुर्खाहरूको महिमा गाउनु भन्न मन छ ।  तपार्इंको पहिचान को रङ आउने भाका गाउन भन्न मन छ । -हाल : जापान