-दिल थापा     ऋतुहरुले प्रकृतिको रङ प्रयोग गरेर  मेरा देशका हिमालमा  तराईका फाँट  अनि हिमाल र तराईको  न्यानो मायाँ पाएको पहाडहरुमा  आँखा र मनलाई खुसी बनाउने दृश्य कुँदिरहन्छ ।  कलाकारले जस्तै  लाग्छ मेरो देश  एउटा खुला आर्ट ग्यालरी हो  भौतिकवादी नसाले मन आत्तिएको भए ।  मनको कुनाबाट मेरो देशको  प्राकृतिक मनोरम दृश्यलाई कल्पना गरेको भए   भिजिट नेपाल ।एकाबिहानै उदाएको कलिलो घामले  सधैँ मेरो घरको बाटो भएर  सगरमाथाको शिखर चुम्ने यात्रा गर्छ  छिटो सूर्य उदाउने देशको अनुमति लिएर मेरो घरको बाटो घमाइलो बनाउँछ । माछापुच्छ«े हिमाललाई  फेवातालको मञ्चमा मञ्चन गराउँछ हिमालका कथा सुन्न मन भए  हिमालहरु जलवायु प्रदूषणसँग  कसरी जुढिरहेको छ ? हेर्ने मन भए । घामले सधँै सगरमाथा चुमेको हेर्ने भए  भिजिट नेपाल ।विश्व मानचित्रमा सानो मेरो देश तराईमा लहलह झुलेको  धानको बालाको एउटा दानाजस्तै लाग्छ  रारातालको एक थोपा पानीजस्तै पनि लाग्छ । अनि कहिले लाग्छ  मेरी प्रियसीले पहाडको घुमाउने घरको  साँघुरो आँगनमा रोपेको  रङ्गीबिरङ्गी फूल जस्तै   मेरो सानो देश  बहुजातिको देश  बहुभाषिक र बहुसंस्कृतिले  सजिएको देश ।  भिन्न भिन्न पहिचानले चिनिएको देश  नजिकबाट नियाल्न मन भए  भिजिट नेपाल ।#भिजिट नेपाल २०२०