- लक्ष्मण सिटौला  तिमले जस्तै हलाहल विष पिएर  छातीको ओदाने तातो चिस्याउने  हिमालयको जलकुण्ड  मैले पनि खोज्दै हिँडेको धेरै वर्ष भो महादेव !! मेलम्चीको सपना फेरि तुहाउने पो हुन् कि भन्ने चिन्ता छ त्यसैले म आजकल निदाउदिनँतिमीले जस्तै  म जे पनि खान सक्तिनँ तिम्रो समयमा फल्ने विष, भाङ, धतुरो अग्र्यानिक थिए  अहिले विषको फूलमा पनि   कीरा मार्ने मेटासिड हालिएको हुन्छ  यहाँ विष पनि चोखो छैन महादेव !! अहिले मैले सपनाको भाङ खाएँ भने  गोसाइँकुण्ड त के रानीपोखरी पनि पाउँदिनँ डुबेर शीतलता लिउँ भनेअब त धरहरा पनि छैन  हामफालेर आत्महत्या गरूँ भने तिमी हुँदा रानीपोखरीभरी पानी थियो तिमी हँुदा धरहरा थियो तिमी हुँदा भानुले देखेको अमरावती कान्तिपुरी थियो त्यतिबेला सबै शीतल थिए  शान्त थिए, धर्मात्मा थिए, पवित्र  थिए अहिले सबै सबै अगेनाको ओदान भएका छन्अहिले जो पनि देवता बन्न सक्छ  अहिले जो पनि राक्षस बन्न सक्छ  अहिले जो पनि महादेव बन्न सक्छ अहिले जो पनि पार्वती र सतीदेवी बन्न सक्छन् सजिलो छ रातारात प्रसिद्ध हुन र हामी नै एउटा मामुलीलाई देवता बनाइदिन्छाँै मात्रै एउटा क्यामरा बोकेर कोही रोएको चिच्याएको  दुःखद् खबर लाइभ प्रसारण गरिदिए पुग्छ गणेशमानले हिजो ठीक भनेका रेछन् हामीलाई भेडा एउटाले जे ग¥यौं लहैलहैमा हिँड्ने हामी  कसरी देवत्वकरण गरिदिन्छौ हामी एउटा सामान्य मनुवालाई तिम्रो पालामा पनि के यस्तै थियो त प्रभु !! तिमी हौ सतीदेवीको लास बोकेर बहुलाउँदै हिँड्ने  खोइ किन गरेनौँ त्यतिबेला लाइभ प्रसारण ? लाइभ प्रसारण गरेको भए तिमलाई पनि  लाखौँको लाइक आउँथ्यो होला हजारौँको कमेन्ट आउँथ्यो होला तिमी महादेव शाश्वत शिवमा देवत्वकरण हुन्थ्यौ होला जसरी अहिले मनुवाहरू आफूलाई देवता देखाउन  मान्छेका अल्सी आँसु र पीडित घाउको लाइभकास्ट गर्छन् अनि तिमीलाई चैँ किन गोसाइँकुण्ड जानुपरेको नि ?कल्ले समुद्र मथन गर्नु भन्यो तिमीलाई ? कसले कालकुट विष पिउनु भन्यो त तिमलाई तिमीलाई पनि मलाई जस्तै असाध्य जान्ने हुनुपर्ने रैछ ओ जटाधारी ! तिमीले गोसाइँकुण्ड ताक्यौ  मेरो पनि जलेको छ छाती कहाँ जाऊँ हँ !तिमलाई गाली पो गर्छन् त भाङ धतुरो खाने  तरुनी खेलाउँदै हिँड्ने फुँडो बुढा भनेर प्रेम गर्न जहिले पनि बर्जित छ भन्ने कुरो था छैन तिमलाई ? तिमी शिव तिमी महादेव तिम्रो के महिमा गोसाइँकुण्डमा फाल हाल्ना साथ लाइभ प्रसारण किन गरेनौ ? अहिले लाइभ प्रसारण गर्ने मान्छे  यहाँ सीधै देवता भएका छन् स्वदेशी र विदेशी मतलब छैन भगवान भन्छन् त्यसलाई त   खै तिम्रो क्यामरा ? खै तिम्रो  आइफोन र अत्याधुनिक मोबाइल ?महादेव खाली गोसाइँकुण्डमै डुबिरहने तिमले टिमुरे फेदीको छोरी बेच्ने बाउ देखाको ? खोइ तिमले स्याप्रुबेशीकी कान्छी दुई नाबालक छोडेर  अर्कै लाहुरेसँग पोइल गाको देखाको ? खोई तिमले पार्वतीकुन्डमा गोरु जोत्ने श्रीपालीको कथा देखाको ? खोइ तिमले गत्लाङ गाउँको भेडाहरू रोगाएर मरेको देखाको ? खोइ तिमले हाकु गाउँमा हैजा फैलिएको देखाको ? खोइ तिमले लौरी विनायकमा फालेको लौरोको आँसु देखाको प्रभु किन तिमी सीधै गोसाइँकुण्ड हामफालेको ? देवता हुने हो भने गोसाइँकुण्डमा हामफालेर होइन प्रसारण गर्नुपर्छ मान्छेको कथालाई  बेच्नुपर्छ मानिसका जीवन गीत अनि मात्रै देवता होइन्छ रातारात !  