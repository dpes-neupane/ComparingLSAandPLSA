-लीलाराज दाहाल  ओठमा हाँसो छरेको तिमीलाई पाउन हैन  प्रेमको साँघु तरेको तिमीलाई पाउन हैन ।पीडाको ठूलो भीरमा पुगेकी थियौ   हातै समाई हरेको तिमीलाई पाउन हैन ।जिन्दगीको डुङ्गालाई नि छाडी दिएँ त्यसै सागरबीच परेको तिमीलाई पाउन हैन ।तिम्रो मनको संसार फेरि नियाल्नु थियो  मरिहत्ते गरेको तिमीलाई पाउन हैन । म त रम्न चाहन्थेँ त्यहाँ पनि एक दिन जूनमा पुगी झरेको तिमीलाई पाउन हैन ।-बागमती - ११, कर्मैया, सर्लाही, हाल: काठमाडौँ