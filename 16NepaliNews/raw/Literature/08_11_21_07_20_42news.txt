-रश्मिला कवाङ ‘रश्मि’   ऊ भन्छ तिम्रो देश स्वर्ग हो म भन्छु तिम्रो देश भू–स्वर्ग हो सम्पन्नतामा लहराएका उसका बालापन उसलाई कति पनि रमाइलो लाग्दैन यस भौतिकताको सुविधायुक्त युवापन अनि बोझयुक्त वृद्धावस्थाका क्षणहरू दिक्दार लाग्छ अरे, कृत्रिम लाग्छ प्रकृतिको सुन्दर छटाले मोहित भएका कला, भेष र संस्कृतिले लोभिएका छन् उसका आँखाहरू देवी देवताका पूजापाठले नतमस्तक बनेका छन् मनहरू भाइचार र आफ्नोपनको न्यानो ममतामा भुलेका छन् तनहरू तर उसलाई के थाहा सुन्दरताका अभावहरू र त ऊ भन्छ तिम्रो देश पृथ्वीकै स्वर्ग हो उसलाई के थाहा  धमिरा लागेको संस्कारहरू रोग, भोक अनि अभावभित्र छट्पटिएको जीवनबारे न त सुसंस्कार अनि कुठाराघातहरू नै थाहा छ केवल धनी संस्कृति र परम्परा एक मुठी श्वासको महत्वको अज्ञात छ ऊ र त बारम्बार भन्छ, तिम्रो देश स्वर्ग हो अनि मनमनै भन्न मन लाग्छ मेरो होइन, तिम्रो देश स्वर्ग हो किनकि सुन्दरताले मात्र कहाँ पो पेट भरिन्छ र ? विकासका फूलहरूविना स्वर्ग कहाँ पो भेटिन्छ र ? फेरि पनि ऊ भन्छ तिम्रो देश स्वर्ग हो-मुलढोका–४, भक्तपुर