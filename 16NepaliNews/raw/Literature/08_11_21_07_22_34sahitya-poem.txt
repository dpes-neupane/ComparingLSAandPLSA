-मणिकुमार श्रेष्ठ ‘सिजन’ आफ्ना आमा नचिन्ने  नालायक पुत्रहरूलाई  बाच्ने कुनै अधिकार छैन  यो धर्तीमा  आफ्नै चेलीको अस्मिता लुट्ने  ती यौन पिपासुहरूलाई  गोली ठोक्न अनुमती देऊ  सरकार  म हत्यारा बन्न तयार छु । दिनदिनै बढिरहेको छ यहाँ हत्या र हिंसा  संविधानको बर्खिलाप भइरहेछ कानुन बन्छ यो देशमा  जसले व्याख्या गरे पनि फरक ढङ्गले गर्न सकिने  तिनै कानुनको आडमा  मौलाइरहेछन्  देशद्रोही दलालहरू त्यसैले त दलालहरूलाई  गोली ठोक्न अनुमति देऊ  सरकार म हत्यारा बन्न तयार छु । दिन दहाडै ! लुटिन्छ नेपाली चेलीको अस्मिता  कहिले देशमा, कहिले परदेशमा  कहिले आफ्नैबाट त कहिले सहकर्मीबाट  समातिन्छन् दोषीहरू  छुट्छन् केही वर्षमा  तर चेलीको अस्मिता लुटिन्छ जीवनभरको लागि यहाँ  त्यसैले त  अस्मिता लुटने  नरपिपासुहरूलाई  बाँच्ने अधिकार छैन यहाँ  गोली ठोक्न अनुमति देऊ  सरकार  म हत्यारा बन्न तयार छु । -साल्पासिलिछो, भोजपुर 