-उत्तम लामिछाने   मिथिला संस्कृति जबसम्म सारा सुर्खेतको यात्रा गर्दैन  अनि, इलामको लोकलय देउडा बन्दैन  मेरो अति प्यारो शेर्पा  धौलागिरिको आरोहण त्यागेर  महाकालीमा माछा मार्दैन  तबसम्म अपूर्ण, अधुरो  कताकता खुम्चिएको मेरो राष्ट्रियता !!मेरो टोपी सगरमाथा  मरुभूमिमा तिर्खाएका पथिकलाई  शीतल वायुको स्पर्शले तृप्त गरोस् अनि महर्षि गौतम (बुद्ध) पनि  भूगोल नाघेर  बाटो बिराएका मेरा भाइहरूलाई  शान्ति–सन्देशले नवजीवन फुक्न सकून !!  