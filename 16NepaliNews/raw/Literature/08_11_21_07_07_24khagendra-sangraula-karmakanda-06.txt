    एघारहिन्दु कर्मकाण्डको छत्रछायामा हाम्रो परिवार चार जातमा विभाजित भयो । पुरोहित बाजे दाइहरूले पकाएको समेत पनि नखाने उच्च तहका शुद्ध ब्राह्मण भए । टुप्पीयुक्त चिन्डे टाउका लिएर आमाको काजक्रिया गर्न एउटै कोठामा कैद भएका दाइहरू मध्यम तहका ब्राह्मण अर्थात बाजेका दृष्टिमा क्षेत्री सरह भए । दाइहरूलाई पानी नचल्ने दिदी–बहिनीहरू मैले छोएको खान नमिल्ने बैश्य भए । र, कपाल खौरेर, लगौँटी भिरेर, टुप्पी हल्लाउँदै, पुरोहित बाजेका गोडामा ढोग्दै कोरामा बस्न इन्कार गर्ने म शूद्र भएँ । पुरोहित बाजेका दृष्टिमा दाइहरू अछूत, दाइहरूका दृष्टिमा दिदी–बहिनीहरू अछूत, र यी तीनै थरीका दृष्टिमा म अछूत ।मेरो एक्लो विरोध वास्तवमा यही तहगत जातिवाद, लिङ्गभेद र छुवाछूत विरोधी भावनाबाट जन्मिएको थियो । र, मेरो एक्लो विद्रोह मान्छे–मान्छेबीचका उचनीच र घृणाका पर्खालहरू खडा गर्ने मानवद्वेषी धार्मिक रुढिविरुद्ध लक्षित थियो ।बाह्रयसरी जातिच्युत भएँ, र अछूत भएँ म । क्रियापुत्री बस्नेहरूलाई यसो केही सघाउ–पगाउ गरुँ भने मेरो जातले गर्न मिल्ने काम केही छैन । मैले पानी ल्याइदिन मिल्दैन, त्यो विटुलिन्छ । मैले खाना पकाइदिन मिल्दैन, भातको जात जान्छ । म जोक्कर फाल्टु र पूर्ण बेरोजगार भएँ । फुर्सदको बेला मनको नीरस र निरर्थक रिक्ततामा केही सरस र सार्थक तत्व भर्नुपर्ला भनेर मैले केही पुस्तक झोलामा हालेको थिएँ । गोर्कीको आत्मकथाका तीन ठेली झोलामा थिए र थिए पारिजातका आत्म–संस्मरणका पुस्तकहरू । झोलामा भूपीको “घुम्ने मेचमाथि अन्धो मान्छे” पनि थियो । विमल विभाको “आगोनेर उभिएको मानिस” पनि झोलामा थियो क्यार । र, केही उपन्यासहरू पनि थिए । तर वातावरण मनलाई एकाग्र हुन दिने खालको कहाँ थियो र ? तिनमा सबैभन्दा बाधक तत्व पुरोहित बाजेको मलाई हेर्ने आक्रामक दृष्टि नै थियो ।यसरी जातिच्युत भएँ, र अछूत भएँ म । क्रियापुत्री बस्नेहरूलाई यसो केही सघाउ–पगाउ गरुँ भने मेरो जातले गर्न मिल्ने काम केही छैन । मैले पानी ल्याइदिन मिल्दैन, त्यो विटुलिन्छ । मैले खाना पकाइदिन मिल्दैन, भातको जात जान्छ । म जोक्कर फाल्टु र पूर्ण बेरोजगार भएँ । फुर्सदको बेला मनको नीरस र निरर्थक रिक्ततामा केही सरस र सार्थक तत्व भर्नुपर्ला भनेर मैले केही पुस्तक झोलामा हालेको थिएँ । तर वातावरण मनलाई एकाग्र हुन दिने खालको कहाँ थियो र ? तिनमा सबैभन्दा बाधक तत्व पुरोहित बाजेको मलाई हेर्ने आक्रामक दृष्टि नै थियो । होचो काठे भर्‍याङ उक्लिएपछि पुगिने बरन्डाको पहिलो कोठामा मेरो बास थियो । बाजे विहान ६ बजेतिर आइपुग्थे । उनी मलाई यसरी पुलुक्क हेर्थे मानौँ त्यहाँ कुनै मानवरूपी अछूतले होइन, कुनै दुर्गन्धी चीजले बास गरेको छ । बाजेसँग मेरो मतभिन्नता थियो, तर ममा उनीप्रति द्वेष र दुर्भावना एकरत्ती थिएन । उनी पुख्र्यौली उत्तरदानका रूपमा पाएको जातीय व्यवसाय गरिरहेका थिए, अथवा भनूँ अनिश्चित दररेट भएको आतेपाते गरिरहेका थिए । उनको आस्था र विश्वास जे थियो, त्यो आफ्नो सनातन वृत्तिलाई जोगाउने बाध्यताबाट प्रेरित थियो, र त्यो वातावरण र शिक्षा–दीक्षाको प्रभावको परिणति थियो । त्यसैले पुरोहित बाजेको मनोवृत्ति र उनको बाध्यताप्रति ममा सम्मानभाव नभए पनि सहानुभूति त अवश्य नै थियो ।“नमस्कार, गुरु ।” बाजेसँग आँखा जध्नासाथ म जुम्लाहात गर्थेँ ।बाजे तिरस्कारयुक्त दृष्टिले मलाई हेरेर हुत्तिँदै अगाडि लम्किन्थे, मानौँ शान्त भावले मेरो अभिवादनको प्रत्युत्तर दिँदा अथवा मसँग वचन आदान–प्रदान गर्दा उनको विशुद्ध जात विटुलिन्छ । पुरेत्याइँको संहिताका दृष्टिले त उनले म अछूतसँग बोल्नै हुँदैनथ्यो । तर मेरो कपाल खुइल्याउने चेष्टा गर्दा उनले संहिता उल्लङ्घन गरिसकेका थिए ।पुरोहित बाजे घरीघरी झर्‍याङबाट उक्लिन्छन्, घरीघरी भर्‍याङबाट ओर्लिन्छन् । यस आइ–जाइको प्रत्येक क्रममा उनका र मेरा आँखाको साक्षात्कार हुन्छ । उनी प्रत्येक पटक नजरका तिरस्कारयुक्त तीरले मलाई प्रहार गरेरै जान्छन् । झुल्के घामदेखि नै छाला डामिने र आत्मा उकुसमुकुस हुने गर्मी हुन थाल्छ । त्यसैले हावाका तरङ्गहरू तातै भए पनि अगाडिको ढोका र पछाडिको झ्यालबाट ओहोर–दोहोर गरिरहून् भनेर म ढोका खुलै राख्छु ।बाजे वायुमण्डल थर्किने गरी चप्पल पड्काउँदै हिँड्छन् ।“नमस्कार, गुरु !” विर्तामोड पुगेको भोलिपल्ट विहान बाजेको आगमन भएको देखेर मैले अभिवादन अर्पण गरेँ । प्रत्युत्तरमा बाजे मूक मुद्रामा तिरस्कारले मलाई डसेर क्रियापुत्रीको कोठातिर लम्किए । अहिलेसम्म मैले आत्मरक्षात्मक कार्यनीति अख्तियार गरेको थिएँ । बाजेको चरम् उपेक्षाभाव देखेर मैले परिस्थिति र आफ्नो स्थितिको समीक्षा गर्दै तर्क गरेँ— अब भने मैले कार्यनीति परिवर्तन गर्नुपर्छ । मैले कि त मोर्चामा डटेर प्रत्याक्रमण गर्नुपर्छ कि मोर्चाबाट पलायन गर्नुपर्छ ।बाजेकै शैलीमा चप्पल पड्काउँदै पल्लो कोठाको ढोकाबाहिर पुगेर हात जोड्दै, थोरै निहुरिएर तेजस्वी स्वरमा मैले अभिवादन गरेँ, “नमस्कार, गुरु ।”मेरो स्वरको रन्कोले होला शायद, बाजे हडबडाए । उनले दाइहरूलाई पुलक्क हेरे । अनि निस्तेज स्वरमा प्रत्युत्तर नमस्कार गरे, “नमस्कार, सर !”के सोचेर हो मलाई थाहा भएन, दाइहरूले व्यङ्ग्य–मिश्रित मुस्कान आदान–प्रदान गर्नुभएको मैले छनक पाएँ । मलाई थाहा थियो, क्रियापुत्री बसेका शुद्ध ब्राह्मणले साना जातका अशुद्ध मानिसहरूसँग बोल्नु हुँदैन । बोले सत् डग्छ, धर्म नाश हुन्छ । क्रियापुत्री ब्राह्मणहरूका पनि महाब्राह्मण गुरुदेवले बोल्नु हुने त झन् कुरै भएन । म अछूत, उनी महाब्राह्मण ।के सोचेर हो मलाई थाहा भएन, दाइहरूले व्यङ्ग्य–मिश्रित मुस्कान आदान–प्रदान गर्नुभएको मैले छनक पाएँ । मलाई थाहा थियो, क्रियापुत्री बसेका शुद्ध ब्राह्मणले साना जातका अशुद्ध मानिसहरूसँग बोल्नु हुँदैन । बोले सत् डग्छ, धर्म नाश हुन्छ । क्रियापुत्री ब्राह्मणहरूका पनि महाब्राह्मण गुरुदेवले बोल्नु हुने त झन् कुरै भएन । म अछूत, उनी महाब्राह्मण । म धूलीकण, उनी भगवान्का साक्षात् वारिसे । सूर्याेदयको ब्रह्म मुहूर्तमा अछूतसँग उनी बोलिसके ! हे भगवान् ! यो के अनर्थ हुन गयो ?मोर्चामा खडा हुँदै मैले हेरेँ, पुरोहित बाजे रनभुल्ल छन् । आँखामा चमक छैन, अनुहारको कान्ति अन्तध्र्यान भएको छ । र, नूर गिरेका गुरुका नयन भूमिसात् भएका छन् । बैरी जब आइलाग्छ, ज्यान जोगाएर भाग । बैरी जब भाग्न थाल्छ, कछाड कसेर लखेट । बैरी जब थाक्छ, बेस्मारी गोद । बैचारिक मोर्चाको नीति पनि त आखिर यही हो । अहिले बरा गुरु भाग्दै छन्, म लखेट्दै छु । घर कता पर्‍यो गुरु ? जहान–परिवार कति छन् ? पुरेत्याइँ कर्ममा प्रवृत्त हुने पे्ररणा कहाँबाट प्राप्त भयो ? आतेपाते धन्दामा संलग्न भएको कति दसक भयो ? गरुड पुराणको धन्दाबाट बर्षमा कति हात लाग्छ ? म गुरुजीमाथि प्रश्नको ओइरो लगाउन थालेँ । गुरुको मुख अँध्यारो छ । अनुहारमा मानौँ घृणाको कालो बादल लागेको छ । बोली असहज छ, घरीघरी जिब्रो लर्वरिन्छ । लौ, गुरुका कन्चटमा त चिटचिट पसिना पो आइसके !शूद्रको अपवित्र मुखबाट प्रकट भएका प्रश्नहरूको घेराउमा परेका पवित्र गुरुले तत्काललाई मोर्चा त्याग गर्ने नीति अवलम्वन गरे । उनी जुरुक्क उठे । बाहिर निस्केर चप्पल लाउँदा–लाउँँदै उनले जनै कानमा सिउरिए । अनि चप्पल पड्काउँदै लघु वा दीर्घशङ्का गर्न चर्पीतिर क्विक मार्च गरे । अलिबेरमा आँगनको पल्लोछेउको पानीको पम्प जोड–जोडले चलाएको आवाज आयो । कोठाभित्रसम्म सुनिने गरी मुख कुल्ला गर्दै गुरुले विस्फोटक काइदाले पानी भुइँमा पछारे । यस प्रकार शूद्रसँग बोल्नाले अशुद्ध भएको गुरुको मुखशुद्धिसँगै आत्मशुद्धि कार्य पनि विधिवत् रूपले सम्पन्न भयो ।बरा दुखिया गुरुजी ! मैले मनमनै भने । अनि दाइहरूलाई सोधेँ, “दाइ, म त अछूतको दर्जामा छु । छूतमध्येका महाछूत गुरुसँग मैले बोल्नु हुन्नथ्यो होला, कि कसो ?”ठूल्दाइले सहज मुद्रामा भन्नुभयो, “उहिलेका कुरा गर्ने हो भने, केटा, तेरो कुरो ठीक हो । गुरुसँग त के तैँँले दिदी–बहिनीसँग पनि बोल्नु नहुने हो । तैँले बोलिहाले पनि हामी क्रियापुत्रीले जवाफ फर्काउन नमिल्ने हो । गुरुको त झन् कुरै भएन । तर, हेर् केटा, उहिलेका कुरा खुइलिए । जमानाले पल्टा खायो ।”ठूल्दाइले सहज मुद्रामा भन्नुभयो, “उहिलेका कुरा गर्ने हो भने, केटा, तेरो कुरो ठीक हो । गुरुसँग त के तैँँले दिदी–बहिनीसँग पनि बोल्नु नहुने हो । तैँले बोलिहाले पनि हामी क्रियापुत्रीले जवाफ फर्काउन नमिल्ने हो । गुरुको त झन् कुरै भएन । तर, हेर् केटा, उहिलेका कुरा खुइलिए । जमानाले पल्टा खायो ।”“नबोलुँ, बोल्न खोज्ने एकाघरका सँग कसरी नबोलुँ । बोलुँ, आफ्नो जात र धर्म भुस हुने भो । विचरा गुरुजीलाई हत्ते भयो ।”साँल्दाइ स्वभावले अलि झोँक्की हुनुहुन्छ । पाउ पुजेका गुरुदेवबारे भन्न थाल्नुभयो, “चलिआ’को चलन चटक्कै छाड्न नसकेर पो । यस्ता पदुवा गुरुको धन्दा दछिना र टपरी न हो ।”गुरुको पुनरागमन भयो । गम्छाले मुख पुछ्दै आएका गुरुका कानमा जनै अड्किरहेकै थियो ।मोर्चा बाजेलाई एकलौटी छाडिदिएर बाजेकै शैलीमा चप्पल पड्काउँदै म आफनो कोठातिर लागेँ ।तेह्रघरमा भान्सा चारवटा छन्, चार जातका चारैवटा भान्सा । अति शुद्ध पुरोहित बाजेको अति शुद्ध तहको भान्सा छ । मझौला तहका शुद्ध क्रियापुत्री दाइहरुको दोश्रो भान्सा छ । त्यसभन्दा कम शुद्ध तहका दिदी–बहिनीको तेस्रो भान्सा छ । घरभित्रको काम सघाउन आउने जुठोले नछोएका सोल्टिनीहरूको चौथो भान्सा छ । म कुन भान्सामा सहभागी बन्ने हो ? हिन्दू वर्णाश्रममार्गी धार्मिक संहिताको ध्वजामुनि जटिल प्रश्न उठ्यो । प्रथम दुई भान्साको सहभागी बन्ने हैसियत त मेरो छँदै थिएन किनभने जातको तह विभाजनमा म तल पातालमा शूद्रको दर्जामा परेको थिएँ । मेरो हकदावी केही थिएन, न त मेरो रुचि र रोजाइ नै केही थियो । मेरो एक मात्र चिन्ता थियो— मेरो उपस्थिति कसैका लागि भार नबनोस् । यो ‘कसै’भित्र आतेपातेमार्गी गुरुदेव पनि परेका थिए ।घरमा भान्सा चारवटा छन्, चार जातका चारैवटा भान्सा । अति शुद्ध पुरोहित बाजेको अति शुद्ध तहको भान्सा छ । मझौला तहका शुद्ध क्रियापुत्री दाइहरुको दोश्रो भान्सा छ । त्यसभन्दा कम शुद्ध तहका दिदी–बहिनीको तेस्रो भान्सा छ । घरभित्रको काम सघाउन आउने जुठोले नछोएका सोल्टिनीहरूको चौथो भान्सा छ । म कुन भान्सामा सहभागी बन्ने हो ? हिन्दू वर्णाश्रममार्गी धार्मिक संहिताको ध्वजामुनि जटिल प्रश्न उठ्यो ।मलाई दिदी–बहिनीको भान्सामा सहभागी बनाइयो । नून–खुर्सानीबाट बञ्चित उसिनेका आलु अथवा खल्लो घिउ–भात अथवा फलाहार । भोजनका विविधता यति नै थिए । म बस्ने र दिदी–बहिनी बस्ने गुन्द्रीका बीचमा स्पष्ट लछुमन–रेखा कोरिएको थियो । त्यो रेखा नाघ्नु मेरा लागि निषिद्ध थियो । एउटै आमाका कोखबाट जन्मिएका, एउटै आमाको काखमा बसेर एउटै आमाको दुध चुसेर बाँचीबर्ती हुर्किएका हामीलाई धर्म नाउँको क्रुर पाखण्डले तीन चिरा पारेर फुटाइदिएको थियो । त्यो फाटोलाई अकण्टक राख्न भगवान्का हल्दाररुपी पुरोहित बाजे गुप्त भेषमा हाजिर थिए ।लछुमन–रेखाको उल्लङ्घन हुन बेर लागेन । सहज र स्वाभाविक मानवीय प्रवृत्तिलाई असहज र अस्वाभिक विभाजन–रेखा वारिपारिका साँगुरा वृत्तभित्र कति दिन कैद गर्न सकिन्थ्यो र ? कैदखानाका पर्खालहरू तोडिए । यताका गुन्द्रीको विटले पत्तै नपाई उताका गुन्दीको विट छोइसकेछ । हामी दुवै गुन्द्रीवासी— वैश्य र शूद्र— अब एउटै गुन्द्रीमा एकै गोलोमा एकाकार भयौँ ।त्यो दिदी–बहिनीको गोप्य निर्णय हो शायद । टुप्पीधारी चिन्डे टाउकाले सुसज्जित भइ लगौटी र धोतीको भेषमा कोरामा सहभागी नहुने नाथेलाई नूनबाट किन वञ्चित गर्नु ? एउटा प्रस्ताव प्रस्तुत भयो— भाइ, तैँले सोल्टिनीहरूको भान्सामा खाए पनि त भयो । दिदी–बहिनीको कृपापूर्ण प्रस्तावलाई शिरोपर गर्दै तेस्रो दिनदेखि म सोल्टिनीहरूको लवणयुक्त भान्सामा सहभागी भएँ । बारनाको अभिप्रायले मैले आफूलाई नूनदेखि बाहिर राखेको थिइनँ । जे दिन्छन्, त्यो खान्छु भन्ने मात्र मेरो अभिप्राय थियो । म शूद्रलाई अब भने लवणलाभ भइदियो, र मेरो भोजन बल्ल सुस्वादु र सुखद् भयो ।चौधएक कानबाट दुई कान हुँदै प्रसार भएको समाचार मधेसको मैदानभरि व्याप्त हुन पुग्यो । फलानाका छोरा फलानाले सनातन हिन्दु विधिअनुसार आमाको काजक्रिया गर्न इन्कार गर्‍यो । त्यो मातृद्रोही हो ! त्यो म्लेच्छ हो ! त्यो पतीत हो । त्यो पापी हो ! कृतघ्न कर्मचाण्डाल हो त्यो ! त्यो नराधम हो ! त्यो विवेकहीन पशु हो ! पुरोहित बाजेका बफादार सेनामेना रुढिगत संस्कारको आदेशमा बाजेको मोर्चामा एकत्रित हुन थाले । म आक्रामक एवं क्रूर कटाक्ष तथा घृणापूर्ण भाषणको घेरामा पारिएँ । आक्रमणको मोर्चामा पहिले बूढो पुस्ताका बढीवा, बडीआमा, मामा, सानीमा आदि प्रस्तुत भए ।एक कानबाट दुई कान हुँदै प्रसार भएको समाचार मधेसको मैदानभरि व्याप्त हुन पुग्यो । फलानाका छोरा फलानाले सनातन हिन्दु विधिअनुसार आमाको काजक्रिया गर्न इन्कार गर्‍यो । त्यो मातृद्रोही हो ! त्यो म्लेच्छ हो ! त्यो पतीत हो । त्यो पापी हो ! कृतघ्न कर्मचाण्डाल हो त्यो ! त्यो नराधम हो ! त्यो विवेकहीन पशु हो ! पुरोहित बाजेका बफादार सेनामेना रुढिगत संस्कारको आदेशमा बाजेको मोर्चामा एकत्रित हुन थाले । म आक्रामक एवं क्रूर कटाक्ष तथा घृणापूर्ण भाषणको घेरामा पारिएँ ।मान–मर्यादा एवं प्रतिष्ठायुक्त फलाना जिजुबाजेका सन्तानले यस्तो अनर्थ व्यवहार गर्ने ? हेर हग्नेलाई भन्दा देख्नेलाई लाज लागेको ? कुलको गहनो भनेर हामी भने बखान गर्दैँ हिँड्ने, आफू भने कुलका नाकमा गुहु लाइदिने ? जन्म दिने आमालाई जानीजानी नर्कको बाटोतिर घचेट्ने कपुत ! गरी बिराउने एउटा पापी, भनाइ खाने कुलका सकल बन्धु–बान्धवहरू ! कपाल खौरेर सानो भइन्छ ? लगौँटी लाएर के विग्रन्छ ? बाह्र दिन नून नखाँदा हिरिक्क प्राण जान्छ ? पुजेका पुरोहितका गोडामा ढोगिदिँदा निधार झर्छ ? आद–दस रात राडीमा सुत्दा छाला खुइलिन्छ ? आमाको माया छोरामाथि, छोराको माया अधर्ममाथि । यस्तो भएपछि लोकका अगाडि हामीले कसरी नाक–मुख देखाउनु ? बरु तँ आउँदै नआएको भए हुन्थ्यो । वित्थामा काठमाडौंदेखि हाम्फाल्दै आउने अनि जोरीपारीका अगाडि हेरिनसक्नु जात्रा देखाउने ?म जब यसरी पुरोहित बाजेका सेनाको घेरामा पर्थेँ, बाजे ढोकाबाहिर उतातिर छेलिएर उभिँदै गर्व र सन्तोषकासाथ आक्रमणको अवलोकन गर्थे । जब उनका र मेरा आँखा जुध्थे, उनी चप्पल पड्काउँदै त्यहाँबाट हुत्तिन्थे । आफ्नो लडाकू गणलाई हौस्याएर मोर्चातर्फ मार्च गराउनमा बाजेको के कति भूमिका थियो, त्यो त मलाई थाहा छैन । मेरो आशङ्का भन्छ— यसमा गुरुदेवको भूमिका उल्लेखनीय हुनुपर्छ । किनभने जीवनमा पहिलो पटक उनको रुढिगत आस्थामाथि धावा बोलिएको थियो । अन्धविश्वास र कुसंस्कारमा आश्रित उनको पेट पाल्ने व्यवसायमाथि नीलो आकाशबाट हठात् बज्र चड्किन आइलागेको थियो । म जगत्द्वारा दण्डवत् गरिन लायकको देवदूत हुँ भन्ने उनको अभिमानमा मर्मान्तक ठेस लागेको थियो । जगत्लाई पाउमा ढोगाएर आतेपाते गरिखाने उनको धन्दामा खतराको घण्टी बजेको थियो ।पुरोहित बाजेका रुढि, रहस्य र हठको परम्परामा दीक्षित लडाकुहरूसँग सुरुमा त मैले पनि तर्क–विर्तक गर्न खोजेँ । तर मेरो भन्नु कसैलाई सुन्नु थिएन, सबैलाई आफ्नो भन्नु मलाई सुनाउनुमात्र थियो । त्यसैले  मैले मौन व्रत धारण गरेँ ।  र, गुरुजीका सेनामेनाको एकोहोरो, अधीर र चरम् असहिष्णु निन्दा मैले  चुपचाप सुनेँ । आखिरमा मैले यति मात्र भनेँ, “यो मेरो विश्वास हो । प्रजातन्त्रमा सबैलाई आफ्नो विश्वासमा चल्न छूट भए मलाई मात्र किन नहुनु ?” तर मेरो त्यो कथन शून्य आकाशलाई लक्ष्य गरी प्रक्षेपण गरिएको निशानारहित तसर्थ निष्प्रभावी कथन सावित भयो ।पुरोहित बाजेका रुढि, रहस्य र हठको परम्परामा दीक्षित लडाकुहरूसँग सुरुमा त मैले पनि तर्क–विर्तक गर्न खोजेँ । तर मेरो भन्नु कसैलाई सुन्नु थिएन, सबैलाई आफ्नो भन्नु मलाई सुनाउनुमात्र थियो । त्यसैले  मैले मौन व्रत धारण गरेँ ।  र, गुरुजीका सेनामेनाको एकोहोरो, अधीर र चरम् असहिष्णु निन्दा मैले  चुपचाप सुनेँ ।तेस्रो दिन अपरान्ह आगाका ज्वाला ओकलिरहेको टिनको छानोमुनि झिल्सिँदै बसिरहेको थिएँ, एक अपरिचित महिला हुर्रिँदै मेरो कोठामा पसिन् । पुष्ट अुहार र सुडौल शरीर देख्दा उनी खानदानी घरानाकी जस्ती लाग्थिन् । भेषभुषाले भने उनी विधवा थिइन् ।“तिमीले के गरेको यो ?” पदचापसँगै आएको उनको आक्रोशयुक्त गर्जनले मेरा कानका कोमल जालीमा कठोर प्रहार गर्‍यो ।उनको “तिमी” तहको सम्बोधन सुनेर म बिलखबन्द परेँ । स्मृतिका पत्रहरू पल्टाएर सम्झिन खोजेँ, मेरो स्मृतिको सन्चित भण्डारमा अङ्कित पात्रहरूको गोलोमा त्यो अनुहार कहीँ कतै गोचर भएन ।“आफू नाङ्गै भएर दुनियाँलाई हँसाउने ?” उनको दोश्रो प्रहारको तोड ममाथि यसरी बज्रियो ।“तपाई को हुनुहुन्छ ?” विनम्र भावले मैले उनको परिचय मागेँ ।“म जोसुकै हुँ तिमीलाई के मतलब ?” उनको त्रूmद्ध कण्ठबाट अग्निवर्षा भयो । “जात र कुजात छुट्याउन नजान्नेलाई आफ्नो र बिरानोको केको खोजीनीति ? हेर जुल्फी ! आमा मर्‍या बेलाँ पनि जुल्फी लर्का’र बस्न हेर लाज नलाग्या !”उमेरले पचास नाघेकी हुँदी हुन्, तर शारीरिक अवस्थाले उनी पैँतालीस भन्न सुहाउने थिइन् ।“दिदीको भन्नु सिद्धिएन ?”“भन्नु–सुन्नु होइन, मलाई त कपाल भुत्ल्या’र चरीनाङ्गै पारिदिन मन लाग्या छ ।” यति भनेर उनी फन्किँदै बाहिर गइन् । ढोका उतातिर छेलिनासाथ उनी फेरि फर्केर आइन् ।“जुन कोखबाट जन्म्यो उही कोखलाई लात्तले हान्ने ?” उनी क्रूद्ध सिँहिनीझैँ गर्जिइन् । “हेर जुल्फी हल्ला’को ! पाप र पुण्यको छ्यान–विवेक छैन । आफू भने खूब पढे–लेख्या मान्छे रे । यस्तै हुन्छ पढे–लेख्या मान्छे ?” मलाई घुरेर दागा धरेर खुट्टा बजार्दै उनी भर्‍याङबाट ओर्लिइन् ।“जुन कोखबाट जन्म्यो उही कोखलाई लात्तले हान्ने ?” उनी क्रूद्ध सिँहिनीझैँ गर्जिइन् । “हेर जुल्फी हल्ला’को ! पाप र पुण्यको छ्यान–विवेक छैन । आफू भने खूब पढे–लेख्या मान्छे रे । यस्तै हुन्छ पढे–लेख्या मान्छे ?” मलाई घुरेर दागा धरेर खुट्टा बजार्दै उनी भर्‍याङबाट ओर्लिइन् ।पुरोहित बाजेको मोर्चा सुगठित र सुदृढ हुँदै गयो, मेरो मोर्चाको धरातल हल्लियो । मेरो मोर्चालाई काँध थाप्ने पाको पुस्ताका सदस्यहरू हुँदै नभएका होइनन् । अलिबेर अघि एकजना सत्तरी–पचहत्तर बर्षका बूढा आएका थिए । गम्म जीउडाल, दुई ओठका कापमा टलक्क टल्किने हाम्री आमाका जस्ता नक्कली दाँत । मधेसका मुखिया भन्न सहाउने बूढा बडो खाइलाग्दा थिए । उनी हाम्रो मावलीपट्टिका टाढाका नातेदार रहेछन् । वेदान्ती विद्यामा प्रवृत्त, शास्त्रार्थको कलामा ठूलो सीप आर्जन गरेका र भाँती पारेर तर्क गर्न निकै निपुण ती बूढाले मेरो आचरणको समर्थन गरे ।“गाँठी कुरो आत्मज्ञान हो, बाबु ।” नक्कली दाँतभित्रबाट उनले भने, “यो बाहिरी आडम्बर केही होइन । अज्ञानीहरू कराउँछन्, कराऊन् ।”बूढाको आड पाएर मैले गम खाएँ— मोर्चामा लडाकूविहिन सेनापति त म पनि होइन रहेछु । तर शक्ति सन्तुलनको हिसाबले मेरो सैन्यबल कमजोर छ, फाट्टफुट्ट सिला खोज्नुपर्छ । आवेग, जोस र आक्रमकताको दृष्टिले त मेरो सैन्यबल एकदमै सुस्त र शुष्क छ । वास्तवमा मोर्चामा छाती थापेर भिड्न अग्रसर नहुने सैन्यबलको गणना गर्नु नै व्यर्थ छ !अघिल्लापरिमार्जित ‘आमा र यमदूतहरु’आमाका लागि सबैभन्दा अप्रिय चिज मुत्युहेर्दा–हेर्दै, मेरा आँखैअगाडि मलाई जन्म दिने आमा कतै शून्यमा अलप हुनुभयो‘काजक्रियाको चलिआएको रीतमाथि मेरो विश्वास छैन, काका ! त्यसैले म केही पनि गर्दिनँ’यो सरल र सोझो कुरो हो, गुरु । कर्मकाण्डको चक्रव्यूहमा म प्रवेश गर्दिनँ !#आमा र यमदूत#कर्मकाण्ड#खगेन्द्र संग्रौला