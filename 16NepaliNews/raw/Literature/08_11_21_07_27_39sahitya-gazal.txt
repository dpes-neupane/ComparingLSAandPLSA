-कल्पना न्यौपाने कस्तो विगत बोकी आयौ, बताउँछौ त मलाई पूरा  दिल खोलेर भन्छौँ भन सुन्छु आज तिम्रा कुरा  मायाँ के हो, कस्तो हुन्छ, थाहा छैन मलाई त । साँच्चै घरजम जोड्छौँ भने सुन्छु आज तिम्रा कुरामेरो मनको मझेरीमा, तिमी बसाइ सर्ने हो कि  तिम्रो दिलमा गुँड लगाउँ, सुन्छु आज तिम्रा कुरा  ठाक्क ठुक्क पर्यो भने मनमुटाव भयो भने  के–के भनी फकाउँछौ त, सुन्छु आज तिम्रा कुरापीर व्याथा बाँढ्ने हो कि, दुःखसुख साट्ने हामी  सत्य साँचो भन प्रिय, सुन्छु आज तिम्रा कुरा  तिमी हाकिम म चाहिँ पियन, हुनुपर्ने हो कि भोलि खेस्रा कोरा सम्झौताको, सुन्छु आज तिम्रा कुराछोरा होलान् छोरी होलिन, लालन पालन गर्नुपर्ला  तिम्रो रोल कस्तो हुन्छ, सुन्छु आज तिम्रा कुरा  घरको काम सबै मेरो, भन्छ हाम्रो समाजले त तिम्रो कदम कस्तो हुन्छ, सुन्छु आज तिम्रा कुरातिम्ले घरको काम गर्दा, दुःखी होलिन तिम्री आमा  के भनेर सम्झाउँछ्यौ, सुन्छु आज तिम्रा कुरा  मैले अफिस गरेकोमा कुरा काट्लिन तिम्री दिदी  के भूमिका निभाउँछौ, सुन्छु आज तिम्रा कुरातिमीलाई सधैँ खुशी राख्छु भनिरहन्छौ घरी घरी  हिसाब किताब प्रष्ट पार, सुन्छु आज तिम्रा कुरा  कोर खेस्रा सम्झौताको, हामी दुवै सही गरौँ  न्याय निसाफ प्रष्ट पार, सुन्छु आज तिम्रा कुराखुशी भए सुख मिल्छ, यति नै हो मैले जान्या  बताऊ तिम्ले अरु जान्या, सुन्छु आज तिम्रा कुरा  एक रथका दुई पाङ्ग्रा हामी, एक्लै हुन्न यात्रा पूरा  सत्य सत्य मेरो खसम, सुन्छु आज तिम्रा कुराहामी हाँस्दा संसार खुल्छ, उन्छु प्रितको माला पूरा  साँच्चै घरजम जोड्छौ भने सुन्छु आज तिम्रा कुरा  के के भनी फकाउँछौ त सुन्छु आज तिम्रा कुरा सत्य सत्य मेरो खसम सुन्छु आज तिम्रा कुरा ।