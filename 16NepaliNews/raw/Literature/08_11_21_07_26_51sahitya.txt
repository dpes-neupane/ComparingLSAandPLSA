-सन्दिप पौडेल  चैत ४ गतेसम्मको लामो फाइनल परीक्षाको थकाइलाई मेटाउन नपाउँदै ५ गतेबाट नै गुजरातको लागि हाम्रो यात्र करिब १ महिना अगावै तय भएको थियो । विद्यार्थीहरूको सर्वाङ्गीण विकासका लागि र अन्तर्राष्ट्रिय शैक्षिक प्रणालीको जानकारी दिने उद्देश्यले लुम्बिनी वाणिज्य क्याम्पस बुटवलले एमबीएका विद्यार्थीका लागि भारतीय प्रधानमन्त्री नरेन्द्र मोदीको जन्मस्थान गुजरातसम्मको शैक्षिक भ्रमणको आयोजना गरेको थियो । भ्रमणमा लुम्बिनी वाणिज्य क्याम्पस बुटवलका एमबीए डाइरेक्टर प्रो.डा. ताराप्रसाद उपाध्याय र क्याम्पस प्रमुख प्रो. डा. ईश्वर गौतमसहित एमबीएका ३१ जना विद्यार्थीसहित जम्मा ३३ जनाको सहभागिता थियो । ५ गते रातको १०ः२० बजेको रेलको टिकट कन्फर्म भएकाले हाम्रो टोली दिउँसोको करिब १ बजेतिर बुटवलबाट बसमा यात्रा आरम्भ गर्यो । भैरहवासम्म विद्यार्थीहरू उठाउँदै उठाउँदै जाँदा करिब २ः३० बजे हामी सुनौलीमा पुगियो । सुनौलीबाट बस चढेर गोरखपुरतिरको यात्रा तय भयो । टोलीमा धेरैजसो विद्यार्थीहरू भारतको पहिलो पटक भ्रमण गर्ने थियौँ र कतिपय पहिलो पटक रेलको यात्रा गर्न पाउने भयौँ भनेर उत्साहित पनि थियाँै । बसमा रमाइलो गर्दै हामीहरू करिब ७ बजेतिर गोरखपुर रेल्वे स्टेसनमा पुगियो । रेल्वे स्टेसनमा पुगिसकेपछि हामीहरू सबै वेटिङ रुममा व्यागहरू राखी पहिलो रेलअनुभवलाई कुर्दै गर्दा केही साथीहरू इन्डियन सीमहरू किन्न बाहिर निस्कियौं । सिम किनेर घरतिर खबर गरिसकेपछि खाना खान होटलतिर प्रस्थान गरियो । होटलमा काम गर्ने एकजना नेपाली नै रहेछन् । हामीलाई केही सहज महसुस भयो नेपाली भेट्न पाउँदा । खाना खाइसकेपछि हामी स्टेसन फर्कियौँ । स्टेसनमा आइपुगेपछि थाहा भयो टे«न डिले छ भन्ने । हामीसँग कुर्नेबाहेक अरू उपाय पनि थिएन । पहिले रेलको यात्रा गरिसकेका केही साथीहरू आफ्नो अनुभव सुनाउँदै थिए । कोही झोलामा टाउको अड्याएर निदाउन थालिसकेका थिए । कोही सेल्फी खिचेर फेसबुकमा पोस्टाउँदै थिए । स्टेसनमा बसेर आधा केजी मच्छर मारिसक्दा पनि टे«नको कुनै अत्तोपत्तो थिएन । ६ गते साथी गौरवको बर्थडे परेको हुनाले १२ बजे मनाउने हामीले तयारी गरिरहेका थियौँ । लड्डुको केक बनाएर मनाएको बर्थडेले हाम्रो यात्रालाई अविस्मरणीय बनाउन अझै टेवा ग¥यो । ४ घण्टा ढिलो गरेर करिव २ बजे तिर स्टेसनका एनाउन्स भयो रेल आउँदैछ भनेर । हामी अर्ध निन्द्राबाट उठेर हतारहतार झोला समाल्न थाल्यौँ । पहिलो पटक रेल चढ्न लागेको कतै छुटिनेपो हो कि भन्ने डरले निकै हामी सतर्क थियौं । सबैजना आफ्नो सिटमा बसिसकेपछि नयाँ अनुभवको एक नयाँ यात्रा सुरु भयो । उत्सुकताले हामीहरूको निन्द्रा हराइसकेको थियो । अन्य यात्रहरू निदाइरहेका थिए । हामीहरू पनि आफ्नो आफ्नो सिटमा निदाउने सुर गर्दै थियौं तर सायद निन्द्रादेवी नेपालमा नै छुटिछन् । २०५३ किमिको गोरखपुरदेखि राजकोटसम्मको यात्रा निकै रोमाञ्चक बन्यो । दिनभरि यताउता गरिरहने चाय–चाय स्वरले दिक्क बनाएको त थियो तर बेलाबेलामा साथीहरूबीच हुने गफले र नयाँ नयाँ ठाउँहरूको दृश्यले ऊर्जा थपिरहेकै थियो । रेल सुरुदेखि नै ढिला चलिरहेको थियो । हामी हाम्रो योजनाभन्दा ढिलो पुग्छौं भन्नेमा विश्वस्त थियौं । ६ र ७ गते हामी पुरै रेलको यात्रामा नै रमायौँ । ७ गते साँझ ७ बजेतिर राजकोट पुगियो । राजकोटमा हामीलाई रिसिभ गर्न सौराष्ट्र युनिभसिर्टीबाट बस आएको थियो । सौराष्ट्र युनिभसिटीले हामीहरूलाई बस्ने तथा खाना खाने व्यावस्था गरेको थियो । कतिबेला ठूलाठूला पुलमुनिबाट त कतिबेला ठूलाठूला पुल माथिबाट गुजरातको भौतिक विकासलाई नियाल्दै हामी युनिभर्सिटी पुग्यौ । युनिभर्सिटी पुगिसकेपछि हामी फ्रेस भएर खाना खायौँ । खानाको परिकारहरू पनि निकै नौला नौला थिए हाम्रो लागि । गुजराती खानाको पहिलो पटक स्वाद लिँदै थियौँ । ड्राई सिटीको रूपमा प्रसिद्ध गुजरातमा मदिरा निषेध गरिएको रहेछ । प्रायजसो गुजराती साकाहारी नै हुने रहेछन् ।हामीलाई पनि साकाहारी भोजनले स्वागत गरे । खानामा अत्याधिक चिनीको प्रयोग गरिदो रहेछ । दाल, तरकारी सबैमा चिनीको प्रयोगले गर्दा हामीलाई अलि के नमिले नमिलेजस्तो आभास भइरहेको थियो, तर पनि भोजनभन्दा भोक मीठो भन्ने सिद्धान्तलाई आत्मसाथ गर्दै पेटको देउतालाई गुलियो खाना अर्पित गरियो । खाना खाइसकेपछि सौराष्ट्र युनिभर्सिटीका कलपति प्रतापसिङ चौहानसहित अन्य प्रोफेसरहरूको टोलीले हामीलाई युनिभर्सिटीको परिक्रमा गराउँदै सामान्य परिचय दिनुभयो । केही क्षणको भ्रमण पश्चात हामीहरू युनिर्भसिटिको गेष्ट हाउसमा अर्को दिन गर्ने प्रिजेनटेसनको तयारी सकाएर आएर आराम ग¥यौँ । अर्को दिन ८ गते बिहानै उठिसकेपछि गुजराति ब्रेकफास्टसँगै हामीहरूलाई १० बजेसम्म बजार घुम्ने अनुमति तारा सरबाट प्राप्त भयो । हामी केटाहरूको टाली बनाएर बजार घुम्न निस्कियौ । अटोमा चढेर एकछिन बजार घुमियो । बजारघुम्ने क्रममा केही गुजराती शब्दहरू प्नि सिक्ने अवसर प्रप्त भयो । ‘केम छो’, ‘बरोबर छे’, ‘आभार’ जस्ता शब्दहरू पटक–पटक दोहोर्याउँदै रमाइलो गर्दै गर्दा फर्किने बेला भएछ । फर्किंदा एउटै अटोमा १२ जना केटाहरू बसेर आउँदाको क्षण अझै अविस्मणीय बन्यो । युनिभर्सिटी आएपछि हामीहरू फ्रेस भएर कन्फ्रेन्स हलतिर लाग्यौं । त्यहाँ सौराष्ट्र युनिभसिर्टी र लुम्बिनी वाणिज्य क्याम्पस बीच एमओयूमा हस्ताक्षर गर्ने विशेष कार्यक्रम थियो । युनिभर्सिटीको तर्फबाट आयोजना भएको कार्यक्रममा हामीले पनि नयाँ कुरा सिक्ने अवसर प्राप्त गर्यौं ।त्यहाँको स्वागत गर्ने तरिका र कार्यक्रम सञ्चालनको संरचना हामीहरूले गर्दै आएको भन्दा केही भिन्न भएको महसुस गर्यौँ । एम.ओ.यु.को कार्यक्रम सकिएपछि हामीहरू त्यहाँका विद्यार्थीहरूसँग केहीबेर परिचयात्मक कार्यक्रम गर्यौँ । सो कार्यक्रमले त्यहाँको पठनपाठन शैली, परीक्षा प्रणाली, शैक्षिक गुणस्तर, भौतिक सुविधा, विषयगत क्रियाकलापहरू, रिसर्च पेपर तथा अन्य समग्र युनिर्भसिटीको बारेमा जान्ने मौका मिल्यो । त्यसपछि हामी खाना खान पुनः बास बसेको स्थानतिर लाग्यौ । उही गुलियो खाना खाएर हामी पुनः कन्फ्रेन्स हलमा गयौँ र हामीले तयार गरेको नेपाल परिचयात्मक प्रिजेनटेसन प्रस्तुत गर्यौँ । अरविन्द पाठक, अन्जली पन्थी र गीता न्यौपानेले प्रस्तुत गरेको प्रिजेनटेसनमा नेपाललाई विश्वमा परिचय दिने हिमाल, लुम्बिनी, पोखरा, बन्जी, र्याफ्टिङ, संस्कृति, पशुपतिनाथ जस्ता कुराहरू समावेस गरिएका थिए । साथै लुम्बिनी वाणिज्य क्यामपसको बारेमा सामान्य जानकारी परी गराइएको थियो । त्यहाँको सम्पूर्ण कार्यक्रम सकेपछि हामीहरू सौराष्ट्र युनिभर्सिटीबाट सम्बन्धन प्राप्त हरिवन्दना कलेज पुग्यौं ।त्यहाँका शिक्षक तथा विद्यार्थीहरू सँगको अतत्र्रिmयापछि हामीहरू त्यहाँबाट निस्कियौँ । त्यस दिनको लागि औपचारिक कार्यक्रम सकिएको हुँदा हामीहरूलाई सपिङ गर्नका लागि सरले समय दिनु भयो । सबै साथीहरू राजकोट बजारमा किन मेलका लागि निस्कियौं । म, प्रविन र सुशीला भएर एकछिन बजार घुमिसकेपछि मोबाइल किन्न गयौँ । नेपालमा भन्दा निकै सस्तो बजार भएकाले साथीहरू हौसिंदै थिए । युनिर्भसिटी फर्किंदा ८ बजिसकेको थियो । आजको खाना भने अलि भिन्न थियो । खानामा चिनी कम थियो । खाना खाइसकेपछि सबै साथीहरू गफिंदै फोटो खिच्दै बस्दा १२ बजेको पत्तै भएनछ ।९ गते बिहानै उठेर हामीहरू ब्रेकफास्ट गरेपछि ई.डी.आई.आई भारतीय उद्यमता विकास संस्थानको अवलोकन गर्न हामीहरू अहमदाबादतर्फ लाग्यौं । करिब ४ घण्टाको बसको यात्रापछि हामीहरू राजकोटबाट अहमदाबाद पुग्यौ । ई.डी.आई.आई.को अवलोकन पछि र त्यहाँका शिक्षकहरूको अन्तरक्रियाबाट हामीहरूले धेरै कुराहरू सिक्ने अवसर पायांै । भारतीय सरकारले शिक्षामा गरेको लगानी र त्यसबाट उत्पादित जनशक्तिले देशमा पु¥याउने योगदानको बारेमा पनि बुझ्ने मौका मिल्यो । ई.डी.आई.आई.ले विशेषतः आईडिया भएका तर अवसर नपाएका व्याक्तिहरूलाई उचित अवसर सिर्जना गरी उद्यमी बन्न सहयोग गर्ने रहेछ । ई.डी.आई.आई.ले हामीहरूलाई त्यस दिनको खानाको व्यवस्था पनि गरेको थियो । निकै भव्य क्यान्टिनमा हामीलाई लगेर पूर्ण सत्कारको साथ खाना खाने व्यावस्था थियो ।यहाँको खाना राजकोटको जस्तो गुलियो नभएर नेपाली पाराको थियो । सबै साथीहरूले खानाको प्रशंसा गर्दै खाना खाएर त्यहाँबाट हामी ए.एम.ए.तिर लाग्यौं । ए.एम.ए.मा पुगेर केहीबेरको अन्तरक्रिया तथा लाइब्रेरी अवलोकन गरेपछि हामीहरूले औपचारिक शैक्षिक कार्यक्रमहरू सक्यौं । त्यसपछि हामीहरू गुजरातको पश्चिमपट्टि रहेको हिन्दुहरूको पवित्र धार्मिक स्थल सोमनाथको दर्शन गर्न नाइट बसमा त्यसतर्फ प्रस्थान गर्यौं । १० गते बिहानै लगभग सवा ४ सय किलो मिटरको नाइट बसको यात्रापछि हामीहरू सोमनाथको मन्दिर परिसरमा पुगिसकेका थियाँै । सोमनाथमा भगवान शिवको दर्शन गरिसकेपछि हामीहरू केहीक्षण समुद्रको अवलोकन गरेर ब्रेकफास्ट गर्यौँ । त्यसपछि हामी द्वारकामा भगवान कृष्णको मन्दिर दर्शनका लागि प्रस्थान गर्यौं । सोमनाथबाट समुद्रको तटैतट करिब २३५ किमिको यात्रापछि हामीहरू द्वारका पुग्यौं । बाटोमा पर्ने सुन्दर बिचहरूमा केही समय बस रोकेर समुद्रका मनमोहक दृश्यहरूलाई क्यामरामा र मष्तिस्कमा कैद गर्दै हामी अगाडि बढ्दै थियौं । समुद्रको तटमा ऊँटको सफारीले हाम्रो यात्रालाई धेरै रोमाञ्चित बनायो । समुद्रको तटमा आफ्नो नाम बालुवामा लेख्दै फोटो खिच्दै गर्ने साथीहरूको पनि उत्तिकै भीड थियो । बाटोमा पर्ने विभिन्न मन्दिरहरूको दर्शन गर्दै हामीहरू साँझ ५ बजेतिर द्वारका पुग्यौं । होटल मिरामा बस्ने बन्दोबस्त भयो । हामीलाई बजार घुम्न राति ९ बजेसम्मको समय थियो । द्वारकाधीश मन्दिरको परिसरमा कयौं अरू मन्दिरहरू पनि थिए । मनमा भक्तिभाव प्रकट गर्दै हामीहरू हरेक मन्दिरमा भगवानको दर्शन गर्दै थियौं । ९ बजेतिर होटल फर्किसकेपछि गुजराति थालीले पेट भरेर निन्द्रादेवीको चरणमा अर्पित भयौँ । ११ गते बिहानै समुद्रको नुनिलो पानीले स्नान गरेर हामी फेरि मन्दिरहरू दर्शन गर्नतिर लाग्यौँ । होटलमा २ बजेभित्र चेकआउट गर्नुपर्ने भएकाले हामीलाई १ः३० बजेसम्मको समय थियो । ७ बजेतिर हामी मन्दिरको दर्शन गरेर समुद्र तटमा गयौँ । केही समय समुद्रमा प्रविनको नयाँ मोबाइलबाट फोटोसेसन गरिसकेपछि हामी होटलतिल लाग्याँै । होटलमा पुगेर खाना खाइबरी हामीहरू पुनः राजकोटको यात्रा गर्यौं । द्वारकाबाट करिब सवा २ सय किलो मिटरको यात्रा तय गरिसकेपछि हामी राजकोट पुग्यौँ । राजकोटमा साझको खाना खाइसकेपछि हामीहरू रेल प्रतीक्षामा थियौँ । रातको २ बजेको टिकट थियो हाम्रो ।पहिले जस्तो ट्रेन डिले थिएन । हामीहरू अब पोख्त भइसकेका थियौँ । आफ्नो आफ्नो गु्रपको टिकट लिएर रेल चढ्याँै । फर्किंदाको रेल यात्रा अझ रोमाञ्चित बन्यो । साथीहरूसँगको रमाईला गफ अनि बेलाबेलामा तारा सर र ईश्वर सरले सुनाउने आफ्ना अनुभवले यात्रालाई उपलब्धिमूलक बनाउँदै थियो । लक्ष्मण ‘राजा’ले बेलाबेलामा लगाउने ‘च्याप्प–चिरिप्प’ गफले माहोल तताउदँै थियो । धेरैजसो साथीहरू आफ्नो आफ्नो धुनमा रेलयात्राको मनोरञ्जन लिदै थिए । हामी केही साथीहरू तारा सर र ईश्वर सरसँग राजनीतिक, वैचारिक, ग्रामीण, समसामयिक, जस्ता कुराहरू गर्दैगर्दै समय गुजार्दै थियौँ । १२ र १३ गते पुरै रेलको यात्रामा बित्यो ।समयमै छुटेको भए पनि हामीलाई ७ घण्टा ढिलो गरी करिब १४ गते बिहान ३ः३० बजेतिर गोरखपुर रेल्वे स्टेसनमा पुर्यायो । गोरखपुरबाट हामीहरू बस चढेर नेपालतिरको यात्रा सुरु गरियो । सुनौलीमा आइपुगेपछि दशगजाको बिचतिरसम्म गुड्ने झोला गुडाउँदै आएका हामी दशगजाको बिचबाट जुरुक्क उचालेर काँधमा राखी आफ्नै प्यारो देश प्रवेश गरियो । १० दिनपछि देश आएको हुँदा देशको माटोले हामीहरूलाई फूल लिएर स्वागत गरेझैँ लागिरहेको थियो । हिमालको देशका हामी समुद्रसम्मको यात्रा अविस्मरणीय बन्यो ।  लुम्बिनी वाणिज्य क्याम्पस, बुटवल