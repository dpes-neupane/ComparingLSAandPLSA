विप्लव प्रतीक काठमाडौंमा जन्मिएर यहीँ हुर्के । उनले नेपालको राजनीतिक प्रणाली र सामाजिक घटनाको उत्थान र पतनलाई नजिकबाट अवलोकन गरेका छन् । प्रतीकले संसारका विभिन्न स्थानको भ्रमण गरेका छन्, अन्य संस्कृति र समाजहरूको राम्रो अध्ययन गरेका छन् । यस फराकिलो अनुभवले उनको कवितामा ठूलो प्रभाव पारेको छ । विप्लव आम जीवनबाट प्रेरणा लिने गर्छन् । उनको विचार खँदिलो छ र उनी मानवीय मूल्यहरूमा निक्कै संवेदनशील छन् । यसैले उनका कविताहरू स्वभाविक रूपमा गहन भएर पनि सरल छन् । ‘द परसन किस्ड बाई मुन’मा उनको विस्मयको स्रोत मानवता र मानवीय सम्बन्ध हो । उनले यस सङ्ग्रहलाई अत्यन्त प्रेम र अनुरागका साथ प्रस्तुत गरेका छन् । यो सङ्ग्रह स्पेनिस र फ्रेन्समा अनुवाद भइसकेको छ । विप्लव नेपालका बहुचर्चित कवि हुन् । उनका सयौं कविताहरू अन्य साहित्यिक आलेखहरूसँगै प्रकाशित छन् । उनको ‘नहारेको मान्छे’ कविता सङ्ग्रह नेपालीमा प्रकाशित छ भने दुई नेपाली कविता सङ्ग्रह प्रकाशन हुने प्रक्रियामा छन् । हालसालै उनको पहिलो उपन्यास ‘अविजित’ प्रकाशित भयो । उनले चर्चित कवि दुर्गालाल श्रेष्ठको ‘द अनब्रिडल प्यासन’ सङ्ग्रह सम्पादन गरे । उनले फेडरिक बास्टिटको ‘द ल’लाई नेपालीमा अनुवाद गरेका छन् । यसका साथै उनले फिल्म निर्देशन गरेका छन् । उनीसँग हिमाल खबर पत्रिकामा कला र साहित्य सम्पादक भएको अनुभव छ । उनी नाम कहलिएका गीतकार हुन् । चर्चित गायक दीप श्रेष्ठले गाएको उनको गीत ‘हर रात सपनीमा ऐठन हुन्छ’ले २०५७ सालमा तीनवटा राष्ट्रिय स्तरको चर्चित अवार्ड प्राप्त गरेको छ । उनले लेखेका गीतहरूमा ‘अभया एन्ड स्टिम इन्जन’ले ‘तिम्रै लागि’, ‘माझी दाइ’ गीत गाएका छन् । उनको परिचय यतिमै सकिँदैन । उनी नेपालको एउटा कन्टेम्पररी आर्ट ग्यालरी ‘ग्यालरी नाइन’का संस्थापक हुन् । प्रस्तुत छ उनै कविसँग कोलकता बस्ने अभिजित गांगुलीले लिएको अन्तरवार्ताको नेपाली अनुवाद ।तपाईंको लेखन जीवनमा सबैभन्दा ठूलो प्रभाव केले पा¥यो ?अँ, सबैभन्दा ठूलो प्रभाव ! त्यस्ता धेरै छन् । मेरा पिता (दिवङ्गत कृष्ण प्रसाद सर्वहारा) कथाकार थिए । उनी मलाई सधैं कविता लेख्न दबाब दिन्थे । रवीन्द्रनाथ टेगोरको ‘गोरा’ मेरो पहिलो पुस्तक थियो । म अहिले पनि त्यसको वाचन शैली सम्झन्छु । मैले दोहो¥यार पढ्न रुचाएका थोरै कृतिहरूमा निकोलाई अस्त्रोभस्की, दोस्तोएभ्स्की र हरमन हेस्सेका कृतिहरू पर्छन् । संसारभर फैलिएको अन्याय, विभेद र द्वन्द्वले मलाई कवितामा प्रेम र सङ्गति खोज्न झकझकाउँछ । तपार्इंको ‘द पर्सन किस्ड बाई मुन’बारे केही भन्नुस् न, यसको प्रमुख विषय के थियो ?एउटा कवि यो विश्वभन्दा भिन्दै अर्को कुनै ग्रहबाट आएको हुँदैन । त्यसैले उसले सधैं आम मानिसको जीवनबारे लेख्छ । यसमा थोरै उनले आफ्नो आविष्कारलाई मिसाउला । म यही समाजमा बस्छु, त्यसैले म मेरा कविताहरू यही संसारमा पाउँछु । म यसमा कहिले रोधन वा गुनासो गर्दिनँ । म हाँसो र आँसु दुवैमा समान हिसाबले रमाउन अभ्यास गर्छु । त्यसैले पाठकहरूले मेरो कवितामा जीवन र दर्शनलाई हेर्ने मेरो छुट्टै शैली भेट्छन् । साथै उनीहरूले यो सङ्ग्रहमा फरक खालका कविताहरू पाउनेछन् । तपार्इंलाई ‘अविजित’ लेख्न केले प्रेरित ग¥यो । उपन्यास लेख्नु र कविता लेख्नुमा के फरक रहेछ ?आधारभूत रूपमा म आफूलाई कवि र गीतकारका रूपमा पाउँछु । गद्य मेरो सामाथ्र्यको कुरा थिएन । मैले कहिलै पनि त्यसको लागि प्रयास गरिनँ । तर जब म अमेरिकाको विभिन्न राज्यहरू घुमिरहेको थिएँ ‘अविजित’को मूल विषयवस्तुले मेरो मष्तिष्कमा बलियो गरी प्रहार ग¥यो, यो सन् २००८ को कुरा हो । मैले यसलाई अघि बढाउने योजना बनाएँ । तर त्यसलाई प्रकाशित गर्ने उद्देश्य भने थिएन । मेरो विचार यसलाई लेख्नु मात्र थियो अर्थात उपन्यासका प्रत्येक पात्रसँग जीवन रमाउने र अविजितको नयाँ विश्व अन्वषेण गर्ने थियो । कविता र उपन्यासको फरक भनेको कविता लेख्न योजना बनाउन सक्नु हुन्न, यसले तपाईं मार्फत बाटो पाउनुपर्छ । यदि कविता तपाईंको हो भने यो तपाईंसम्म आउँछ नै, यसका लागि जति नै समय किन नलागोस् । उपन्यासलाई भने तपार्इं योजना बनाएर लेख्न सक्नुहुन्छ ।प्रविधिमैत्री डिजिटल कविहरू कविताका लागि ‘इन्स्टाग्राम’, ‘टम्बलर’ तथा अन्य प्लेटफर्महरू प्रयोग गर्छन् । उनीहरूले डिजिटल साहित्यको एक नयाँ ‘जानर’ सिर्जना गरेका छन् । यो ‘टे«न्ड’लाई के भन्नुहुन्छ ?यो व्यक्तिको छनौटमा निर्भर गर्छ । अर्कोलाई हानि नगरेसम्म सबै मानिस आफूलाई मन परेको कुरा गर्न स्वतन्त्र हुनुपर्छ । तर यदि तपाईंले मलाई सोध्नुभयो भने लेखकमा प्रसिद्ध हुने चाहना हुनुहँुदैन । अन्यथा उसले आफ्नो कामको गहिराइ गुमाउँछ । प्रत्येकले फेसबुक वा अन्य माध्यममा पाउने लाइकहरूलाई आफ्नो लेखनको महानताको प्रमाणको रूपमा लिनुहुन्न । यसले तपाईंलाई महान बनाउँदैन । तिनले आफ्नो विषयमा केन्द्रित हुनुपर्छ । फरक र अर्थपूर्ण रूपमा भन्ने शैलीको विकास गर्नुपर्छ । एउटा लेखक लेखककै रूपमा रहनुपर्छ भन्ने मेरो मान्यता छ । यदि तिनले आफ्नो लेखनको आफैले प्रचार गर्न थाले भने यो उत्पादन सामग्री हुन्छ, यसले गर्दा जसले तिनलाई पढ्छन् उनीहरू पाठक हुँदैनन्, बरु उनीहरू उपभोक्तामा परिणत हुन्छन् । तपाईंको लेखन र सङ्गीतकाबीच के सम्बन्ध छ ? के एकले अर्कोलाई प्रभावित बनाइरहेको महसुस गर्नुहुन्छ ?म सङ्गीतकार होइन  तर म समर्पित सङ्गीत प्रेमी हुन् । म प्रत्येक दिन सबै प्रकारको सुन्दर सङ्गीत सुन्छु तर लेख्दा मलाई शान्त ठाउँ चाहिन्छ । सङ्गीत सुनाइले मलाई अर्थपूर्ण गीत लेख्न प्रेरित गर्छ । मैले त्यो धेरै पटक गरेको छु । सबै प्रकारको कलाले एक अर्कोलाई प्रभावित गर्छ भन्ने मेरो मान्यता रहेको छ । के तपाईंलाई कविहरूसँग समाजप्रति नैतिक जिम्मेवारी छ जस्तो लाग्छ ?हो हुन्छ । तर पहिलो कुरा एउटा कवि आफैप्रति जिम्मेवार रहनुपर्छ । उनीहरू सन्तुलित, शान्त र आफू वरपरका कुरामा धैर्यवान हुनुपर्छ । त्यसपछि तिनको कृतिले निश्चित रूपमा समाजको ख्याल गर्छ । कविता लेख्न सुरु गरेका युवा लेखकहरूलाई कुनै सुभाव ?प्रत्येकले आफ्नो बाटो आफै खोज्नुपर्छ । अन्यथा सबै कविता पढ्दा उस्तै लाग्छ । तथापि केही टिप्सहरू छन् । रुसी, इन्डिीयन, स्पेनिस, अफ्रिकन तथा अन्य धेरै क्लासिक पुस्तक पढ्नुस्, पढ्नुस् र पढ्नुस् । जति धेरै पढ्नु हुन्छ त्यति अभिव्यक्तिको फरक बाटो ठम्याउनु हुन्छ । तीबाट प्रेरित हुनुस् तर प्रभावित नहुनुस्, त्यसपछि तपाईंले बाटो पत्ता लगाउनुहुन्छ । अभ्यासबिना एक खेलाडीले सुनौलो पदक जितेको कल्पाना गर्नुुस् त । त्यसैले तपाईंको अभ्यास भनेको प्रत्येक दिन पढ्नु हो तर आफ्नै भाषामा लेख्नुस् अथवा आफ्नो पकड रहेको भाषामा लेख्नुस् । यसरी मात्र तपाईंले आफूलाई मनैबाट अभिव्यक्त गर्न सक्नुहुन्छ ।   