-हरि थापा  बुद्धको जन्मभूमि, शान्तिको देश भृकुटी, सीता र अरनिको देश विश्वको उच्च शिर सगरमाथाको देश प्रकृतिले बेहुलीझैँ  सिँगारिएको मेरो देश इन्द्रेणीको रङहरूमा चुर्लुम्म  डुबेको मेरो देश धेरै जात, धेरै भाषा र शैलीहरूले  परिचित भएको मेरो देश आफ्नै स्वाभिमान र अडानमा  बाचेको मेरो देश...यस्ता थुप्रै रीतिथितिहरूमा  रमाउँदै बाँचेको मेरो देश सूर्य उदाउँदा होस् वा अस्ताउँदा घाम लाग्दा होस् वा बादल लाग्दा असिना पानी बर्सिंदा होस् वा  गड्याङगुडुङ गर्दा, खै किन हो ? मलाई विभिन्न रूप रङले साच्चै मोहनी लाएको छ मेरी आमाले सारी लाउँदा होस् वा धोती कुर्ता लाउँदा होस् वा पाइन्ट  मलाई आमाको आभाष कहिल्यै हराउँदैन ठ्याक्कै त्यस्तै ! मेरो देशको जुन हालत होस् मलाई सदाबहार प्यारो लागिरहन्छ ।मेरो देशभन्दा कैयौँ अग्ला  कयौैँ ठूला, सफा र सुन्दर  शान्ति र समृद्धिले गगन चुमेका शक्तिशाली देशहरू कति छन् कति.. तर पनि मलाई मेरो देशको अगाडि ती सबै फिका लाग्छ ।सिमानामा नागरिक छिमेकी देशसँग लडिरहेका छन्  यता देशमा नेताहरू, मन्त्रीहरू दाजुभाइसँग लडिरहेका छन्  कुस्ती खेलिरहेका छन् । कहिले आफ्नो निजी स्वार्थका लागि कहिले सत्ताको विरुद्ध  कहिले नागरिकको विरुद्ध लडिरहेका छन् ।केही खलनायकहरू चाहिँ देशविरुद्ध उठेका छन् स्वाभिमान विरुद्ध उठे्का छन् छिमेकीले दिएको मीठो भोजनमा आफ्नो घरको पीठो बिर्सेका छन् तर छिमेकी न हुन्  कति दिन मिष्ठान्न भोजन देलान र ?बैगुनका कुरा गर्न नहुने हो बम बारुदका कुरा गर्न नहुने हो तर विवश नगरी हुँदैँ भएन । यस्ता कुख्यात भ्रष्टहरूको विरुद्ध मलाई यस्तो बम बन्न मन छ एकै पटकमा देशका  शासक मुखिष्या ठग दलाल र भ्रष्ट बलत्कारी, तस्करहरूको एकै चिहान बनाउने गरी पड्किन मन छ ।आवाज बन्द गर्नेहरूका लागि जातीय द्वन्द्व उक्साउनेहरूका लागि देशलाई विखण्डन पारी टुक्रा टुक्रा खसीका मासु  बङ्गरको मासु भाग लाएझँै  देश भाग बण्डा गर्ने औकात राख्ने  फटाह कुख्यात अपराधीहरूका लागि मज्जाले पड्किन मन छ ।मतियारहरूको तमासा हेर्दा जिउ सिरिङ्ग हुन्छ निर्मम हत्या र बलत्कारको कुराले न रातमा निन्द्रा पर्छ न दिनमा भोक त्यस्ता अपराधीलाई एकै चिहान बनाएर  मनाउनु छ दीपावली र नयाँ साल हो मलाई तिनीहरूको विरुद्ध  खरानी मात्र रहने गरी मज्जाले पड्किन मन छ ।