-डिल्लीराम अम्माइर   दुःखको पीडाबोधले कल्पनालाई झन् गहि¥याउँदै, तिखार्दै र उत्तेजित बनाउँदै अथाह क्षितिजतर्फको यात्रातिर लग्दै गरेको उनेले थाहै पाइनन् । भावनालाई न त उनले रोक्ने चेष्टा गरिन्, न त उनले आफूलाई सुगम बाटोबाट नै हिँडाउन सकिन् । बस ‘मनले भावनालाई नवीनताको यात्रातर्फ धकेलिरह्यो, उत्प्रेरित गरिरह्यो । भावना र भोगाइको सन्तान भएकाले कल्पना आफैमा अपूर्ण भएर पनि पूर्णताको खोजीमा भौँतारिरह्यो । पैतलादेखि शिरसम्म उनलाई भावनाको तेजाविरागले पोलिरह्यो । मनको तरङ्गलाई कल्पनाले साथी बनाउँदै कहिले ती युरोपका असहाय बटुवाहरूका बीचमा पुर्याएर प्रश्नहरू सोध्न पुग्र्दथ्यो त कहिले हिमालको चिसो हावाको स्वादमा आँसुको शितन पिएर बाँचेका धर्तीपुत्रहरूको मानव बस्तीमा  ।यो युगमा भन्न धेरै सजिलो छ । कल्पनाको भावलाई व्यवहारको निर्देशिकाअनुसार चलायमान बनाउने कसको हिम्मत र कसैको पीडामिश्रित दुःखलाई कल्पना गरेर भावनाको उत्प्रेरणाले व्यवहारको बाटोबाट बुझ्ने कार्यलाई आजकल झिँजो मानिन्छ । “काम कुरा एकातिर, कुम्लो बोकी ठिमीतिर” भनेझँै मनसँग बाँच्नेहरूको समवेदनाको लहरलाई छाम्नु अचेल पागलपन नै हो । यो भनाइ दुनियाँको सुख भोगेर अघाएका र एकाङ्कीको नाट्यशालामा आफू र आफूसँग रमाउनेहरूका लागि नै राखिएको होला । उनी सबै किसिमका भावनाका प्रसादहरू खाँदै र आफ्नो जीवनलाई सुरक्षित साथै भविष्यलाई सुनौलो बनाउन आएकी थिइन् क्यार युरोप, यो काकाकुलहरूको बस्ती वा भनौं बेल्जियममा । यो मर्नु र बाँच्नुको ठाउँ र महायुद्धका सबै समवेदनाहरू पचाएर भावना र कल्पनाको अथाह भारीलाई झन्झटिलो बनाइसकेको कारखानामा । यसको चाल एकनासको भएर पनि निर्जीवजस्तै भइसकेको छ शायद । मन टोलाएको छ, कल्पनाले यात्रा रोकेको छ र भावना पनि कारखानाको आवाजसँगै बतासिएको छ ।उनले आफूलाई एक्लो पाइन् यो ठाउँमा र धेरै रात एक्लै रोएर विताइन् शरणार्थी शिविरमा । दुई सन्तानकी आमाबाबुको पनि पिउने बानीले कर्तव्यको बोझलाई हलुङ्गो बनाइसकेको । तैपनि छिमेकीका छोराछोरी शहरका ठूला विद्याशालाहरूमा पढ्दै गरेका, कपालको अगाडिको रौँ काटेर पातलो चर्मलेपन जस्तै कपडामा ठाँटिएर नाङ्गो पनमा रमाउने कोरलीहरूको चाल ढालले आफ्नो सन्तानहरू पनि नमिठो गरी बाङ्गिएका र झिजोल्किएका कारणले उनलाई यो ठाउँसम्म ल्याइपुर्यायो । उनले शिविरका प्रत्येक पाउरोटीको गाँससँगै भविष्यका सुकिला भोजपात्रका दानाहरू निलिरहेकी थिइन् र सङ्लो सुपसँगै सपना पिइरहेकी थिइन् ।हुन त अलिकति समय स्कटल्यान्डको हावाको स्वाद र नरमाइलो लाग्ने रमाइलो मजा लिएर बिताएकी थिइन् । त्यहाँको पढाइले पुगेन अरे पीआरका लागि  । कामले जसोतसो घरको दिनचर्यालाई सघाउ पुर्याएको थियो । श्रीमानको खाई पियाईको स्तर पनि वृद्धि ग¥यो र चारको ठाउँमा आठको खर्च उचाइलाई आकाशिने मौका दियो । तर धनमा मन दिएका विद्यालयलाई कमाउने साधन बनाएकाहरूले सबैको शिक्षा र धन आर्जनको एकल यात्रालाई बीचैमा रोक्न बाध्य बनाइदियो स्कटल्यान्डमा । कानुनी रूपमा क्याम्पस पनि सरकारी पत्यारको सीमाबाट बाहिरिएसँगै सबै विद्यार्थीरूपी धनयात्रीहरूको पनि विल्लीबाठ भयो । कोही कता लागे, कोही घर फर्के र केही नेपालीहरू खोला तरेर युरोपको यात्रालाई खोजयात्रामा रूपान्तरण गर्दै यो ठाउँसम्म पनि आइपुगे । रुँदै यस्तै कुरो गर्थिन् उनी । कल्पना सबै यात्राका कथाहरूलाई केस्रा केस्रा गरेर केलाउथिन्, “के सबै युरोप छिर्नेहरूको सुरुवाती काल यस्तै थियो त ?’ प्रश्न गर्थिन् र आफ्ना चिचिलाहरूको दिनचर्याहरूको छाया या रहरले उनको भावनालाई यात्राको बाटोमा लगाम लगाएर पछाडि खिच्दथ्यो । एक दिनको कुरा शरणार्थी क्याम्पबाट उनी सामान्य परिचयको आधारले हौसिँदै, आफ्नो मनलाई नयाँ आशाले तरङ्गित बनाउँदै नेपाली भेट्न नजिकैको शहरतर्फ आइन् । सानैमा विवाह गरे पनि स्नातक उत्तीर्ण गरेकी, उनी “नेपाली कथित दाजुको आशमा” केही हुन्छ कि र कतै सानोतिनो काम गर्न पाए घरको तिरो भरोको जोहो गर्न सकिन्थ्यो कि ?’ भन्ने मनसायले एक्लै रमाउँदै दाजुसँग बजार घुमिन् । दिउँसोको खानपिन भयो दाजुसँगै । दाजुले राम्रै सत्कार गरे, उनेको भावनालाई सम्मानको दोसल्लाले सजाउन कुनै कसुर बाँकी राखेनन् ।उनले सोचिन, “यो पृथ्वी हो, यहाँ भावना बोकेकी, दशा विग्रेकी कल्पनालाई यात्रामा सघाउने महानतम् आत्मा पनि रहेछन् ।” परोपकार र यातनाको दोहोरो मापदण्डलाई अपनाउन सक्ने सम्भावनाको आशङ्कालाई सत्कारको मिठासले दबाएर राख्यो । भलिभाँती भोलापनको शिकार हुने तरखरमा जाँदै गरेकी त छैनन् ? भन्ने शङ्काको आभाष पनि उनलाई भएन । उनी सत्कारको चिल्लोपनले टाँसिइसकेकी थिइन् र हप्तामा दाजुको दर्शन र दिनमा फोनको अभिसप्त आवाजले क्रमश खस्रो पाउरोटीले तर्कुला कोतारेको भुल्दै गइन् । आशाले कल्पनालाई जागरुक बनायो । घरको याद र बालबच्चाहरूको परछायालाई विस्तारै सपनाबाट अलिक पर पु¥यायो र भोलिको उज्ज्वल सन्देशलाई शरीरका तन्तुहरूसम्म प्रवाहित गर्दै लग्यो । दाजुको आफ्नोपनमा के थियो उनले बुझ्ने चासो राखिनन् । भावनामा कति पवित्रता थियो नाप्ने उनलाई हेक्का नै भएन । उसको मित्रतामा कति बाठोपनले निम्ता गरेको थियो शायद उनले मोहनी छायाको सितलाताले बिर्सेकी थिइन् ।कल्पना आफैमा दुःखी बालबच्चा र श्रीमानको न्यानोपनविना सिरानीको सहराले जिउन सिक्दै थिइन् । तर अब त दाजु पनि बाटोमा भेटिएका एक खासजस्तै भइसकेका थिए । दाजुले एक दिन बहिनीलाई ‘दुई दिन शिविरबाट बिदा लिएर कतै घुम्न जाने र काम पनि खोज्ने’ प्रस्ताव राखे । उनी अलिकति हच्किइन् र सोचिन्, “हैन दाजुले कतै अप्ठ्यारो पार्ने त हैनन् ? कोठामा एक्लै छन्, कतै सजिलोको अनुभूति र सहराको स्वादले पिरो अनुभूति गर्नु पर्ने त हैन ?”उनले पछि फोन गर्ने भनेर फोन राखिन् । ठिकै छ त सोच । कल्पना भावनासँगै रातभर बागिन् । शुक्रबार आउन अझै दुई दिन बाँकी छ । काम गर्ने अनुमति पत्र पनि शायद अर्को हप्ता आउला । कतै काम खोज्नुपर्ने पनि हुन्छ । फेरि अन्तरवार्ता भयो भने बेलायतबाट आउनेहरूलाई सबै औँठाछापसहित कागजपत्रहरू दिन्छ रे । अनि सकरात्मक निर्णण हुने त चान्सै छैन ।  यस्तै सोचिन शायद उनले । उनलाई रातभर निन्द्रा परेन । खै घरपरिवार, बाआमा र विवाहको मण्डपमा खाएका धेरै कसमहरू पनि सम्झिहोलिन् । साथीभाइका हल्ला र युरोपबारे काकाकुलका धेरै किस्साहरू पनि सुनिन् होली । तर बिहानको नास्तापछि उनले दाजुको एकल सहारालाई मञ्जुरी दिने निर्णय गरिन् । दाजु पनि त त्यति अभद्र छैनन् । एकल भए पनि धेरै मान्छे चिनेका छन् । काम खोजिदिन र बासको पनि बन्दोबस्त गर्ने वचन दिएका छन् । उनी सुस्ताइन् र दुई दिनको बिदालिई क्याम्पबाट नजिकैको सहरतर्फ लागिन् ।दाजै स्टेसनसम्मै लिन आए र हाउभाउको साथ कल्पनाको स्वागत गरे । भावनाको तरङ्ग कल्पना हो । यो पनि त कसैको सहराले बग्ने कोशिस गर्छ । एक्लै बाँच्न त शायद गाह्रै पर्छ होला । बगिरहिन नरोकिइकन ।  बेलुका दाजैले अस्वभाविक रूपमा खानपान गराए । धेरै लामो कहानी सुनाए– युरोपियन सभ्यताको । नेपाली सभ्यताको अलिकति खिल्ली उडाए । बाँच्ने तरिका गोराहरूबाट सिक्ने सुझाव अथ्र्याए र सबै रसरङ्गहरूको स्वादमा रमाउन जान्नुपर्ने शिक्षा दिन थाले । “अलिकति जाडो हटाउन पर्छ कि बैनी !” सेतो ररक्सीको कैरमलाई स्वास्थ्यसँगै जोडी ‘अङ्गुरको मिठो रसको स्वाद’ लिन लगाए । ‘बैनी पनि हो क्यारे !’ भनेर थोरै लिइन, विस्तारै करैकरमा अलिक लिइन र अलिक उत्ताउली बन्ने धुन चढ्यो । राती अबेरसम्म गफको लेखाले जीवनको गीतलाई लयबद्ध बनायो । रसरङ्गले दाजुबैनीको नक्कली पर्दा हटायो र भविष्यको धुपिलो सहयोगको आश्वासनले एउटै विस्तारामा रातलाई ततायो । त्यतिखेरै सुसेलीको आवाज जस्तो आवाज आयो ढोकाबाट । दुवै जन्मपछि नाल नकाट्दैको सिसुकालमा जस्तै चरनाम ।  ढोकाले फेरि आवाज दियो टक टक टक । दाजु पनि तीन चार पटकको बेहोसी मादकतासहितको रङ्गलिलाले होस गुमाएको बटुवा झैँ छट्पटाए  र शरीरको सालनाललाई पर्दाले बेरेर ढोका खोल्न गए । ढोका खोल्ने वित्तिकै पुलिसले कपडा लगाउन भने, उनले डराउँदै कपडा लगाए ।  सबै कोठाको चेकजाँच भयो । अन्त्यमा हत्कडी लगाएर पुलिसले कागजविहीन ‘इलिगल’ भन्दै दाजुलाई लगे ।कल्पनाको मादकताले विश्राम लिएको थियो ।  त्यो दृश्यले उनको भविष्यसँग जोडिएको रमझमलाई एकैछिनमा फुटेको सिसाझैँ चकनाचुर बनाइदियो । आखिर दाजु पनि उस्तै रहेछन्, गैरकानुनी रूपमा एक छिनको शितलताले लठ्ठिएर चौपारीमा बसेको भरियाझैँ तन्नाम । उनी स्तब्ध भइन् र उनको आँखाबाट भर्खरै गरेको पाप र उसको दाजुले दिएको आश्वासनलाई पखाल्ने अनगिन्ती आँसुका थोपा पालो नपर्खिकन भुइँमा झरे । उनको अगाडिको संसार घुम्न थाल्यो । चारैतर्फबाट बादल मडारिएर आयो र एक्कासि आँखाको ढक्कनले पर्दा लगायो । उनी अविश्वासको विषले लठ्ठिएर त्यही कोठामा लड्न पुगिन् । -बेल्जियम 