-डा. अच्युतशाली घिमिरेयो मनको तिमी ढुकढुकीमा बस्छ्यौ पारि हिमाल देखेर घरि घरि हास्छ्यौँ भन ! कति अप्र्यौ तिमीलाई गनेर तारा ? सम्पूर्णमा तिमी छाइरहन्छ्यौ रारा ।खै किन कुनामा छ्यौ ? भेट्न म गएँ पिरतीको अन्तिम प्यास मेट्न म गएँ छाडेर जे छ पीर व्यथा सारा मलाई नै पर्खी बस्यौ मेरी प्यारी रारा ।मुगुको काखैमा तिमी नाची रन्छ्यौ सुसेली हाल्दै आफ्नो गीत भन्छ्यौ हेर ! कति छायाहरु तिमीमा पौडिरहेछन् चिसा बतासहरु तिमीसँगै डौडिरहेछन् ।जादू त्यो स्वर्गको सुटुक्क चोर्ने हौ कि तिमी उर्वशी ? पुग्नै लौ कठिन हुने हौ कि एकान्तकी परदेशी ? तिम्रासामु पुग्दा खै किन संसार जिते झैँ लाग्यो विषादमय यो निद्रा कृत्रिमताको खै कता पो भाग्यो ।माधुर्य तिम्रो आश्चर्ययुक्त, लामै छ केश रङ्ग फेर्ने तिम्रो मोहनी, बुझ्दैन यो देश मादलुको तालमा रोदी तिमी गाउँछ्यौ छपक्कै भिझाएर सपनीमा आउँछ्यौ ।लालित्य अधैर्य तिम्रो, छ कौमार्य शक्ति चढाई कोमल पुष्प गर्छु असिम भक्ति तिलिचो र फोक्सोण्डो दौतारीमा पर्छन् तिमलाई भेट्न छिटोछिटो सबै उकालो चढ्छन्शालीन शैली छ तिम्रो धैर्यमय शान देखेर तिमलाई हुन्छ उच्च भान हौ साक्षात देवी तिमी, स्वर्गकी परी कोटी कोटी प्रणाम तिमीलाई जयजयकार गरी !  #कविता