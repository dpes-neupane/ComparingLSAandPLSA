डिजीटल बजारमा सजाएको  छु तिम्रो उत्ताराधुनिक मृत्युको बेरोजगार घाटी सत्ताको सास्ती भोगेको तिम्रो टाउकोलाई म अचानोमा राख्दिनँ अब बरू तिमीलाई म  सहज मृत्यु दिन्छु ‌अर्थात डिजीटल डेथ |नव उदारवादी बजारले तिम्रो भोकलाई हारालुछ गर्दै किन्न भीड लागेपछि हो यो मल्टीप्लेक्स शहरको जिब्रो मा खटिरा निस्केको |यो घोसे महानगरको मध्य भागमा ठिंग उभिएको मुखाल्नी तरूणी जस्तो सापिङ मालको दैलोमा तिम्रो बेइज्जत भएको अनुहारको बिज्ञापन टाँसेर कमसेकम कुनै कम्पनी ले आफ्नो पेटपाला त गर्दैछ |बजारले सखाप पारेको डिजीटल सपनाको एम्टी पाकेटमा के के खोजेर हैरान भएका किसानको आधाकल्चो निन्द्रा किन्न फेरी डल्लै अनलाइन बजारको दलाल गाउँ पसेका छन् |डिजीटल सपिङ्गको बुट्टेदार मासुको बट्टामा अर्डर गरेको कुनै अफ्रिकी वेरोजगार युवाको कुपोषित वीर्य चाख्न शहरको भर्जिन   खोक्रो  कुमारी सपना छटपटाइरहेका छन् |बजारले आजकल लाइभ बेचिरहेका छन् मासुको हाट |हावा थुनिएका शहरमा कैद भएका छन् पसिनाको श्वास र उज्यालो हराएको बजारमा लापता छन‌ सुकरातको एकजोर आँखा गन्तव्य हराएको आधावैशे बाटोमा कैडा लागेको छ समयको खुट्टालाई बजारले थुतिसकेको छ छुरा जस्तो धारिलो  बस्तीको जिब्रो कानको प्वालमा उमारी दिएको छन् मसिनको जरा |सडकका कागजसम्मलाई एउटी अगति आईमाईको रजस्वला मा‌ चोबेर रातो गुलाब उमार्छन अनि बेच्छन् माया  पिर्थीको कालो बजारमा |बजारले बौलाहा बनाएको एउटा बडीबिल्डरको आधाकल्चो पाखुरा कराई हिँड्छ कसैको बजार बोकेको थाङने झण्डा बोकेर |हरेक थोकलाई चम्काएर यसरी अन्धो बनाई दिनु नै बजार को बिशेषता हुन‌|युवाहरु को मस्तिष्क लाई चिहान बनाएर नचाई रहेछन् डिजिटल मृत्यु को नृत्य |आउनोस अब तपाईं पनि मन्दिर छोडी डिजीटल ध्यान शिबिर जहाँ आँखै खोलेर पनि मोक्ष प्राप्त हुन्छ ईश्वरहरु तपाईं कै अघि  छम छम नाच्छन् किनकि अब‌ ईश्वरहरूलाई पनि बजारले किडन्याप गरेको छ#कविता