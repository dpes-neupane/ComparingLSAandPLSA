-प्रिती अर्याल   शान्त र स्निग्ध मुस्कुराइरहेको तिम्रो मुहार  स्नेह फुलाएर मनैभरि  मायाको रङ पोतेर  जीवनको क्यानभासमा  पूर्ण अस्तित्वका कुइनेटा  आँखाभरि छल्क्याएर प्रणयका तस्बिरहरू  मस्तिष्कका भित्ताभरी  समेटेका छौँ तिमीलेपर्खिरहेछौँ रातपछिको  सुनौलो बिहानी बिहानीसँगै झुल्किएको स्निग्ध ममता र संवाद बेहद तिम्रो प्रणयको सिंचाइले  जिन्दगीको पाखाभरी पिरतीको फूल फुलाएका छौँ जिन्दगीका बज्रपात भुलाएका छौँ निरन्तर अँगालेर सुखदुःखको यात्रा यी आँखाबाट मैले  प्यारो तिमीलाई  हरदम चिहाएकी छुदैलो उघारेर यो मनको  असिम गोप्यता  तिमीभित्र समाहित  गराएकी छु  तिमी मान या नमान यो जिन्दगी तिम्रा लागि चढाएकी छु निर्दोष त्यो अनुहारमा  लेखिएको गीत  राग बनेर बग्दैछन् शरीरका यी रगतभरी निरन्तर निरन्तर  न कुनै विश्वासका ठुटाहरूले मन जलाएका छौँ न कुनै चिन्ताका रेखाले तस्बिर बनाएको छौँ  न कुनै रतिरागका ज्वाला दन्काएर  आएका छौ तिमी शक्तिमा रूपान्तरित तिम्रो बेप्रवाह प्रणय यो मनको सँघारमा  स्वाभिमान बनी छाएका छौँ निथ्रुक्कै भिजेको बैँस सर्लक्कै राखेर काखमा  नबिँझने गरी निदाउन मन छतिम्रो त्यो माधुर्य वाणी  ठोक्किएर  बिस्तारै फर्कन्छ  मेरै मानसपटलमा  म आनन्दाभूति गर्छु र अर्धचेतनामै पछ्याउँछु त्यो कहिल्यै नफर्कने  तिम्रो पुनर्गमनलाई सानत्वनाभित्र रुमलिएको विगतको तिम्रो आयुरेखा  निसन्देह बटुलेर  पोल्टाभरी  मुस्कुराई रहेछौं  अनि  मलाई समाविष्ट गर्यौ  न्यानो त्यो अँगालोमाअनायासै झस्कन्छु म बिउँझन्छु म अब, तिम्रो शितल प्रतिविम्बभित्र  र बेवारिसे  सडकै सडकमा  सुरुआत भएको अनिश्चित  भविष्यको यात्रा  कहाँ टुङ्गिन्छ अब ..... ।  -काठमाडौँ 