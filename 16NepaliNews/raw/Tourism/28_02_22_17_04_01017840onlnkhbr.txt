
८ असोज, काठमाडौं । एभरेष्ट प्रिमियर लिग खेल्न नेपाल आएका स्टार क्रिकेटर शाहिद अफ्रिदी माउण्टेन फ्लाइटमा जाने भएका छन् । यति एयरलाइन्सका अनुसार आइतबार उनी माउण्टेन फ्लाइटमा जाने कार्यक्रम छ ।
यतिले हरेक आइतबार माउण्टेन फ्लाइटको योजना बनाएको छ । आइतबारको उडानमा अफ्रिदी समेत रहने कम्पनीको भनाइ छ । कम्पनीले ८ हजार ८४८ रुपैयाँमा दुई वटा टिकट पाइने गरी प्याकेज बिक्री गरिरहेको छ ।
पर्यटकीय मौसम शुरु भएसँगै एयरलाइन्सहरुले अहिले माउण्टेन फ्लाइट पुनः शुरु गरिसकेका छन् । यति र बुद्धले माउन्टेन फ्लाइट गर्छन् ।
