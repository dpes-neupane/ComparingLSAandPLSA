काठमाडौं– नेपाल मण्डल पर्यटन नगरी, विश्व साइकल यात्री प्रतिष्ठान तथा राष्ट्रिय फोटो पत्रकार समूहको संयुक्त आयोजनामा यही फागुन १८ देखि नेपाल मण्डल पर्यटन महोत्सव हुने भएको छ ।  जामाचो सञ्चार उत्सव तथा नेपाल मण्डल पर्वतमाला साइकल उत्सव नाराका साथ आयोजना हुने सो महोत्सव नेपाल पर्यटन बोर्डमा शुरु हुनेछ । समृद्ध इतिहास बोकेको नेपाल मण्डलको परम्परा तथा संस्कृतिको रक्षा तथा प्रवद्र्धन गर्न उक्त महोत्सव गर्न लागिएको मण्डलका सचिव पद्म श्रेष्ठले जानकारी दिए ।  यसअन्तर्गत उपत्यकाको उत्तर पश्चिमी क्षेत्र नागार्जुनको जामाचोमा यही फागुन १८ गते संचारकर्मीको सहभागितामा सञ्चार उत्सव हुनेछ । त्यस्तै सात दिवसीय नेपाल मण्डल साइकल र्याली महोत्सव जामाचोदेखि शुरु भई बालाजुको चित्लांगमा पुगी समापन हुनेछ । यो कार्यक्रम फागुनको मसान्तभित्र सम्पन्न हुनेछ ।  यस कार्यक्रमका लागि ३६ सरकारी तथा गैरसरकारी संस्थाले सहयोग गर्ने जानकारी उनले दिए । 