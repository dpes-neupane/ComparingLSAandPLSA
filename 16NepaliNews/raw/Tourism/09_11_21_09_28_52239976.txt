
२८ माघ काठमाडौं । आन्तरिक वायु सेवा संचालन गरिरहेको सिमि्रक एयरलाइन्सले भ्यालेन्टाइन डेलाई लक्षित गरी आगामी फेब्रुअरी १४ तारिखमा विशेष पर्वतीय उडान गर्ने भएको छ ।
प्रत्येक बर्ष भ्यालेन्टाइन डे को अवसरमा विषेश सहुलियत दरमा युवा-युवती लक्षित भ्यालेन्टाइन माउन्टेन गर्दै आएको छ ।
प्रत्येक जोडीको लागि काठमाण्डौबाट हुने माउन्टेन उडानको लागि सहुलियत भाडा दर १५ हजार ९ सय ९९ रुपैयाँ तिनुपर्ने कम्पनीले जनाएको छ । त्यसैगरी, पहिलोपटक गर्न लागिएको पोखरा माउन्टेन फ्लाइटका प्रत्येक जोडीको भाडा दर १० हजार ९ सय ९९ रुपैयाँ रहेको एयरलाइन्सका बजार प्रमुख प्रज्वल थापाले जानकारी दिए ।
उक्त दिन विशेष माउन्टेन फ्लाइटका जोडी हरुलाई विशेष उपहार समेत प्रदान गरिने थापाले बताए ।
