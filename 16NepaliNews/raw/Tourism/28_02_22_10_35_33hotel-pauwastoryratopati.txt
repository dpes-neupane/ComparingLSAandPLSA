नेपाल भ्रमण वर्ष २०२० नजिकिँदै छ । देशमा पर्यटक कसरी भित्र्याउन सकिन्छ भनेर सरकार र स्थानीय तह जोडतोडले लागिपरेको छ यतिबेला ।भ्रमण वर्ष सफल पार्न भन्दै सरकारी मात्र होइन ठूलादेखि साना व्यवसायी पनि सरकारको यस योजनामा हातेमालो गर्न तम्तयार छन् ।हुन त हरेक समयका लागि नेपाल पर्यटनको उत्कृष्ट गन्तव्य हो । तर पनि सरकारले नेपाललाई उत्कृष्ट गन्तव्यका रूपमा विकास गर्नकै लागि र विश्वसामु नेपालको छविलाई उचाइमा पुर्याउनका लागि पनि सन् २०२० लाई नेपाल भ्रमण वर्षका रूपमा मनाउन लागेको हो ।नेपालको प्राकृतिक सुन्दरता, विश्वको सर्वोच्च शिखर सगरमाथा, शान्तिका अग्रदूत सिद्धार्थ गौतम बुद्धको जन्मस्थल, नेपाली कला संस्कृति, भेषभूषा, जातजाति अनि रहनसहन पर्यटकलाई आकर्षित गर्ने मुख्य आधार हुन् ।नेपालका उत्कृष्ट पर्यटकीय गन्तव्यमा पहिलो नम्बरमा पर्ने नाम हो लुम्बिनी । लुम्बिनीमा सबैभन्दा धेरै  पर्यटकले भ्रमण गर्ने गरेका छन् । विश्व सम्पदा सूचीमा रहेको भगवान गौतम बुद्धको जन्मस्थल लुम्बिनी विश्वकै उत्कृष्ट भ्रमण गन्तव्यमध्येको एक हो । लुम्बिनी भ्रमण गर्नेमा बाह्य पर्यटक सँगसँगै आन्तरिक पर्यटक पनि उत्तिकै बढी छन् ।बुद्ध जन्मस्थलको महत्त्व अनि आन्तरिक तथा बाह्य पर्यटकको आवतजावत बढ्दै जाँदा यो क्षेत्र व्यावसायिक हिसाबले पनि अगाडि छ । योसँगै लुम्बिनी र यस आसपासको क्षेत्रमा होटल व्यवसाय मौलाउँदै गएको छ ।यो क्षेत्र स्थानीय उद्यमी व्यवसायीको मात्रै होइन अन्य क्षेत्रका उद्यमी व्यवसायीको पनि व्यवसाय विस्तार गर्ने मुख्य गन्तव्य बनेको छ ।लुम्बिनीलाई केन्द्र बनाएर ५ नं. प्रदेश सरकारले थप पर्यटकीय क्षेत्रको समेत विकास गर्दैछ । धार्मिक एवं आध्यात्मिक पर्यटनका लागि पाल्पाको भैरवस्थान, रानीमहल, गुल्मीको रेसुङ्गा, प्युठानको स्वर्गद्वारी, अर्घाखाँचीको सुपादेउराली भारतीय पर्यटका लागि समेत गन्तव्य हुन् ।बाह्य पर्यटकका लागि कपिलवस्तुको तिलौराकोट, नवलपरासीको रामग्राम र बर्दिया एवं बाँके राष्ट्रिय निकुञ्ज यसअघि नै चर्चित गन्तव्य बनिसकेका छन् ।रोल्पाको जलजला रुकुमको सिस्ने नयाँ गन्तव्य बन्न सक्छन् । त्यसैले ५ नं. प्रदेशलाई आधार बनाएर यस क्षेत्रमा सुविधा सम्पन्न होटल, रिसोर्ट तथा लजहरुको विकास तीव्र देखिन्छ । व्यापारिक स्थल प्रदेश नम्बर ५ स्थित रूपन्देहीको बुटवल, भैरहवा लुम्बिनी भ्रमण गर्ने पर्यटकहरुको विश्रामस्थल बन्दै गएको छ । भैरहवामा गौतमबुद्ध अन्तर्राष्ट्रिय विमानस्थल सञ्चालन आउनासाथ बाह्य पर्यटकको समेत आवागमन बढ्ने निश्चित छ । गौतमबुद्ध अन्तर्राष्ट्रिय विमानस्थल वैदेशिक यात्राका लागि नेपाली युवाकै समेत गन्तव्य बन्ने पक्का छ ।त्यसैले यस क्षेत्रमा होटल व्यवसायको भविष्य राम्रो देखिएको छ । अहिले नै लुम्बिनी, भैरहवा, बुटवल केन्द्रित होटल व्यवसाय निकै फस्टाइसकेको छ । होटल उद्योगमा लगानी गर्नेहरु पनि दिन दिनै बढिरहेका छन् । यस्तैमा एक हो– ‘पौवा ग्रुप’ अन्तर्गतको ‘होटल पौवा प्राइभेट लिमिटेड’ । हस्पिटालिटीमा उत्कृष्ट पौवाहस्पिटालिटीको क्षेत्रमा भिन्न पहिचान बनाउन सफल पौवा ग्रुपअन्तर्गतको होटल पौवाले प्रदेश नम्बर ५ का पर्यटकीय स्थलहरुलाई मध्यनजर गरी होटल सञ्चालनमा ल्याएको छ ।रूपन्देहीको भैरहवाबाट होटल तथा रेस्टुरेन्ट व्यवसाय सुरु गरेको पौवा ग्रुपले प्रदेश ५ का प्रमुख स्थलहरुमा पुग्दा पौवाकै हस्पिटालिटी प्रदान गर्ने लक्ष्यका साथ काम अगाडि बढाएको छ । पौवा ग्रुपले ‘जहाँबाट आतिथ्यको सुरुवात हुन्छ’ भन्ने नारालाई कम्पनीको पहिचानसँग जोडेको छ ।तीन वर्षअघि सञ्चालनमा आएको पौवाले आठ वटा शाखा विस्तार गरिसेकेको छ । पौवाले लुम्बिनी क्षेत्रमा मात्रै तीनवटा होटल सञ्चालनमा ल्याएको छ । लुम्बिनी क्षेत्रको भैरहवा, बुटवल, कपिलवस्तुको गोरुसिंगे र दाङको लमहीमा होटल पौवा सञ्चालनमा आइसकेको छ ।पाल्पाको तानसेनमा होटल निर्माणको अन्तिम चरणमा पुगेको छ भने स्वर्गद्वारी पर्यटनलाई लक्षित गरी दाङको भालुवाङमा स्विमिङ पुल र फिट्नेस सेन्टरसहितको होटल निर्माणाधीन छ । यसैगरी कर्णाली प्रदेशको गृष्मकालीन राजधानी जुम्लामा पनि यसअघि नै होटल पौवा सञ्चालनमा रहेको छ ।प्रदेश ५ र कर्णाली प्रदेशको सम्बन्ध जोड्ने गरी गत वर्षदेखि कर्णाली प्रदेशको जुम्लामा सेवा विस्तार गरिसकेको होटल पौवाका प्रबन्ध निर्देशक विष्णु ज्ञवाली बताउँछन् । उनका अनुसार निकट भविष्यमा मुगुको रारामा समेत होटल सञ्चालनका लागि तयारी भइरहेको छ ।पौवा ग्रुपले गुल्मीस्थित मुख्य पयर्टकीय स्थल रेसुङ्गामा करिब १० करोडको लागतमा अन्तर्राष्ट्रिय स्तरको रिसोर्ट निर्माण सुरु गरेको छ । नेपाल भ्रमण वर्ष २०२० भित्रै सञ्चालनमा ल्याउने गरी रेसुङ्गा नगरपालिकासँग पौवाले हालसालै सम्झौता गरेको छ । ढिलोमा २०७७ असोजबाट रिसोर्ट सञ्चालन गर्ने गरी काम अघि बढाएको छ ।रेसुङ्गा धार्मिक र सांस्कृतिक रूपले पनि निकै महत्त्वपूर्ण मानिन्छ । धागीथुम, रामकुण्ड, सिद्धस्थान, अर्जुनडाँडा, महापोखरी, यज्ञशाला, गौशाला, साउने शिवालय, जस्ता धार्मिक स्थलहरु रेसुङ्गाको संरक्षित वन क्षेत्रभित्र पर्छन् ।पौवाले अतिथि सत्कारलाई मूल मन्त्रका रूपमा लिएको छ । हरेक आगन्तुकको सत्कार गर्नु अनि स्थानीय परिकार र संस्कृतिको उजागर गर्नु पौवाको लक्ष्य रहेको ग्रुपका अध्यक्ष दुर्गाप्रसाद भण्डारी बताउँछन् । ‘पौवाले आफ्ना सबै शाखाहरुबाट ग्राहकहरुलाई अर्गानिक खानाको स्वाद पस्किँदै आएको छ’, अध्यक्ष भण्डारी भन्छन्, ‘नेपाली रैथाने खानालाई व्यावसायिक रूपमा स्थापित गर्नु हामीहरुको लक्ष्य रहेको छ ।’पौवा गु्रपले भैरहवामा स्विमिङ पुल, बोटिङ, हेल्थ क्लब, बाल उद्यानसहितको सेवा दिइरहेको छ भने बुटवल, भालुवाङ र रेसुङ्गा लगायतका क्षेत्रमा पनि सोही स्तरको सेवा दिने जनाएको छ । यस्तै, रेस्टुरेन्ट, पार्टी प्यालेस, सभा कक्ष, मिटिङ कक्ष, भीआईपी लन्च कक्ष लगायतको सेवा भने पौवाका सबै शाखामा उपलब्ध भएको होटल पौवाका प्रबन्ध निर्देशक विष्णु ज्ञवाली बताउँछन् । त्यसैगरी, होटल पौवा ग्रुपले तराई मधेसको स्वादलाई प्रतिनिधित्व गर्ने भन्दै भैरहवामा पौवा चौतारीको पनि सुरुवात गरिसकेको छ । पौवा चौतारीले मौलिक नेपालीपन सहितका साकाहारी व्यञ्जन, मिठाई तथा तराई मधेसका परिकारहरु उपलब्ध गराउँदै आएको छ ।पर्यटकीय क्षेत्रमा पौवा प्याकेजपौवा ग्रुपका अनुसार पाल्पाको सुन्दर दृश्यावलोकनसहित रानीमहल घुमेर पौवा इन तानसेनको बसाइसँगै गुल्मीको रेसुङ्गामा पौवाकै सेवा उपभोक्ताले पाउनेछन् । अर्थात लुम्बिनीदेखि लुम्बिनीसम्मको पर्यटन प्रवद्र्धनको नारामा पौवाले आफ्नोसमेत भूमिका जोड्न खोजेको देखिन्छ ।लुम्बिनीबाट भैरहवा–बुटवल हुँदै पाल्पाका पर्यटकीय क्षेत्रको भ्रमण गर्दै तानसेनमा बसेर गुल्मीको रेसुङ्गा समेत भ्रमण गर्न चाहनेका लागि पौवाले प्याकेज निर्माण सुरु गरेको छ । यो प्याकेजमा रेसुङ्गाबाट अर्घाखाँचीको सुपादेउरालीको दर्शन गर्दै गोरुसिङ्गे पुगेर त्यहाँबाट तिलौराकोट लुम्बिनी हुँदै पुनः भैरहवास्थित पौवामा बास बस्ने सुविधा मिल्नेछ ।यस्तै, गोरुसिङ्गेबाट दाङको भालुवाङ हुँदै प्युठानको स्वर्गद्वारी भ्रमण पूरा गरी पुनः भालुवाङ बस्न चाहनेहरुका लागि समेत व्यवस्था मिलाउन लागेको प्रबन्ध निर्देशक भण्डारीले जानकारी दिए । पौवाले ५ नं. प्रदेशका अधिकांश पर्यटकीय स्थलहरुलाई समेट्ने गरी प्याकेज बनाएको छ ।‘नेपाल सरकारको भ्रमण वर्ष र प्रदेश सरकारको लुम्बिनी भ्रमण वर्ष सफल बनाउन बुद्ध सर्किट अन्तर्गत रूपन्देही र कपिलवस्तुमा मात्र ३ वटा, पाल्पामा १, गुल्मीमा १ र दाङमा २ वटा शाखाबाट नेपालीपनको सेवा प्रदान गर्छौं, पौवाका अध्यक्ष भण्डारी बताउँछन् ।‘नेपाल भ्रमण वर्ष २०२०’ विशेष योजनापौवा ग्रुपले ‘नेपाल भ्रमण वर्ष २०२०’ र प्रदेश ५ सरकारको ‘लुम्बिनी भ्रमण वर्ष २०७६’ लाई दृष्टिगत गर्दै सेवा विस्तारलाई तीव्रता दिएको छ । भ्रमण वर्षलाई सफल बनाउन पौवाले मौलिक नेपालीपन सहितको सेवा दिने दाबी गरेको छ ।नेपालमा सञ्चालित अधिकांश होटलमा पश्चिमा, इन्डियन र चाइनिज हस्पिटालिटीको करिब करिब वर्चश्व रहेको छ । तर पौवामा पुग्ने ग्राहकले आतिथ्यतादेखि खानपान बसाइ र वातावरणमा समेत नेपालीपनको झल्को पाउने पौवाका अध्यक्ष भण्डारीको दाबी छ ।अध्यक्ष भण्डारी भन्छन्, ‘लुम्बिनी आउने पर्यटकहरुको बसाइ लम्ब्याउन भैरहवा र बुटवलमा नेपाली हस्पिटालिटीसहित विदेशी पर्यटक लक्षित होटल सञ्चालनमा ल्याइएको छ’, उनी थप्छन्, ‘सालझण्डी, गोरुसिंगे, लमहीमा मध्यम वर्गीय आन्तरिक पर्यटकको समेत पहुँच हुने गरी सुविधा सम्पन्न होटल सञ्चालन गरिएको छ ।’#लुम्बिनी#होटल पौवा