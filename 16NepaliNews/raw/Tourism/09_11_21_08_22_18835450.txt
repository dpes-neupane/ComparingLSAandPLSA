
२७ माघ, काठमाडौं । त्रिभुवन अन्तर्राष्ट्रिय विमानस्थलको एक पसलमा आगलागी भएको छ । अन्तर्राष्ट्रिय टर्मिनलको प्रस्थानतर्फको प्रतीक्षा कक्षको कफी सपमा आगलागी भएको हो ।
काठमाडौं प्रहरी परिसर, टेकुका डीएसपी होविन्द्र बोगटीले दमकलको सहायतामा आगलागी नियन्त्रणमा लिएको बताए ।
प्रारम्भिक अनुसन्धानमा विद्युत् सर्ट भएर आगलागी भएको हुनसक्ने देखिएको बताइएको छ ।
आगलागीपछि अहिले विमानस्थलको उडान अवतरण अबरुद्ध भएको थियो । राती १० बजेबाट विमानस्थलमा पुनः सेवा सुरू भएको छ ।  पहिलोपटक कतार एयरलाइन्सको जहाज दोहा उड्यो भने दिल्लीबाट आएको नेपाल एयरलाइन्स अवतरणको तयारीमा छ।

