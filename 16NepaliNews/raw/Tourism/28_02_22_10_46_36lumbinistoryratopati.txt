रुपन्देही– अन्तर्राष्ट्रिय पर्यटकीयस्थल लुम्बिनीमा पर्यटकहरु टिकाउन पर्यटन प्रबद्र्धनका लागि एकीकृत कार्ययोजना बनाउनु पर्नेमा सरोकारवालाले जोड दिएका छन् ।बुद्ध जन्मस्थल लुम्बिनी अन्तर्राष्ट्रिय पर्यटकीय स्थल भएपनि लुम्बिनी आउने पर्यटकहरु एक दिनमै फर्किन थालेपछि सार्बजनिक सुनुवाई राखेर पर्यटक टिकाउने उपायमा सरोकारवालाहरु जुटेका हुन् । कार्यक्रममा लुम्बिनी सांस्कृतिक नगरपालिकाका मेयर मनमोहन चौधरीले लुम्बिनीमा पर्यटक टिकाउनका लागि सडक ,यातायात, स्वास्थ्य लगायतका पूर्बाधार निर्माण गरी एकीकृत कार्ययोजना बनाउन आवश्यक रहेको बताए ।  उनले नगरपालिकाले लुम्बिनी बिकास कोष नेपाल पर्यटन बोर्ड, होटेल तथा यातायात ब्यवसायीहरु सँग समन्वयकारी भूमिका बनाउन नसक्दा समस्या भएको पनि बताए । स्थानीय बिकास अधिकारी बिश्वप्रकाश अर्यालले केही बर्षभित्रै लुम्बिनीमा सडक स्तरोउन्नती र भैरहवामा अन्तर्राष्ट्रिय बिमानस्थलको निर्माण सम्पन्न गरी करीब २० लाख पर्यटक भित्रिने गरी  नगरपालिकाले आवश्यक पूर्बाधार खडा गर्न लाग्नुपर्ने धारणा राखे ।   