समुन्द्रा घिमिरेलमजुङ – २०७२ बैशाख १२ गते गएको बिनाशकारी भुकम्पले क्षतबिक्षत बनेको पर्यटकीय गाउँ राइनासकोटमा सुरु गरिएको पुननिमार्ण र होमस्टेको शनिबार औपचारिक उद्घाटन गरिएको छ । राष्ट्रिय योजना आयोगका सदस्य सुनिल वावु श्रेष्ठले उक्त होमस्टेको उद्घाटन गरेका हुन् । होमस्टे कार्यक्रमको उद्घाटन गर्दे श्रेष्ठले पुनिमार्णसँगै सुरु गरिएको होमस्टे उल्लेखनिय भएको दावी गरेका छन् ।   पुननिमार्णलाई स्थानिय कला संस्कृतसँगै जोडेर लैजानुपर्ने भन्दैँ स्थानियको सक्रियतामा नमुना पर्यटकिय ठाउँ बनाउँन सकिने बताए । सबैको साथ र सहयोग भएमा कामहरु सञ्चालन गर्न सकिने र उक्त कार्यका लागी राष्ट्रिय योजना आयोगले सहयोग गर्ने बताए ।राष्ट्रिय योजना आयेगले सबै स्थानिय तहहरुमा बजेट विनियोजन गरेको र उक्त बजेटको सहि तरिकाले उपयोग गनुैपर्नेमा स्थानियलाई आग्रह गरे् ।     राईनासकोटका १४ घरमध्ये हालसम्म १४ वटै घरहरु निर्माण भईसकेका छन । भुकम्पले भत्किएका राईनासकोटका घरहरुमध्ये होमस्टे सञ्चालनका लागि १४ घरमा आधुनिक तवरबाट पुनःनिर्माण सम्पन्न भएको छ । राईनासकोटका १४ घर, १ आरोग्य भवन र १ सामुदायिक भवन गरि १ करोड ५० लाख लागतमा राइनासकोटका स्थानिय र अमेरीकी नागरिक नतसा वाजनियाककोरले निर्माणमा सहयोग गरेका हुन् ।      २०७२ असोजबाट शुरु भएको पुनःनिर्माण यहि असोज ३ गते सम्पन्न भएको हो ।  गाउँमा पुनःनिर्माणसँगै सूरुमा १४ वटा घरमा होमस्टे शुरु गरिएको छ ।  