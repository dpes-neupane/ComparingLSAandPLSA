

राजेन्द्र आचार्य
१७ चैत, चितवन । मुलुकको तेश्रो पर्यटकीय गन्तव्यको रुपमा परिचित सौराहामा पर्यटकहरुको चहलपहल बढ्न थालेको छ ।
सौराहामा प्रकृतिक सौन्र्दयसँगै लोपउन्मुख एक सिङ्गे गैडा पाटेबाघ लगायतका जीवजनावरहरु हेर्न पर्यटकहरुको चहलपहल बढेको हो । लामो समयसम्म भूकम्प र नाकावन्दीको मारमा परेको सौराहाका पर्यटन व्यवसायीहरु एका-एक पर्यटकहरुको चहलपहल बढेपछि व्यवसायीहरु उत्साहि बनेका छन् ।
झण्डै ९ महिना बढी समय सुस्ताएको सौराहामा आन्तरीक तथा बहृ्य पर्यटकहरुको आगमनले जुर्मुराएको छ क्षेत्रिय होटल संघका अध्यक्ष ज्ञानेन्द्र कुमार विष्टले भने ‘अब भने हामी सबैमा आश पलाएको छ ।’ सौराहा पुग्ने जोकोहीले पनि यति बेला सौराहामा भरिभराउ पर्यटक देख्न सक्दछन् ।
फागुन र चैत महिना पर्यटकहरुको बढी आगमन हुने सिजन भएपनि नेपाली नयां बर्ष समेत नजिकीएकोले धमाधम बुकिङ्ग बढेको व्यवसायीहरु बताउछन्  ।
सौराहा पुगेका पाहुनाहरुलाई अब कुनै कुराको समस्या छैन् रेष्टुरेण्ट एण्ड बार एशोसियसन -रेवान) सौराहाका अध्यक्ष लालबहादुर (राजन) भट्टले भने । होटल तथा रेष्टुरेण्टहरुमा पाहुनालाई अडर अनुसारका खाना पाउन सहजछ ।
यो समय राम्रो कमाई हुने समयका रुपमा परिचित हुदैछ क्षेत्रिय होटल संघका सचिव दामोदर रेग्मीले भने, पर्यटकहरुको चहलपहलले विस्तारै अब घाटा कम हुने देखिएको छ ।
भूकम्प र नाकावन्दीले तहसनहस भएको नेपालको पर्यटनमा अब विस्तारै आशाहरु थपिदैछ, होटल सपना भिलेज लजका प्रबन्ध निर्देशक धुव्र गिरीले भने,  अब सबै पीडा हटेको छ ।
सौराहामा रहेका ठूला होटलभन्दा बाहेक ४० रेस्टुरेन्ट, १०० भन्दा बढी जिप, ४० टांगा र ८० बटा हात्तीमा संलग्न रहि २ हजार बढीले रोजगारी पाएका छन्  । चितवनको सौराहामा मात्रै बाषिर्क १ लाख ५० हजार पर्यटकहरु भ्रमणका लागि आउने गरेका छन् । यहाँ साना ठूला गरी झण्डै १ सय २० वटा होटल तथा लजहरु छन् ।
 ६० प्रतिशत स्वदेशी र ४० प्रतिशन विदेशी पर्यटक आउने गरेको क्षेत्रिय होटल संघले जनाएको छ । यहाँ करोडौंको लगानीमा ठूला होटल खुलेका छन् ।
सौराहामा पर्यटकहरु जिप सफारी, डुंगा सफारी, हात्ती सफारी, निकु्ञ्जमा पैदल वाक, थारु स्टिक डान्स लागयतका प्याकेज कार्यक्रम प्रभावकारी रुपमा सञ्चालनमा आएको छ । सौराहामा आउने पर्यटकले प्याकेज कार्यक्रम अन्तर्गत ६ हजार रुपैयाँ तिर्ने गर्दछन् ।
