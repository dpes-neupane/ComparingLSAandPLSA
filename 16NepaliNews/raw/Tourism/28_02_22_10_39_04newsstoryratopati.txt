काठमाडौं– उद्योग, वाणिज्य तथा आपूर्ति मन्त्री मातृकाप्रसाद यादवले जनकपुरलाई ‘धार्मिक पर्यटक स्थल’ को रुपमा विकास गर्नुपर्ने प्रस्ताव अघि सारेका छन् ।  मन्त्री यादवले नेपालको पर्यटक क्षेत्रको विकासका लागि जनकपुरलाई धार्मिक पर्यटक स्थलको रुपमा विकास गर्न उपयुक्त हुने सुझाव संस्कृति, पर्यटन तथा नागरिक उडड्यन मन्त्रालयलाई दिएका हुन् । जनकपुर मन्दिरै मन्दिरको सहर भएकाले यसको उचित व्यवस्थापन गरे धार्मिक पर्यटकको संख्या नेपालमा बढाउन उपयोगी हुने मन्त्री यादव को भनाई छ ।  बिहिबार काठकाडौंमा आयोजित ‘पर्यटन क्षेत्रको भावी कार्य दिशा’ विषयक अन्तरक्रिया कार्यक्रममा बोल्दै उनले जनकपुरको पोखरीहरुलाई व्यवस्थित बनाउन सके पनि पर्यटकहरुको वृद्धि गर्न सकिने पनि स्पष्ट पारे । मन्त्री यादवले जनकपुरलाई धार्मिक पर्यटक स्थलको रुपमा विकास गर्न प्रदेश २ को सरकारसँग सहकार्य गरेर अघि बढनुपर्ने पनि स्मरण गराए । मन्त्री यादवले पर्यटन क्षेत्रको विकासका लागि संघीय, प्रदेश र स्थानीय तहको सरकारबीच बलियो सहकार्य हुनुपर्नेमा पनि जोड दिए । उनले पर्यटन क्षेत्रको विकासका लागि आवश्यक पाठपाठनको व्यवस्था गर्न पनि ढिलाई गर्न नहुने धारणा राखे ।   