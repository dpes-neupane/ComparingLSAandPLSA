
२ जेठ, काठमाडौं । अंगे्रजी महिनाको पहिलो ४ महिना -जनवरी-अपि्रल)मा करीव साढे ४ लाख पर्यटक नेपाल भ्रमणमा आएका छन् । नेपाल पर्यटन बोर्डका अनुसार यस अवधिमा कूल ४ लाख ४५ हजार १ सय ९ पर्यटक नेपाल भ्रमणमा आएका छन् । अघिल्लो वर्ष ४ महिनामा ३ लाख ८६ हजार ३० जना पर्यटक नेपाल भ्रमणमा आएका थिए । यस वर्ष अघिल्लो वर्षको तुलामा १५.३० प्रतिशत बढी पर्यटक भित्रिएको बोर्डले उल्लेख गरेको छ ।
४ महिनामा भारतभन्दा चीनबाट बढी पर्यटक नेपाल भित्रिएका छन् । यस अवधिमा ६४ हजार ५ सय ७८ जना चिनियाँ पर्यटक आएका छन् । भारतीय पर्यटकको संख्या भने ६० हजार ४ सय ३८ रहेको छ । अमेरिकाबाट ३२ हजार ७ सय ४० पर्यटक आएका छन् ।
यस अवधिमा दक्षिण एसियाली भेगबाट ९७ हजार १ सय ६८, एसियाका अन्य मुलुकबाट १ लाख ४० हजार ९ सय ६०, यूरोपबाट ८५ हजार २७ र अमेरिकी मुलुकबाट ३९ हजार ९ सय १० पर्यटक भित्रिएको बोर्डले उल्लेख गरेको छ । ओसियाना क्षेत्रबाट भने १४ हजार ४ सय पर्यटक आएका छन् ।
