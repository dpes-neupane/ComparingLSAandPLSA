

२३ चैत, काठमाडौं । सर्बोच्च अदालतले अपाङ्गलाई हिमाल चढ्ने बाटो खोलिदिएको भएपनि दुवै खुट्टा गुमाएका हरि बुढामगर यो वर्ष सगरमाथा नचढ्ने भएका छन् ।
८वर्ष अघि नै अफगानिस्तानको युद्धमा दुवै खुट्टा गुमाएका बुढामगरले यो वर्ष सरकारको निर्णयका कारण आवश्यक तयारी गर्न नभ्याएको बताएका छन् । उनीजस्तै दुवै खुट्टा गुमाएका चिनियाँ नागरिक वर्षीय सिया बायु भने सगरमाथा चढ्न लागेको छन् ।
बुढागमगरले शरद ऋतुमासगरमाथा चढ्ने योजना बनाएका थिए । तर सरकारले गत डिसेम्बरमा पर्वतारोहणसम्बन्धी नियमावली २०५९ को दफा ३ को उपदफा २ लाई संशोधन गरी दुई हात वा खुट्टा नभएको वा दुवै आँखाले देख्न नसक्नेलाई पनि आरोहण अनुमतिमा रोक लगाएको थियो । यो सागै उनको योजना तुहिएको थियो ।
सर्बाेच्चले अन्तरिम आदेश जारी गर्दै पर्वतारोहण सम्बन्धी नियमावलीे खारेज गरेपछि दुवै खुट्टा गुमाएकालाई पनि सगरमाथा चढ्ने बाटो खुला भएको छ । तर, सगरमामाथा चढ्नका लागि आवश्यक बजेटको व्यवस्थापन गर्न नभ्याएकाले उनले यो वर्षको आरोहण रद्द गरेका छन् ।
बेलायतबाट अनलाइनखबरसँग कुराकानी गर्दै उनले भने ‘अदालतले अन्तरिम आदेश जारी गरेर हामीलाई सगरमाथा चढ्ने बाटो खोलेको छ, आशा छ यसले सदैव निरन्तरता पाउने छ ।’
बुढामगरले अर्काे वर्ष सगरमाथा चढ्ने बताएका छन् । र, यसका लागि आवश्यक बजेटको जोहो गर्न समेत सुरु गरेको उनले जानकारी दिए । उनले हिमाल चढेको बारेमा डकुमेन्ट्री बन्न लागेको छ ।
अदालतको अन्तरिम आदेश ढिलो गरि आएका कारण अक्सीजन बुक गर्न नपाएको उनको भनाइ छ ।
