काठमाडौं– कोरोनाभाइरस (कोभिड–१९) को महामारी फैलन नदिन अहिले देश लकडाउनमा छ। हवाई तथा स्थल यातायात ठप्प छ्न। यो मुस्किलको घडिमा कैलास हेलिकप्टरले नेपाल सरकारको कार्यबिधीमा रहि उद्धारमा खटिएको छ।स्वीस राजदुतावास र साउथ अफ्रिकन कन्सुलेटको अनुरोधमा लुक्लाबाट ९ जना विदेशी पर्यटक र एक नेपाली गाइडको उद्धार गरिएको कैलास हेलिकप्टरका सेफ्टी म्यानेजर बरुण ज्ञवालीले बताए। अस्ट्रेलियन राजदुतावासको अनुरोधमा सङ्खुवासभाको वार्हविसेबाट फ्रेन्च, क्यानेडियन र अस्ट्रेलियन नागरिकको उद्धार भएको छ भने फिदिमबाट एक बिरामीलाई बिर्तामोड पुर्याइएको ज्ञवालीले जानकारी दिए। त्यस्तै डोल्पाको से-फोक्सुन्डो गाउँपालिकामा औषधि पुर्याएको बताइएको छ। उद्धरमा खटिने पाइलटलगायत सबै कर्मचारीले मास्क, पन्जा लगाउने लगायत स्वास्थ्य सुरक्षाको सावधानी अपनाउने गरेको र आवश्कताअनुसार पीपीईको प्रयोग गर्ने ज्ञवालीले जानकारी दिए।लकडाउनले गर्दा उद्धार र उडानमा सरकारी प्रक्रिया पूरा गर्नु पर्ने हुन्छ। अस्पतालको सिफारिसमा स्थानिय निकायले गृह मन्त्रालयमा र गृहले नागरिक उड्डयन प्राधिकरणलाई लिखित पत्र काट्नु पर्ने हुन्छ। इमेलको माध्यमबाट काम भएकोले काम छिटो र छरितो भएको ज्ञवालीले बताए ।# कैलास हेलिकप्टर