पोखरा– प्यासिफिक एसिया ट्राभल एशोसिएसन (पाटा) नेपाल च्याप्टरले नेपाल पर्यटन बोर्डको सहकार्य तथा सहयोगमा यही अगष्ट ९ र १० मा पोखरास्थित गेट भोकेशनल पm्याब स्कुलमा ‘द आर्ट अफ सेलिङ्ग डेस्टिनेशन’ तालिम सम्पन्न भएको छ ।६६ जना युवा पर्यटन कर्मी तथा सरोकारवालाहरु सहभागिता सहित दुई दिने मानव संशाधन तथा जनशक्ति विकास तालिम कार्यक्रम एवं कार्यशाला गोष्ठी सम्पन्न भएको हो । पाटा नेपालले यस तालिम कार्यक्रम संचालनका लागि थाईल्यान्डस्थित विनिङ्ग एड्जका प्रबन्ध निर्देशक डा. बर्ट भान वालबिक लाई नेपाल आमन्त्रण गरेको थियो ।कार्यक्रमलाई क्षेत्रिय होटल ब्यवसायी संघ चितवन, कैलाश ग्रुप नेपाल र गेट भोकेशनल पm्याब स्कुल ले ह्स्पिट्यालिटी पार्टनरको रुपमा एवम बुद्ध एयरले एयरलाइन्स पार्टनरको रुपमा प्रायोजन तथा सहयोग गरेका छन ।“माईस टुरिज्म” तथा “स्पेशल इन्टेरेस्ट टुरिज्म” को प्रवर्धन र बिक्री सम्बन्धी आवश्यक जागरुकता, ज्ञान, सीप र क्षमता अभिवृद्धि गराउने प्रमुख उद्देश्यका साथ कार्यक्रमको आयोजना भएको थियो । कार्यक्रममा सहभागीहरुलाई पर्यटकहरुको आवश्यकता र बजारक्षेत्र अनुरुप प्याकेज निर्माण, प्रोडक्ट एवं गन्तब्यलाई निरन्तर रुपमा गर्वका साथ दिगो एवम फाईदाजनक तवरबाट  प्रबर्धन एवं बिक्री गर्न सहभागी स्वयं आफैले कार्यान्वयन गराउन र नतिजाहरु मुल्याङ्कन गर्न सक्ने आवश्यक विधी, उपकरणहरु र रणनितीहरु इत्यादि विषयमा प्रशिक्षण गराइएको थियो । कार्यक्रमका प्रशिक्षक डा बर्ट भान वालबिकले कुनैपनि पर्यटक होटल, एयरलाइन्स, रेस्टुरेण्ट, ट्राभल एजेन्सी वा अन्य कुनै सेवा प्रदायकले होईनस बरु गन्तब्यको आकषणले आफ्नो यात्रा कार्यक्रम निर्धारण गर्ने बताए । फलस्वरुप, नेपाल गन्तब्य प्रबर्धन का निम्ति सबै एकिकृत भई अघि बढेमा भर्मण बर्ष २०२० ले पनि अपेक्षित उपलब्धि प्राप्त गर्न सक्ने धारणा ब्यक्त गरे ।पाटा नेपाल च्याप्टरका प्रमुख कार्यकारी अधिक्रित सुरेश सिहं बुडालले सहभागीहरु, सहयोगी संस्था एवम प्रयोजकहरुलाई धन्यवाद ब्यक्त गर्दै सहभागीहरुलाई पाटा नेपालको भावी कार्यक्रमहरु तथा अभियानहरुमा सहभागी हुन आमन्त्रण गरे ।उनले ‘द आर्ट अफ सेलिङ्ग डेस्टिनेशन’ तालिम कार्यक्रम सहभागीहरुलाई आ–आफ्नो प्रोडक्ट वा सर्भिस सम्बन्धित हरेक प्रबर्धनात्मक एवम बाजारीकरण कार्य अभियानमा गन्तब्य प्रबर्धन लाई पहिलो प्राथमिकता प्रदान गर्नुपर्ने बताए ।  