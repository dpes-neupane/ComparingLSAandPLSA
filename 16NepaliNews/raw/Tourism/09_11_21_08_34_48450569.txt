
२४ असार, काठमाडौं । प्रख्यात ट्राभल अनलाइन ट्रिप एडभाइजरले नेपालका प्रमुख ल्याण्डमार्कको सूचि सार्वजनिक गरेको छ । नेपाल घुम्न आएका विश्वभरीका पर्यटकको रोजाइका आधारमा ट्रिप एडभाइजरले प्रमुख ल्याण्डमार्क सार्वजनिक गरेको हो ।
ट्रिप एडभाइजरले हरेक वर्ष पर्यटकको भोटिङका आधारमा विश्वभरीका ल्याण्डमार्कहरु सार्वजनिक गर्दै आएको छ । नेपालको बौद्धनाथ स्तुपा एशियाका प्रमुख २५ ल्याण्डमार्कको सूचिमा पर्न सफल भएको छ ।
ट्रिप एडभाइजरले पहिचान गरेका नेपालका प्रमुख १० ल्यान्डमार्कमा पर्यटकको घुँइचो लाग्ने गर्छ । यी हुन् प्रमुख ल्यान्डमार्कहरु :
बौद्धनाथ स्तुपा, काठमाडौं ।
स्वयम्भूनाथ मन्दिर, काठमाडौं ।
मुक्तिनाथ मन्दिर, मुस्ताङ ।
भक्तपुर दरबार स्क्वायर, भक्तपुर ।
पशुपतिनाथ मन्दिर, काठमाडौं ।
पाटन दरबार स्क्वायर, ललितपुर ।
कोपन गुम्बा, काठमाडौं ।
शान्ती स्तुपा, पोखरा ।
तौमदी स्क्वायर, भक्तपुर ।
थराङ्गु टासी गुम्बा, धुलिखेल ।
