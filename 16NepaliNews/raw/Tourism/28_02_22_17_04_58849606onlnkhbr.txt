
१८ चैत, काठमाडौं । नेपालमा रहेका चिनियाँ नागरिकलाई स्वदेश लैजान बुधबार एयर चाइनाको जहाज काठमाडौं आउने भएको छ । नेपाल पर्यटन बोर्डका अनुसार १ अप्रिल पौने १२ बजे काठमाडौंबाट उड्नेगरी एयर चाइनाको जहाज काठमाडौं आउन लागेको हो ।
बोर्डले नेपालमा रहेका र घर फर्कन चाहने चिनियाँ पर्यटकलाई आफ्नो मुलुकको दूतावासमा सम्पर्क गर्ने समेत आग्रह गरेको छ । चीनले अहिले विभिन्न मुलुकबाट आफ्ना नागरिकलाई फिर्ता लगिरहेको छ ।
आफ्नो देश कोरोनाको त्रासबाट मुक्त हुँदै जाँदा चीनले विश्वभरबाट आफ्ना नागरिकलाई उद्धार गर्न लागेको हो । नेपालमा अप्रिल १५ सम्म अन्तर्राष्ट्रिय उडान बन्द हुने भएपछि धेरैजसो मुलुकले आफ्ना नागरिकलाइ धमाधम फिर्ता लगिरहेका छन् ।
