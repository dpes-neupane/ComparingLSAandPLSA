
१६ साउन काठमाडौं । आगामी २१ गते हुन गइरहेको नेपाल पर्वतारोही संघको चुनावमा दुई प्यानल प्रतिस्पर्धामा उत्रिन लागेका छन् ।
दुई प्यानलमध्ये जिम्बा जाङ्बु शेर्पाको टोलिले आफ्नो सम्पुर्ण उमेदवारहरुसहित सोमबार उमेदवारी घोषणा गरेको छ । शन्तबिर लामाको प्यानलले भने उमेदवारी घोषणा गर्ने तयारी गरिरहेको छ ।
दुवै प्यानलले आफ्नो प्यानललाई समाबेशी भनेर दावी गरेका छन् । तर यो निर्वाचनमा बामपन्थी र डेमोक्रेटहरु दुई भागमा विभाजन भएका छन् ।
शेर्पाले डेमोक्रेट धारको प्रतिनिधित्व गरेका छन् भने लामाको टोलीले बामपन्थीको नेर्तत्व गरिरहेको छ । लामाको टोलीमा रहेका उमेदवारहरु नेकपा एमाले र नेकपा माओबादी केन्द्र समर्थित रहेका छन् ।
शेर्पाको प्यानलमा भुमीलाल अमात्य प्रथम उपाध्यक्ष, ङीमी शेर्पा र महासचिवमा कुल बहादुर गुरुङ रहेका छन् । उनले १५ सदस्यीय टिम बनाएर दावेदारी दिएका हुन् ।
