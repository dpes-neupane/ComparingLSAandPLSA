सुनवल–सुनवल नगरपालिकालाई पर्यटकीय नगरी बनाउन प्रदेशकै व्यस्थित नमुना हिल पार्कको निर्माण कार्य शुरु भएको छ । नगरको वातावरण स्वच्छ सफा र आन्तरिक तथा बाह्य पर्यटक भित्राउन पर्यटन शैलीमा हिलपार्क बनाउन लागिएको हो ।नगरमा पार्क र व्यस्थित पर्यटकीयस्थल नभएकाले सुनवलबासी बुटवलको फुलबारी, हिलपार्क, सिद्धबाबा, बनबाटिका र जिल्लाको दाउन्ने, त्रिवेणीधाम रामग्राम स्तुप लगायतका विभिन्न क्षेत्रमा जाने गर्दछन् ।  अब सुनवलबासीसँगै जिल्लाका विभिन्न क्षेत्रका पर्यटकहरुलाई सुनवल नगरमा भित्राउन सुविधायुक्त एवं व्यस्थित हिलपार्क निर्माण गर्न थालिएको नगरका प्रमुख भिम बहादुर थपाले बताए ।प्रमुख थापाका अनुसार हिलपार्कमा भ्युटावर, गार्डेन, फुलबारी, चिडिया घर, बाल उद्यान, ट्रयाकिंग, पिक्नीक स्पोट बनाई एक व्यस्थित पर्यटकिय हिलपार्क बनाउने नगरपालिकाको योजना रहेको छ ।हिलपार्कको लागि नगरपालिकाले ३ लाख रुपैयाँ बिनियोजन गरि आश्वयक भौतिक पुर्वाधारको निर्माण कार्यमा जुटीसकेको छ । यो हिलपार्क प्रदेश ५ कै नमुना र व्यस्थित हिलपार्क हुनेछ । जहाँ बालबालिकाहरुका लागि बाल उद्यान, बृद्धबद्धाहरुका लागि शान्त तथा मनोरम दृश्य, मर्निङ वार्क, युवायुतीहरुका लाग टयाकिंङ, बनभोन, नाँचगान र मनोरन्जनात्मक वातावरण रहने नगरपालिकाले बताएको छ ।यो पार्क सुनवल चोकबाट ३ किलोमिटर पहाडको डाँडामा अवस्थित रहने छ । पार्कबाट सुनवल बजारको पुरै दृश्य हेर्न सकिनेछ । यसलाई हिलपार्कसंगै व्यस्थित पर्यटकीय स्थलको रुपमा पनि विकास गरिने नगरपालिकाले जनाएको छ । पार्कमा हिँडेर पनि पुग्न सकिने छ भने गाडीका उचित बाटोको व्यवस्थापन पनि गरिदै छ ।सुनवलबासीहरु हाईवेमा मर्निगवार्क गर्न जोखिम र शान्त तथा रर्माइलो वातावरण नभएकाले नगरपालिकाले हिलपार्कको व्यवस्थापन गर्न लागेको हो । हिल पार्क नगरपालिकाको वार्ड नम्बर ४ स्थित पहाडको डाँडामा करिब १ किलोमिटरको रहनेछ ।