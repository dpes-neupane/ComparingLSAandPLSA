

सलमान खान
१२ माघ, भैरहवा । प्रमुख पर्यटकीय गन्तव्यका रुपमा विकास हुँदै गइरहेको गौतम बुद्धको जन्मस्थल लुम्बिनी क्षेत्रमा सुविधा सम्पन्न नयाँ रिसोर्ट थपिने भएको छ ।
भैरहवामा सुभओम रिसोर्ट, पार्क एन्ड चाइल्ड केयर सेन्टरको निर्माण कार्य सुरु भइसकेको छ ।  रिसोर्टमा बालउधान, बोटिङ, स्विमिङ पुल, चाइल्ड केयर सेन्टर लगायतका सुविधाहरु रहने छन् ।
करिव तीन बिगाहा क्षेत्रफलमा फैलिने रिसोर्ट निर्माण गर्न सवा तीन करोड रुपैयाँ खर्च हुने अनुमान गरिएको रिसोर्ट सञ्चालक समिति संयोजक दीपेश पछाईले बताए । आगामी बैशाखसम्म रिसोर्ट सञ्चालनमा ल्याइसक्ने उनको भनाई छ ।
२० बर्षका लागी नगरपालिकासँग जग्गा भाडामा लिएर रिसोर्ट निर्माण गर्न लागिएको हो । रिर्सोटमा तत्कालका लागि १० वटा वातानुकुलीत कोठाहरु बनाइने छ भने विस्तारै बढाएर तीस वटासम्म पुर्‍याउने लक्ष्य व्यवस्थापन पक्षको छ ।
त्यसैगरी रिसोर्टमा वाताअनुकुलीत सानो र ठुलो गरी दुई सेमीनार हल समेत रहने संयोजक पछाईले बताए ।
पछाईका अनुसार रिर्सोटलाई दुई भागमा विभाजन गरीएको छ । पहिलो प्राथमिकता बालबालिका देखि बृद्धबृद्धासम्मका लागी विभिन्न मनोरञ्जनात्मक स्थलहरु निर्माण गरिने छन् ।

जहाँ तीन सय तिस फुट लम्बाई र सत्तरी फुट चौडाई रहेको पोखरी निर्माण गरिने छ । त्यसमा बोटिङ र फिसिङको सुबिधा उपलब्ध गराइने छ ।
बाल उधानतर्फ  विद्यतीय रेल, पिङ, स्वीमिङ पुल लगायतका मनोरञ्जनका सामाग्रीहरु राखिने पछाईले जानकारी दिए ।
रिर्सोटभित्र रहेका रुखहरुमा पानीको पाइप बिच्छाई गर्मीको समयमा रुखहरुको पातबाट पानी झर्ने व्यवस्था मिलाइने भएको छ । जहाँ पाहुनाहरुले बेग्लै मज्जा लिन पाउनेछन् ।
रिसोर्टमा ५० जना क्षमता रहेको चाईल्ड केयर समेत सञ्चालनमा आउने शुभ ओम कम्पनी सञ्चालक समिती अध्यक्ष हरी बहादुर थापाले बताए ।
रिर्सोटमा आउने पाहुनाहरुले बच्चाहरुलाई चाईल्ड केयरमा छाडेर दिनभर बाहिर घुम्न तथा फिल्डमा जानसक्नेछन् । बैंक तथा वित्तीय संस्थामा कार्यरत कर्मचारीहरु, विद्यालयका शिक्षक शिक्षीकाहरुले चाईल्ड केयरबाट लाभ लिने अपेक्षा व्यवस्थापन पक्षको छ ।
चाईल्ड केयरमा रहेका बच्चाहरु आफुले काम गरेको कार्यालयबाटै अनलाइनबाट हेर्न सक्ने प्रविधि जडान गरिने अध्यक्ष थापाले जानकारी दिए । रिर्सोटमा रुपन्देही जिल्लाकै ठुलो स्वीमिङ्ग पुल रहने रिर्सोट सञ्चालक समितीका अर्का सदस्य सञ्जय अधिकारीले बताए ।

स्वीमिङ पुललाई ट्रेनिङ्ग सेन्टरको रुपमा समेत सञ्चालन गरीने बताइएको छ । पहिलो भागमा बालउधान, बोटिङ, फिसिङ र स्वीमिङ गर्न आएका पाहुनाहरुलाई खाजाका लागी बातानुकुलित कटेजहरु निर्माण गरने छ ।
रिर्सोटको बाहिरी भागमा १० वटा सटर निकाली व्यवसायीक रुपमा भाडामा लगाउने लक्ष्य रहेको अर्का सञ्चालक मोहनीलाल न्यौपानेले बताए । एउटा परिवार झोला बोकेर आउँदा उसले बच्चाहरु खेल्ने ठाउँदेखी लिएर दैनिक उपभोग्य वस्तुहरु तरकारी, फलफुल, माछामासु, दाल चामल लगायत खरिद गरेर घर फर्किन पाउन भन्ने आफुहरुको लक्ष्य रहेको न्यौपानेको भनाई छ ।
पछिल्लो पुस्ताहरु सडकका खाने कुरामा रमाउने भएकाले सडक व्यापारलाई मध्यनजर गर्दै फुल्की देखी ठेलामा मःम, चाउमिन लगायतका सेवा पनि रिर्सोट नजिक पाउने व्यवस्था मिलाउने बताइएको छ ।
रिर्सोट संञ्चालक समितीका सदस्य गुरु क्षेत्रीका अनुसार रिसोर्ट निर्माण सम्पन्न भएपछि एक दिन पुरै रिसोर्टमा मात्र विताउन सकिने छ । गौतमबुद्ध विमानस्थलबाट नजिकै रहेको हुँदा रिर्सोटबाट धेरैले सेवा लिन सक्ने अपेक्षा व्यवस्थापन पक्षले लिएको छ ।
