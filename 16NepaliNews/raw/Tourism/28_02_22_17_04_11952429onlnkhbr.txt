
२६ वैशाख, काठमाडौं । नेपालमा रहेका बंगलादेशी नागरिकलाई घर फर्काउन हिमालय एयरलाइन्सको जहाज चार्टर्ड गरिएको छ । काठमाडौंस्थित बंगालादेशी दूतावासले बंगलादेश र्फकन इच्छुक आफ्नो मुलुकका नागरिकलाई यस्तो जानकारी गराएको छ ।
हिमालय एयरलाइन्सले त्रिभुवन विमानस्थलबाट मंगलबार ढाकाका लागि चार्टर्ड उडान गर्न लागेको हो । दूतावासले घर र्फकने नागरिकलाई पीसीआर परीक्षण गर्न र हिमालय एयरलाइन्समा टिकट काट्न समेत आहृवान गरेको छ ।
नेपालमा भारतबाट सातामा दुई उडानबाहेक अन्तर्राष्ट्रिय नियमित उडान बन्द भएको छ । तर, एयरलाइन्सहरुले माग अनुसार चार्टर्ड उडानहरु भने गर्न सक्छन् ।
