
२१ भदौ, काठमाडौं । बाजेको सेकुवाको आयोजना तथा टुबोर्गले प्रायोजनमा ‘सेकुवा मेला २०७४’ हुने भएको छ । यो सम्भवतः नेपालको इतिहासमा नै पहिलो पटक हुन गैरहेको वृहद कार्यक्रम भएको आयोजकले जनाएको छ ।
असोज ७ गते काठमाडौंको भृकुटीमण्डपमा यो मेला आयोजना हुँदैछ । दिउँसो ३ बजे देखि बेलुका ९ बजे सम्म हुने यस मेलामा सेकुवा पारखीहरुले बाजेको मसलामा मोलिएका विभिन्न २० थरीका भेज तथा ननभेज सेकुवाका परिकारहरुको स्वाद लिन पाउनेछन् ।
यस मेलाको आकर्षणमध्ये होल मटन बार्बिक्यु रहनेछ जसलाई बाजेको विशेष प्रकारको मसला प्रयोग गरीरोटरमा ग्रील गरिनेछ । सेकुवाका परिकारहरु बाहेक अतिथीहरुले विभिन्न पेयपदार्थहरुको पनि मज्जा लिन सक्नेछन् ।
यस मेलामा रोहित जोन क्षेत्री र कुटुम्ब ब्याण्डको सांगीतिक प्रस्तुती आकर्षणको विषय रहनेछ । बालबालिकाहरुको लागि पनि मनोरञ्जनात्मक गतिविधीहरुको व्यवस्था हुनेछ ।
अतिथीले रु. १५०० को टिकट खरिद गरेपछि चाहेजति विभिन्न परिकारका सेकुवाहरु तथा १ कम्प्लीमेन्ट्री पेय पदार्थ खान पाउनेछ । १२ वर्ष मुनिका बालबालिकाहरुलाई विशेष छुट सहित रु. ९०० मा टिकट उपलब्ध हुनेछ ।
अगि्रम टिकट लिनुहुने महानुभावहरुलाई १० प्रतिशत छुटको पनि व्यवस्था गरिएको छ । त्यसै गरी कर्पोरेट तथा सामुहिक टिकट खरिदमा विशेष छुटको व्यवस्था गरिएको छ ।
बाजेको सेकुवाको सवै शाखाहरु तथा रोयल इभेन्ट, कोटेश्वरबाट टिकट खरिद गर्न सकिनेछ । यसैगरी www.daraz.com.np मार्फत पनि अनलाइन टिकट खरिद गर्न सकिनेछ ।

