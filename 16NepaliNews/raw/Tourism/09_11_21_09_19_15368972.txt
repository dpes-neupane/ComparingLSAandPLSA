

१५ पुस, काठमाडौं । विश्वका उत्कृष्ट स्काई डाइभको सूचिमा सगरमाथा स्कार्इ डाइभ पनि परेको छ । प्रसिद्ध फोर्ब्स पत्रिकाले सन् २०१६ मा गर्नुपर्ने ११ उत्कृष्ट स्काई डाइभको सूचिमा सगरमाथा परेको हो ।
नेपालमा एभरेष्ट स्काई डाइभ कम्पनीले फिष्टेल हेलिकप्टरबाट सगरमाथामा स्काई डाइभ गराउँदै आएको छ । फोर्ब्सको उत्कृष्ट ११ स्काई डाइभको सूचिमा सगरमाथासहित अमेरिका, दुबई, अफि्रकी मुलुक जान्विया, न्यूजिल्यान्ड, दक्षिण अफ्रिका, स्वीट्जरल्यान्ड, अष्ट्रेलिया र स्पेनमा रहेका स्थानहरु परेका छन् ।
वाइआलुवा, हबाई, अमेरिका

यहाँ स्काई डाइभ गर्दा समुद्रको राम्रो दृश्यावलोकन गर्न पाइन्छ । यहाँबाट १२ हजार, १४ हजार र २० हजार फिटबाट हाम फाल्न सकिन्छ । स्काई डाइभ हबाई कम्पनीले यहाँ स्काई डाइभ गराउँदै आएको छ ।
पाल्म जुमेरिहा, संयुक्त अरब इमिरेट्स, दुबई

यहाँबाट स्काई डाइभ गर्दा संसारमा सबैभन्दा सजिलै चिनिने मानवनिर्मित सामुद्रीक टापुहरुमध्येको एक ‘पाम जुमेरिहा’ देख्न सकिन्छ । पाम ड्रप जोनबाट हाम फलिने ट्यान्डम स्काई डाइभ लोकप्रिय छ । यो स्काई डाइभ दुबईले गर्दै आएको छ ।
सगरमाथा स्काई डाइभ, नेपाल

विश्वको सर्वोच्च शिखर सगरमाथाबाट स्काई डाइभ गर्दा सेता हिमालमाथि उड्न पाइन्छ । फिष्टेल हेलिकम्पटरमा चढेर आमादब्लम बेसक्याम्प अथवा स्याङबोचे एयरपोर्ट माथिबाट स्काई डाइभ गरिन्छ । यो ११ दिने प्याकेज हो । एभरेष्ट स्काई डाइभ कम्पनीले २३ हजार फिट माथिबाट स्काई डाइभ गराउँदै आएको छ ।
कि वेष्ट, अमेरिका

यहाँ स्काई डाइभ गर्दा फ्लोरिडा रिफको मनमोहक दृश्य र डल्पिmन हेर्न सकिन्छ । जम्प गरेको १० मिनेटमा जमिनमा झरिन्छ । यो स्काई डाइभ कि वेष्ट कम्पनीले सञ्चालन गर्दै आएको छ ।
लिभिङ स्टोन, जम्भिया

संसारको सबैभन्दा ठूलो झरना भिक्टोरिया फल्स हेर्न सकिन्छ । यहाँ ६ हजार, ८ हजार र १० हजार फिटबाट जम्प गर्न सकिन्छ । भिक्टोरिया फल्स एडभेञ्चर्सले यहाँ स्काई डाइभ गराउँदै आएको छ ।
क्वीइन्स टाउन, न्यूजिल्यान्ड

यहाँ ९ हजार १२ हजार र १५ हजार फिटबाट स्काई डाइभ गर्न सकिन्छ । अहिलेसम्म २ लाख ५० हजार व्यक्तिले स्काई डाइभ गरिसकेका छन् । एकजना ९४ वर्षको वृद्धले पनि स्काई डाइभ गरेका छन् । यो एनजोन स्काई डाइभले सञ्चालन गर्दै आएको छ ।

ग्रान्ड क्यानियन, अमेरिका
यहाँबाट स्काई डाइभ गर्दा अमेरिकाको चिरपरिचित प्राकृतिक सौन्दर्यले भरिपूर्ण स्थान ग्रान्ड क्यानियनको दृश्यावलोकन गर्न पाइन्छ । यहाँ स्काई डाइभ गरेपछि त्यसको सर्टिफिकेट समेत पाइन्छ । यहाँ आफ्नै प्यारासुट लगेर पनि उड्न पाइन्छ । यो प्यारागन स्काई डाइभले सञ्चालन गरिरहेको छ ।
केप टाउन, दक्षिण अफ्रिका

यहाँ ९ हजारबाट स्काई डाइभ गराइन्छ । स्काई डाइभ गर्दा केवल माउन्टेन टापु र रोबेन टापु देख्न पाइन्छ । यहाँ स्काई डाइभ केप टाउनले गराउँछ ।
लाउटरब्रुनेन् स्वीट्जरल्यान्ड

यहाँबाट आइगर म्यून्च र युङफ्राउ प्रर्वत श्रृङ्खला देख्न पाइन्छ । यहाँ १४ हजार फिटबाट गर्न सकिन्छ । यूरोपको सबैभन्दा अग्लो पर्वत श्रृङ्खला एल्प्सबाट स्काई डाइभ गराइन्छ । स्वीट्जरल्यान्ड स्काई डाइभ लाउटरब्रुनेन्ले स्काई डाइभ गराउँदै आएको छ ।
केन्स, अष्ट्रेलिया

यहाँ १४ हजार फिटमाथिबाट हाम फालिन्छ । यहाँबाट ग्रेट ब्यारियर रिफ देख्न पाइन्छ । यो स्काई डाइभ अष्ट्रेलियाले गराउँदै आएको छ ।
एमपुरियाब्राभा, स्पेन

इो सनसेट स्काई डाइभको रुपमा चिनिन्छ । यहाँबाट समुद्रको राम्रो भ्यू देख्न पाइन्छ । यहाँ स्काई डाइभ एमपुरियाब्राभाले गराउँदै आएको छ ।
