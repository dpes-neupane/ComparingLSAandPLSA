

१६ मंसिर, धुन्चे । नेपालको उत्तरी नाका रसुवागढीबाट केरुङ नाका घुम्न जाने नेपालीहरू अबका दिनमा रात बस्न नपाउने भएका छन् ।
अध्यागमन कार्यालय रसुवागढीका प्रमुख सुरेन्द्र प्रधानका अनुसार रसुवा जिल्लावासीबाहेक अन्य जिल्लाका नेपालीलाई एकदिने अस्थायी प्रवेशाज्ञा मात्र उपलब्ध हुने भएकाले केरुङमा रात बिताउन नपाउने र बिहान चिनियाँ भूभाग गएपछि साँझ नेपाल र्फकनुपर्ने हुन्छ ।
यसअघि दुवै क्षेत्रमा अध्यागमन नहुँदा आपसी समन्वयका आधारमा केरुङ पुगेका नेपाली साँझ उतै बास बस्दै आएका थिए ।
नेपाल-चीन सीमा क्षेत्रका प्रस्थान/प्रवेश अनुमतिपत्र पाएका रसुवाली नागरिकले भने चीन सरकारले निर्धारण गरेको क्षेत्रमा आˆनो इच्छाअनुसार घुम्न र बस्न पाउने बताइन्छ ।
नेपाल-चीनबीच सामान आयात निर्यात गर्ने व्यवसायी र ट्रक व्यवसायीलाई एकवर्षे प्रवेशाज्ञा दिइने र आवश्यकताअनुसार ओहोरदोहोर गर्न दिइने छ ।
यस्तै इराक, अफगानिस्तान, घानालगायत ११ देशबाहेक नेपाल घुम्ने अनुमति पाएका अन्य देशका नागरिकले चीनको भू-भागमा जान चाहे एकापसमा समन्वय र आ-आˆनो मुलुकको नीतिनियमको अधिनमा रही अनुमति दिन सकिने प्रमुख प्रधानले जानकारी दिए । रासस
