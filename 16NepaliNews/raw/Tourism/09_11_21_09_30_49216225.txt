
नवनियुक्त सदस्य मुक्तिराम पाण्डे र निमानुरू शेर्पा ।
२४ मंसिर, काठमाडौं । नेपाल वायुसेवा निगमको सञ्चालक समितिमा तीन जना नयाँ सदस्य नियुक्त भएका छन् ।
समितिमा रहेका तीन सदस्यहरु अशोकचन्द्र पोखरेल, अमरनारायण माली र टेकनाथ आचार्यलाई हटाएर मुक्तिराम पाण्डे, पवित्रकुमार कार्की र निमानुरु शेर्पालाई नियुक्त गरिएको हो ।
पदावधी बाँकी रहँदै मन्त्रीस्तरीय निर्णयबाट तीन जना सदस्यलाई हटाएर हटाएर नयाँ सदस्य नियुक्त गरिएको हो ।
नवनियुक्त सदस्यहरुमध्ये पाण्डे सम्राट ट्राभल एण्ड टुर्सका अध्यक्ष हुन भने कार्की नाट्टाका पूर्व अध्यक्ष तथा डाँफे ट्राभलका प्रबन्ध निर्देशक हुन् । अर्का सदस्य शेर्पा चोयु ट्रेकिङका प्रबन्ध निर्देशक हुन् ।
नवनियुक्त सदस्यहरुले मंगलबार नियुक्ती पत्र बुझिसकेका छन् । उनीहरुलाई निगमको ऐनको दफा (४) को उपदफा (१) अनुसार आगामी चार वर्षका लागि नियुक्त गरेको बताइएको छ ।
