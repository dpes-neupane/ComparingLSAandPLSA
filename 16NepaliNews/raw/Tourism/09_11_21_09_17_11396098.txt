

२८ फागुन, काठमाडौं । नेपाल पर्यटन बोर्डमा नेपाल चिनाउने फोटो प्रर्दशनी सुरु भएको छ । शुक्रबारदेखि सुरू भएको प्रर्दशनी तीन दिनसम्म चल्ने बताइएको छ ।
पर्यटन बोर्डले फोटोको माध्यमबाट नेपाल प्रवर्द्धन गरी पर्यटक भित्राउने उद्देश्यसहित हरेक महिना तीन दिने फोटो प्रदर्शनी गर्न सुरू गरेको हाे ।  यो दोस्रो प्रर्दशनी हो ।
वरिष्ठ फोटोग्राफर मीनरत्न बज्राचार्यको ७७ वटा फोटोहरु प्रदर्शनीमा राखिएको छ । प्रदर्शनीको मुख्य उद्देश्य फोटो मार्फत पर्यटन प्रबर्द्धन गर्नु रहेको छ । प्रर्दशनी आइतबारसम्म आयोजना हुनेछ ।
    
