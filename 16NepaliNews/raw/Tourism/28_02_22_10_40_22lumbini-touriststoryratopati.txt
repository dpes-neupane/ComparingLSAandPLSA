लुम्बिनी । साँढे ६ करोड रकम खर्चिएर २५६२ औं बुद्धजयन्ती तथा अन्र्तराष्ट्रिय बौद्धसम्मेलन पश्चात बुद्धजन्म स्थल लुम्बिनीमा बिदेशी पर्यटकहरुको आगमनमा बृद्धि  छ । अन्र्तराष्ट्रिय पर्यटकीय स्थल लुम्बिनीमा सन २०१७ अप्रिल महिनाको तुलनामा सन २०१८ को अप्रिलमा  बिदेशी पर्यटकको आगमनमा आंशिक बृद्धि भएको  हो । लुम्बिनी बिकास कोष स्थित सूचनाशाखाले जारी गरेको मासिक तथ्याँक अनुसार सन २०१७ को अप्रैलमा ६ हजार ९२ जना बिदेशी पर्यटक मात्र लुम्बिनी आएकोमा सन २०१८ को अप्रैलमा आठ हजार २३ जना बिदेशी पर्यटक लुम्बिनी भित्रिएका छन । लुम्बिनीमा पर्यटक आगमनमा बृद्धि भए पछि लुम्बिनी संरक्षण शुल्क वापत कोषले लिईदै आएको तेस्रो मुलुकका नागरिक सँग दुई सय रुपैया, सार्कराष्ट्रका नागरिक सँग एकसय रुपैया र भारतीय नागरिक सँग १६ रुपैया राजस्व संकलनमा समेत बृद्धि भएको कोष स्थित आर्थिक प्रशासनले जनाएको छ ।   