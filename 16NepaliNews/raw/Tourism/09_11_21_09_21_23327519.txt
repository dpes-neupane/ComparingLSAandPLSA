

१ असोज, काठमाडौं । सुस्ताएको पर्यटन व्यवसालाई तताउन सौरहामा रहेको जंगल सफारी लजले आन्तरिक पर्यटकलाई लक्षित गरी ‘यसपालीको दसैं तिहार चितवनमा’ योजना ल्याएको छ ।
असोज १ देखि कार्तिक मसान्तसम्म लागू हुने यस योजनाअन्तर्गत पर्यटकले दुई रात तीन दिनको प्याकेज मात्र ५ हजार ५ सय ५५ रुपैयाँमा पाउने छन् । प्याकेजमा सहभागी हुनेले लन्च, डीनर र ब्रेकफास्ट सहित सम्पुर्ण सफारी गर्न पाउने जङगल सफारी लजका कार्यकारी निर्देशक सुमन घिमिरेले जानकारी दिए ।
घिमिरेका अनुसार पर्यटकहरुले सौरहामा हात्ती सफारी, डुंगा सयर, हात्ती प्रजनन केन्द्र, थारु नाच, सूर्यास्त र थारु गाउँ अवलोकन गर्न पाउनेछन् । घिमिरेले भने ‘हामीले भुकम्प पछि थलिएको पर्यटनलाई गतिशिलता प्रदान गर्न यो समयमा आन्तरिक पर्यटकलाई लक्षित गरी यो योजना ल्याएका छौं ।’
सहुलियत मुल्यमा पूर्ण वातारणअनुकुलित कोठा, रेष्टुरेण्ट र वाइफाई सुविधा हुनुका साथै पर्यटकले सौराहाको सबै गतिविधिमा सहभागी हुन सक्ने पनि उनको भनाई छ ।
सौराहालाई लोकपि्रय पर्यटकीय गन्तव्यको रुपमा विकास गर्नको लागि विभिन्न प्याकेज योजना ल्याएको पनि घिमिरेले जानकारी दिए । ‘हामीले गत ५ वर्ष देखि यो योजनालाई निरन्तरता दिँदै आएका छौं’ घिमिरेले भने- ‘आन्तरिक पर्यटन फस्टाए हामी स्वदेशी पर्यटककै भरमा पनि यो व्यवसायलाई निरन्तरता दिन सक्दछौं ।’
झन्डै ६ वर्षअघि नयाँ संरचना सहित सञ्चालनमा आएको यस होटेलले विभिन्न सभा गोष्ठीको लागि सेमिनार हलमा समेत यो अवधि भर छुट दिने बताएको छ ।
