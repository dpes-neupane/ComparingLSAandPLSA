काठमाडौं–दक्षिण अफ्रिकाको ८ सदस्यीय सद्भावना टोलीले संयुक्त राष्ट्रसंघ अन्तर्राष्ट्रिय नेल्सन मण्डेला डे अर्थात् जुलाई १८ को दिन दक्षिण अफ्रिकाको केपटाउनबाट गरेको यात्रा काठमाडौं आई समापन भएको छ ।भ्रमण अवधिभर ३ वटा ल्याण्डरोभर गाडीमा सडक मार्गबाट १९ देशको भ्रमण गर्दै सम्बन्धित देशका विशिष्ट व्यक्ति, प्रभुद्ध समूह तथा नागरिकहरुको हस्ताक्षर संकलन गर्दै ६ महिना लगाएर १७००० कि.मी. यात्रा पार गरी अन्त्यमा टोली यही मंसिर २५ गते नेपाल आइपुगेको हो ।टोलीको नेतृत्व किन्स्ले होलगेटले गरेका थिए । उनी एक विश्व प्रसिद्ध अन्वेषक समेत हुन् । उनको टोलीले शान्तिको कामना गर्दै दक्षिण अफ्रिकाको केपटाउन शहरबाट जुलु कालावास नामक पवित्र भा“डोमा एटलान्टिक महासागरबाट ल्याएको पानी बौद्धनाथ स्तुपामा चढाई कार्यव्रmमको समापन गरिएको थियो ।बौद्धनाथ स्तुपामा पानी चढाउन, बौद्धनाथको इतिहास तथा त्यहा“को जानकारी स्रोत विकास समितिका अध्यक्ष राजकुमार लामा तथा सल्लाहकार खेन्पो दोर्जी लामाले व्यवस्था मिलाएका थिए । भ्रमणको क्रममा विभिन्न देशमा विपन्न परिवारलाई विष्कुट, खानेकुरा, लामखुट्टे भगाउने धुप, झुल आदि वितरण गरिएको थियो ।बौद्धनाथ स्तुपाबाट विसर्जन गरिएको कार्यव्रmममा दक्षिण अफ्रिकाका अवैतनिक वाणिज्यदूत प्रदीपकुमार श्रेष्ठ, नेपाल पर्यटन बोर्डकी बरिष्ठ निर्देशक नन्दिनी थापाको उपस्थिति थियो । साथै काठमाडौंको संयोजन दक्षिण अफ्रिकाका अवैतनिक वाणिज्यदूतावाशका कार्यालय सचिव गोपालप्रसाद वाग्लेले गरेका थिए । कार्यव्रmमको समाप्ती पश्चात् नेपाल पर्यटन बोर्डमा एक पत्रकार सम्मेलनको आयोजना गरी दक्षिण अफ्रिकाका नोबेल शान्ति पुरस्कार विजेता नेल्सन मण्डेलाले विश्वमा शान्तिको लागि पु¥याएको योगदानको चर्चा गरिएको थियो ।यात्रा अवधीभर टोलीले ल्याएको गाडीमा नेपाल भ्रमण वर्ष २०२० को ब्यानर सहित आएर फर्केको हु“दा यसलाई विशेष महत्वका साथ हेरिएको छ । जसले नेपाल भ्रमण वर्ष मनाउने लक्ष्यलाई प्रबद्र्धन गर्न थप सघाउ पु¥याउने विश्वास लिइएको छ । साथै यस्ता कार्यव्रmमले दुई देशबीच सम्बन्ध सुमधुर बनाउन थप बल पुग्नेछ ।  