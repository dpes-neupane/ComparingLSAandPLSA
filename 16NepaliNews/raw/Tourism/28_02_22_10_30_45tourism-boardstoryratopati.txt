काठमाडौं । श्रमिक कल्याणकारी कोषलाई एक हप्ताभित्र कार्यान्वयनमा ल्याउन पर्यटन सम्बन्ध श्रमिक संघ संगठनहरुले पर्यटन बोर्डसँग माग गरेको छ । आइतबार ५ श्रमिक संगठनहरुले संयुक्त रुपमा ध्यानाकर्षण पत्र बुझाउँदै ७ दिनभित्र कोष परिचालन गर्न बोर्डलाई अल्टिमेटम दिएको हो ।कोष परिचालनका लागि आफुहरुले पटक–पटक माग राख्दै आएतापनि हालसम्म बोर्डबाट कुनै सुनुवाई नभएको भन्दै  श्रमिकहरुले अबको एक हप्ता भित्र पनि माग कार्यान्वयनमा नआए अप्रिय कदम चाल्न बाध्य हुने र त्यसको जिम्मेवार स्वयम बोर्ड हुने चेतावनी दिएको छ ।  ‘प्रस्तुत विषयको सम्बन्धमा नेपाल पर्यटन बोर्ड र नेपालको पर्यटन क्षेत्रमा श्रम विभागबाट दर्ता भएका ट्रेड यूनियनहरु बीचमा विभिन्न मिति र समयमा मागपत्र, ध्यानाकर्षण र आन्दोलनबाट निर्माण भएको प्रतिवेदन तथा कार्यविधि अनुसार सम्बन्धित निकायमा पुगि कार्यान्वयनउपर ढिलासुस्ती भएको हुँदा आजको मितिले ७ दिन भित्रमा उक्त कोष निर्माण गरि सूचारु गर्नका लागि पर्यटन बोर्डले निर्णायक आन्दोलनको लागि बाध्य हुने छौं । त्यसबाट हुने प्रत्यक्ष तथा अप्रत्यक्ष क्षतिको जिम्मेवारी स्वयम बोर्ड हुनेछ । श्रमिकहरुद्धारा जारी ध्यानाकर्षणपत्रमा भनिएको छ ।