
नेपाल पर्यटन बोर्डद्वाराले फोटो प्रतियोगिता आयोजना गर्ने भएको छ। चाडपर्वको अवसरमा फोटो प्रतियोगिता आयोजना गर्न लागिएको बोर्डले जानकारी दिएको छ
विगतको जस्तो उल्लासमय नभएको अवस्थामा पनि सकारात्मक र सिर्जनशील काम बढोस भनेर आयोजना गर्न लागिएको बोर्डले जानकारी दिएको छ।
प्रतियोगितामा भाग लिनका लागि मंसिर १० सम्म फोटोहरु पठाउनुपर्ने छ। यसका लागि बोर्डको फोटो अभियान साइट https://photonepal.travel मार्फत्  फोटो पठाउनुपर्ने छ।
बोर्डका कार्यकारी प्रमुख डा.धनञ्जय रेग्मीले विगतका फोटो प्रतियोगिताहरुमा देखिएको उत्साहजनक सहभागिताका कारण यसपटकको फोटो प्रतियोगितालाई फोटो सिरिज प्रतियोगिताका रुपमा निरन्तर गरिएको जानकारी दिए।
सहभागी हुनेले कम्तिमा सातवटा भिन्ना भिन्नै फोटोहरु पठाउन पर्नेछ ।
बोर्डले चार वर्षअघि देखि फोटोको माध्यमबाट देशको पर्यटन प्रवद्र्धन गर्ने उद्देश्यका साथ नियमित ह्यास फोटोनेपाल फोटो प्रदर्शनी गर्दै आएको थियो । फोटो नेपाल फेब्रुअरी २०१६ मा टोनी हेगनको फोटो प्रदर्शनीसँगै सुरु भएको थियो । बोर्डले हाल फोटोनेपाल डट ट्राभल सुरु गरेको छ। यसमा ११ हजार बढी सदस्यका २५ हजार फोटोहरु संग्रहित छन् ।
 
