

२९ पुस, काठमाडौं । कतार एयरवेजले नेपाली यात्रुहरुका लागि हवाई भाडामा ३० प्रतिशत बचत अफर ल्याएको छ । चार दिनसम्म चल्ने यो अफर अफर विश्वभर कतार एयरवेजमार्फत यात्रा गर्ने यात्रुहरुका लागि लागू हुनेछ ।
एयरवेजका अनुसार अफरका लागि यात्रुहरुले पुस २८ गतेदेखि माघ १ गतेसम्म टिकट बुकिङ गरिसक्नुपर्ने छ । यस टिकटबाट आकर्षक फेअरमा यात्रुहरुले ३० प्रतिशत भाडा बचत गर्दै यूरोप, मध्य पूर्व, अफि्रका र अमेरिकी मुलुकहरुमा यात्रा गर्न सक्नेछन् ।
यात्रुहरु बुकिङ गरेको टिकटबाट माघ ६ गतेदेखि मंसिर २५ गतेसम्म आफुलाई पायक पर्ने दिनमा यात्रा गर्न सक्ने एयरवेजले जनाएको छ । सिमित सीटका लागि उपलब्ध गराइएको यो अफर करसहित रिटर्न फेयरमा आधारित छ ।
कतार एयरवेजको अफिसियल वेभसाइटबाट यात्रुहरुले आफुलाई आवश्यक गन्तव्यहरुको टिकट बुकिङ गर्न सक्नेछन् ।
कतार एयरवेजका लगि इन्डियन सब-कन्टिनेन्ट भाइस पे्रसिडेन्ट सोरियलले भने- अघिल्लो अभियानको सफलताका कारण फुर्सद विताउने तथा व्यवसायीक यात्रा गर्ने यात्रुहरुका लागि हामीले नयाँ अफर ल्याएका हौं ।
चार दिने सेल अफरले यात्रुहरुलाई विश्वका प्रसिद्ध ठाउँहरु घुम्ने अवसर प्रदान गर्ने अपेक्षा कतार एयरवेजले लिएको छ ।
