

३० कात्तिक, काठमाडौं । कञ्चनजंघा हिमालमा मानव पाइला टेकेको ६० वर्ष पुरा भएको अवसरमा हिरक महोत्सव मनाउने तयारी भएको छ । ६० वर्ष अगाडी बि्रटिस नागरकि सर चाल्र्स इभान्सको नेतृत्वमा जो ब्राउन र जर्ज क्रिष्टोफोर ब्याण्डले पहिलो पटक सफल अरोहण गरेका थिए । यो सयमदेखि अहिलेसम्म स्वदेशी तथा विदेशी गरी ३ सय ८४ जनाले हिमाल अरोहण समेत गरिसकेका छन् ।
कञ्चनजंघा हिमालको सम्मान र प्रचार प्रसारका लागी पर्यटन मन्त्रालय र नेपाल पर्वतारोहण संघको अग्रसरतामा मंसिर ७ देखि ९ गतेसम्म ताप्लेजुङको सुकेटारमा हीरक महोत्सव मनाउने तयारी प्रचार-प्रसार उपसमितिका सचिब बलबहादुर तमाङले जानकारी दिए ।
पर्यटन मन्त्रालयका सचिवको संयोजकत्वमा गठित समितिले महोत्सबको तयारी तिब्रताको साथ गरिरहेको छ । महोत्सवमा विभिन्न देशका पर्वतारोहण पदाधिकारीसहित ३ सय ५० भन्दा बढी सफल पर्वतारोहीको सहभागीता रहने छ । भने ५० हजारभन्दा बढीले महोत्सव अवलोकन गर्ने आयोजकको भनाइ छ ।
महोत्सवले अन्र्तराष्ट्रिय क्षेत्रसम्म नेपाली पर्यटन क्षेत्रको प्रचार प्रसार गर्ने विश्वास लिइएको छ । यो महोत्सवले कञ्चनजंघा क्षेत्रको विग्रदो अवस्थामा केहि हदसम्म सुधार आउन सक्छ । तामाङका अनुसार महोत्सवलाई लक्षित गर्दै कञ्चनजंघा मा १२ दिने सरसफाई अभियान कार्यक्रम आयोजना गरिएको छ । उक्त सरसफाई पिके शेर्पाको संयोजकत्वमा मंसिर ५ गते सम्पन्न हुनेछ ।
तीन दिन सम्म चल्ने महोत्सवमा स्थानिय विभिन्न संस्कृति झल्किने झाँकीहरु प्रदर्शन हुनेछन् । कञ्चनजंघा पाथिभरा टुर प्याकेज र पाथिभरा प्याराग्लाइडिङ महोत्सवका मुख्य आकर्षक कार्यक्रम हुन् ।
८ हजार ५ सय ८६ मिटर उचाइ रहेको कञ्चनजंघा हिमाल ताप्लेजुङको उत्तरी भेगमा पर्छ । यो जैविक विविधता तथा वन्यजन्तु संरक्षणका दृष्टिकोणले समेत प्रसिद्ध छ ।
सो क्षेत्रलाई सरकारले कञ्चनजंघा संरक्षण क्षेत्र आयोजना घोषणा गरेको छ । कञ्चनजंघा क्षेत्रलाई सरकारले वेवास्ता गर्दा राष्टिय तथा अन्र्तराष्ट्रिय रुपमा कंचनजंघाको प्रचार प्रसार हुन सकेको छैन । हीरक महोत्सव समितिका सचिव तामाङले भने ‘पुग्ने बाटो पनि छैन ।’
कञ्चनजंघा हिमालको विकास र प्रचारको लागी खासै उपलब्धिमुलक काम हुन नसकेको बताउँदै उनले भने ‘कञ्चनजंघा हिमाल हेर्न जाने पैदल यात्रुलाई बेसक्याम्प सम्म जाने बाटोको निर्माण गरीनु आवश्यक छ ।’
नेपालले कञ्चनजंघा संरक्षण क्षेत्र सन् १९९७ मा स्थापना गरेको थियो । मुख्यतः रेडपान्डाका लागि प्रख्यात यो संरक्षण क्षेत्र विश्वमै चर्चित छ ।
सन् २०१५ मा कञ्चनजंघा संरक्षण क्षेत्रमा ७३१ विदेशी पर्यटक पुगेका थिए । २ हजार ३५ वर्गमिटर क्षेत्रफलमा फैलिएको संरक्षण क्षेत्र ताप्लेजुङ जिल्लामा पर्छ । ताप्लेजुङ जिल्लामा ७ हजार मिटर भन्दा अग्ला हिमाल १० वटा भन्दा बढी रहेका छन् ।
कञ्चनजंघा हिमाल नेपालको दोस्रो अग्लो हिमशिखरको रुपमा रहेको छ भने विश्वको तेस्रो अग्लो हिमालको रुपमा पनि चिनिने गरेको छ । कञ्चनजंघा हिमश्रृंखलामा प्रमुख ५ हिमालहरू रहेका छन् ।
यी मध्ये सबैभन्दा ठुलो कञ्चनजंघा (पाँच चुलीको हिमाल) ८ हजार ५ सय ८६ मिटर अग्लो छ ।
यसैगरी अन्य चारवटा यालुङकाङ ८ हजार ५ सय ५ मिटर, काङवाचेन ७ हजार ९ सय ३ मिटर, किराँत चुली ७ हजार ३ सय ६५ मिटर र कुम्भकर्ण ७ हजार ७ सय १० मिटर उचाइमा रहेको छ । नेपालमा ८ हजार मिटर भन्दा अग्ला हिमालहरु ८ ओटा रहेका छन् ।
तीन वटा एरलाइन्सबाट सेवा
महोत्सव अवधि भर सुकेटारसम्मको हवाइ यात्राको लागि आयोजकले तीन बटा एयरलाइन्सको एक-एक वटा फलाइट तय गरेको महोत्सबका प्रचार प्रसार उपसमितिका संयोजक रमेश बरालले जानकारी दिए ।
जसमा मंसिर २१ गते नेपाल वायु सेवा निगमको एउटा फलाइट र २२ गते गोमा, तारा र नेपाल वायु सेवा निगमको गरी तीन वटा फ्लाइट भर्ने तयारी भएको आयोजकले जनाएको छ । टिकट शूल्क भने गोमा र तार एयरको ७ हजार २ सय रुपैयाँ तथा निगमको ५६ सय रुपैयाँ पर्छ ।
त्यस्तै आपतकालिन समयको लागि भने मनाङ एयरको हेलिकप्टर रहेको आयोजक समितिका सह-संयोजक इश्वरी पौडेलले बताए ।
