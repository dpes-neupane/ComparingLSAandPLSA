ल्हासा–नेपाल र तिब्वतवीचको शताब्दी भन्दा पुरानो सम्बन्ध छ। कुटनीतिमा मात्र होइन, व्यापारको पनि उस्तै सम्बन्ध छ ।ल्हासामा एउटा यस्तो नेपाली पसल छ, जसको एक सय १३३ बर्ष पुरानो इतिहास छ ।ल्हासाको पाको स्ट्रेटमा यो नेपाली पसल छ । यहाँ भेटिएका थिए, रत्नकुमार तुलाधार । उनका अनुसार पसल संचालनमा आएको १३३ बर्ष भयो । यहाँ बुद्ध धर्म सम्बन्धी समान पाइन्छन् । तुलाधर आफै पनि यो पसलमा बस्न थालेको ३५ बर्ष भयो । तुलाधरका अनुसार खासमा यो पसल रुप ज्योतिको हो ।यो पसलमा समान किन्न तिब्वतिनय र चिनियाँ नागरिक आउँछन् । यहाँ ६० हजार चिनियाँ रुपैयाँसम्मका समान पाइन्छन् ।सरकारसँग जग्गा लिजमा लिएर यो पसल चलेको छ । घर पनि पुरानै देखिन्छ ।पहिला यस्ता पसल तिब्बतमा धेरै थिए । तर, नेपाली व्यवसायीहरुले प्रतिस्पर्धा गर्न नसकेपछि क्रमश विस्थापित भएका छन् ।तिब्बत र नेपालबीचको पुरानो सम्बन्ध झल्काउने यो पसलमा धेरै समान काठमाडौंबाटै जान्छ ।शाहीकालमा मन्त्री हुँदा रुप ज्योति ल्हासा पुगेका थिए । त्यसबेला उनी आफ्नो पसल पनि पुगेका थिए ।ल्हासास्थित नेपाली बाणिज्य दूतावासका अनुसार त्यहाँ कारपेट तथा उल, हस्तकला, क्युरियो समान, लत्ताकपडा, होटल तथा रेष्टुरा, ब्युटीपार्लर, गहना पसल, किराना पसलजस्ता व्यापार–व्यवसायमा संलग्न नेपालीहरु ३५ जना छन् । उनीहरुको आर्थिक अवस्था चाहीँ राम्रो छ । 