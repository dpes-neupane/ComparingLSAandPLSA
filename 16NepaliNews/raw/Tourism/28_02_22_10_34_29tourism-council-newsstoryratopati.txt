ठमेल क्षेत्रका पर्यटन व्यवसायीको हक, हितका लागि पश्चिम ठमेल पर्यटन परिषद् गठन भएको छ । राजधानीको ठमेलमा आयोजित एक कार्यक्रमकाबीच सन्तोष पाण्डेको अध्यक्षतामा १३ सदस्यीय  परिषद्को गठन गरिएको हो । परिषद्को कार्यसमिति प्रथम उपाध्यक्षमा शिव श्रेष्ठ, द्वितीय उपाध्यक्षमा दिपक श्रेष्ठ, महासचिव मन्दिप गिरि, सचिवमा आशिक अमात्य र कोषाध्यक्षमा मुखिया गुरुङ र सह–कोषाध्यक्षमा राजेन्द्र कुँवर रहेका छन् । यस्तै सदस्यहरुमा आनन्द पाण्डे, मात्रिका रिजाल, अमूलचन्द्र प्रधान, लक्ष्मण अर्याल, हरिकुमार श्रेष्ठ र एञ्जिला तिमिल्सिना रहेका छन् ।काठमाडौं महानगरपालिका – १६ का वडाध्यक्ष मुकुन्द रिजालले पकनाजोल, सोह्रखुट्टे, कालधारा क्षेत्रमा बिजुली, पार्किङ, ढल, फोहर महानगरपालिकाले उठाए पनि हामीले आप्mनो घर मात्र नभई टोल नै सफा सुग्घर बनाउनुपर्ने बताए ।नवनिर्वाचित अध्यक्ष पाण्डेले ठमेल क्षेत्रका व्यवसायीहरुको सुरक्षा र संरक्षणकाका साथै व्यवसायीले पर्यटकलाई गर्ने व्यवहार र उचित सेवाको बारेमा जानकारी दिन परिषद् गठन गरिएको बताए । परिषद्ले परिषद्को उद्देश्य र विधानमा सहमति जनाउने व्यक्तिहरुलाई सदस्यता बनाउने निर्णय गरेको छ भने नयाँ सदस्यताका लागि तीन हजार पाँच सय रुपैयाँ र वार्षिक सदस्यता शुल्कका रुपमा १ हजार ५ सय रुपैयाँ तोकेको छ । ठमेल क्षेत्रमा ठमेल पर्यटन विकास परिषद नामको अर्को संस्था अहिलेपनि क्रियाशील छ । यो संस्थाले भने ठमेल क्षेत्रको पनि पश्चिमी भागलाई मात्रै समेट्ने लक्ष्य लिएको छ ।#ठमेल पर्यटन परिषद्