काठमाडौं– संस्कृति, पर्यटन तथा नागरिक उडड्यनमन्त्री रविन्द्र अधिकारीले २ वर्षभित्र मुलुकमा २५ लाख पर्यटक भित्र्याउने दावी गरेका छन् ।  मन्त्री अधिकारीले सन् २०२० को नेपाल भ्रमण वर्षलाई सफल बनाउने गरी आवश्यक योजना बनाउन पनि सम्बन्धित निकायलाई निर्देशन दिए ।नेपाल पर्वतारोहण संघले मंगलबार काठमाडौंमा आयोजना गरेको एक कार्यक्रममा बोल्दै उनले नेपालको पर्वतारोहण क्षेत्रलाई मुलुकको आर्थिक वृद्धिदरको मेरुदण्डको रुपमा विकास गर्नेगरी सरकारले आवश्यक तयारी गरिरहेको पनि बताए ।मन्त्री अधिकारीले पर्यटन क्षेत्रको विकासका लागि प्रदेश र स्थानीय सरकारसँग समन्वय गरेर काम गर्न पनि पर्यटनसँग सम्बन्धित संघ, संस्थालाई आग्रह गरे । उनले सरकारले पर्यटन क्षेत्रको विकासका लागि सबै हिमालहरुलाई नामाकरण गर्ने योजना अघि सारेको पनि स्मरण गराए ।