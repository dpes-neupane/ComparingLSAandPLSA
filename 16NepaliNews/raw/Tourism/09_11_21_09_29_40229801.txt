

१ माघ, काठमाडौं । हङकङको इन्टरनेशनल एयरलाइन्स ड्रागन एयरले फस्र्ट क्लास र बिजनेश क्लासका यात्रुहरुलाई लक्षित गर्दै एमनीटि किट अफर ल्याएको छ ।
अहिले केही रुट र लेटनाइट फ्लाइटमा मात्र यो सुविधा उपलब्ध रहेको बताइएको छ । यसरी उपलब्ध हुने किटमा अष्टे्रलियन कम्पनी जार्लिकको उत्पादन सिग्नेचर स्किन केयर प्रोडक्टहरु रहने कम्पनीले जानकारी दिएको छ ।
कम्पनीका अनुसार किटमा डे क्रिम, सिट्स डेन्ड क्रिम, लिप केयर बाल्म लगायतका सामाग्री रहनेछन् ।
एशियामै उदयीमान मानिएको हङकङको सेभन्टी एट पर्सेन्ट नामक कम्पनीले किट डिजाइनको जिम्मेवारी पाएको कम्पनीले बताएको छ । अहिले १२ रङका ब्याग दिने बताइएको छ ।
एमनीटि किट हङकङबाट लेट नाइट उडान सुरु भई बेइजिङ, भुसान, ढाका, काठमाडौं, कोलकत्ता, टोक्यो र यांगुन गन्तव्यमा जाने यात्रुहरुलाई मात्र उपलब्ध रहेको छ ।
