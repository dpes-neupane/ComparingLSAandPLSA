नयाँदिल्ली — यौन दुर्व्यवहार विरुद्धको ‘मि टू’ अभियानमा बलिउडका प्रतिष्ठित नामहरु मुछिए । पछिल्लो समय यौन दुर्व्यवहारका आरोपित कति फिल्मकर्मीले सजायसमेत पाए । यही हप्तामा हलिउड निर्माता हार्भे विन्स्टन बलात्कार प्रकरणमा दोषी ठहरिएका छन् ।बलिउडमा यो अभियान अहिले सेलाएझैं देखिन्छ । तर दुर्व्यवहारबारे महिला फिल्मकर्मीले आवाज उठाएसँगै कार्यस्थलमा विभिन्न परिवर्तन भएको भारतीय मिडियाले उल्लेख गरेको छ ।   ‘मि टू’ अभियानले यौन दुर्व्यवहारको मात्रामा घटाएको उल्लेख गर्दै पुरुषहरु दुर्व्यवहार गर्नबाट सात कदम पछाडि हटेको अभिनेत्री काजोलले बताइन् । महिलालाई पुरुषले गर्ने व्यवहारमा यो अभियानले ल्याएको परिवर्तनबारे सोध्दा काजोलले भनिन्, 'परिवर्तन त आएको छ । फिल्मको सेटभित्रमात्र यो परिवर्तन देखिएको होइन । इमानदार भएर भन्नुपर्दा अहिले यदि तपाईँ कुनै पनि पुरुषलाई सोध्नुभयो भने मी टू अभियानपछि धेरैले जीवन बिग्रियो भन्छन् । तर मलाई लाग्छ यस अभियानले सबै पुरुषलाई सही बाटोमा ल्याएको छ । मलाई लाग्छ यसले गर्दा राम्रा/नराम्रा, फरक पुरुषहरु सात कदम पछाडि हटेका छन्।'