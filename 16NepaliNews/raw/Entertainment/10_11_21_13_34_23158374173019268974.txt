मुम्बई — समीक्षात्मक हिसाबले चर्चा कमाएको बलिउड फिल्म 'बधाई हो'को सिक्‍वेल बन्ने भएको छ ।  आयुष्मान खुराना नीना गुप्ता गजराज राव र सान्या मलहोत्रालगायतको अभिनय रहेको ‘बधाई हो’ को सिक्‍वेलमा रुपमा ‘बधाई दो’ बन्‍ने पक्का भएको हो ।पछिल्लो समय फिल्म 'बधाई हो'ले रार्ष्ट्रिय अवार्डसमेत हात पारेको थियो । फिल्मलाई अत्याधिक दर्शकले रुचाएका थिए । ‘बधाई हो’ को सिक्‍वेलमा भने अभिनेता राजकुमार राव र भूमि पेड्नेकेरको प्रमुख भूमिका रहनेछ । राजकुमार र भूमि पहिलोपटक पर्दामा एकसाथ देखिँदैछन् । फिल्ममा राजकुमार प्रहरी र भूमि पीटी प्रशिक्षकको भूमिकामा देखिने भारतीय मिडियामा उल्लेख छ । पहिलो फिल्मसँग दोस्रो संस्करणको कथासार फरक भए पनि सामाजिक हाँस्य विधामा फिल्म बन्ने बताइएको छ । फिल्मलाई हर्षवर्द्धन कुलकर्णीले निर्देशन गर्ने भएका छन् । अभिनेत्री पेड्नेकरले फिल्मको स्क्रिप्ट मन परेकोले 'बधाई दो'मा अभिनय गर्न तयार भएको बताएकी छिन् । 