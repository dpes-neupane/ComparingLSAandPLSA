
म्यूजिक नेपालको प्रस्तुति तथा हिमालय टेलिभिजनको सहकार्यमा नेपाली टेलिभिजन सिरियल तथा चलचित्रहरूमा विभिन्न भूमिका निर्वाह गरेर लामो समयदेखि सक्रिय कलाकारहरुको अभिनय रहेको हाँस्य टेलिचलचित्र ‘डन्ट माइन्ड’ आजबाट प्रशारण हुने भएको छ ।
यो टेलिचलचित्र हरेक बुधबार बेलुकी ८ बजेबाट हिमालय टेलिभिजनमा प्रशारण हुनेछ । यस्तै, बुधबार बेलुकी साढे ८ बजेबाट म्यूजिक नेपालको युटुब च्यानल र मोमो एपबाट प्रशारण हुनेछ ।
यस टेलिचलचित्रको निर्मल शर्मा र कमल मैनालीले संयुक्त रूपमा निर्देशन गरेका हुन् । टेलिचलचित्रको मुख्य भूमिकामा रवि शर्मा, कमल मैनाली, निर्मल शर्मा, रजनी केसी, सुनीता श्रेष्ठ, स्मारिका खनाल, रामेश्वर केसी, घनश्याम गौतम, सुरेश तिमिल्सिना, विश्वमणि घिमिरे, चीजकुमार श्रेष्ठ, सुमन गिरी र लक्ष्मणसिंह बस्नेतले अभिनय गरेका छन् ।
म्यूजिक नेपालद्वारा प्रस्तुत तथा समाजमा घटिरहने समसामयिक तथा राजनैतिक विषयवस्तु समेटेर प्रस्तुत हुने यो हाँस्य टेलिचलचित्रको कार्यकारी निर्माता चीजकुमार श्रेष्ठ हुन् । यसमा पटकथा कमल मैनालीको छ भने यसका सम्पादक गौतमराज खड्का हुन् । यसको दृश्याङ्कन राजु केसीले गरेका छन् । यो टेलिचलचित्रको शीर्ष गीत कमल मैनालीले लेखेका हुन् भने सङ्गीत र स्वर राजीव लोहनीको छ ।
