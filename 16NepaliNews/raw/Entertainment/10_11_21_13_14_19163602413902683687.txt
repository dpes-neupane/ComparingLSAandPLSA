काठमाडौँ — 'सोसियल मिडिया फिल्म अवार्डस' गर्ने भएको छ । २०७५ बाट सुरु भएको यो अवार्ड गत वर्ष कोभिड महामारीका कारण सरेको थियो ।इच्छुक सहभागीका लागि कात्तिक १६ देखि आवेदन खुल्ला गरिएको छ । अग्रशिल नारी संस्थाको सहकार्यमा प्रस्तुतिमा आयोजना हुने अवार्डसमा २१ विधामा पुरस्कार वितरण गरिने बताइएको छ ।यो वर्ष अवार्डका केही विधा थपिएका छन् । लघु फिल्मदेखि ध्वनि, सम्पादन, पटकथा, सिनिमेटोग्राफी, एनिमेटेड लघु फिल्म, निर्देशनलगायत विविध विधामा इच्छुकले आवेदन दिन पाउनेछन् ।यो वर्षको विजेताले पुरस्कारमा नगद पनि प्राप्त गरिने बताइएको छ । विभिन्न क्षेत्रमा योगदान पुर्‍याइरहेका व्यक्तिहरुको सम्मानलाई निरन्तरता दिइनेछ । 