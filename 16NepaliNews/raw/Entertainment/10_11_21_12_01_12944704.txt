
काठमाण्डौको कान्तिपथमा खुलेको ‘सवाना फिटनेश’को उद्घाटन गर्न नायिकाद्धय वर्षा राउत र नम्रता सापकोटाको साथमा मोडल रियाशा दाहाल पुगेका छन् ।नायिका वर्षा राउतले रिवन काटेर फिटनेशनको उद्घाटन गरिन् ।
महिलाहरुका लागि मात्र यो फिटनेश संचालनमा आएको यसको संचालिका सवाना खातुनले बताइन् । फिटनेशनको उद्घाटन गर्दै नायिका वर्षा राउतले मानिस शारीरिक रुपमा मात्र नभएर मानसिक रुपमा पनि फिट हुनुपर्ने बताइन् । वर्षाले आफू मोटाएपनि वा दुब्लाएपनि आलोचना गर्नेहरु नरोकिने भन्दै खुशी हुन सक्नुपर्ने बताइन् ।
यस्तै, नायिका नम्रता सापकोटाले पनि जीममा पुग्दा मानिसलाई फ्रेस हुने बताइन् । उनले भनिन्–‘कलाकार भैसकेपछि कहिलेकाही निकै तनाव पनि झेल्नुपर्छ । सबैतिर सोच्नुपर्ने हुँदा फ्रेस हुने ठाउँ चाहिन्छ । यसैले, आफूलाई समय मिलेको खण्डमा जीममा पुग्दा शारीरिक र मानसिक रुपमा फ्रेस भइन्छ ।’
मोडल रियाशा दाहालले जीम दुब्लाउनकै लागि मात्र जानुपर्छ भनेर सोच्न नहुने बताइन् । उनले, महिलाका लागि मात्र जीम खुल्दा व्यायम गर्न अझै सजिलो हुने प्रतिक्रिया दिइन् ।
