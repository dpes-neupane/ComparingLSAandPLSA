काठमाडौँ — अभिनयकै कारण चर्चा बटुल्न सफल छन् कलाकार विपिन कार्की । उनी फिल्म 'सेल्फि किङ'बाट पर्दामा देखिँदैछन् । फिल्ममा उनीसँगै अभिनेत्री लक्ष्मी बर्देवाको अभिनय छ ।फिल्ममा विपिनले कमेडियन सेलेब्रेटीको भूमिका निर्वाह गरेका छन् । मंगलबार फिल्मको ट्रेलर सार्वजनिक भयो । ट्रेलर सार्वजनिक कार्यक्रममा उनले फिल्मको उक्त भूमिका निभाइरहँदा आफैसँग मेल खाएको अनुभव सयर गरे । 'हरेक सेलेब्रेटीको जीवनसँग फिल्म मेल खान जान्छ' उनले भने 'सबै कुरा त मेल खाँदैन । तर केही न केही कुरा मिल्दोजुल्दो हुँदो रहेछ' उनले भने ।  फिल्म हलिउड फिल्म 'जोकर'बाट प्रभावित रहेको भन्दै आलोचना पनि भए । निर्माण टिमले फिल्म 'जोकर'बाट प्रभावित नरहेको दाबी गरे । विशाल सापकोटा निर्देशित फिल्ममा विपिन र लक्ष्मीसँगै कलाकार अभय बराल, भुवन चन्द, कमल देवकोटालगायतको अभिनय छ । 