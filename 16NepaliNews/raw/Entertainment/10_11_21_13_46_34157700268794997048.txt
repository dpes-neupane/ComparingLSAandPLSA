रनवीर कपुर बलिउडका 'क्यासनोभा' मानिन्छन्। दीपिका पादुकोण, सोनम कपुरदेखि कट्रिना कैफसम्मका हिरोइनसँग अफेयर चलाएका रनवीर अहिले आलिया भट्टको प्रेममा छन् ।पछिल्लो छिमलका सबभन्दा राम्रो अभिनेता मानिने रनवीरले संजयलिला भन्सालीको फिल्म 'साँवरिया' बाट बलिउड यात्रा थालेका हुन् ।  अब फेरि उनी भन्सालीको फिल्ममा देखिने समाचारमा जनाइएको छ। अझै रोचक त के छ भने यसमा उनकी प्रेमिका आलिया र पूर्व प्रेमिका दीपिका दुवै हुने बताइएको छ। मुम्बई अन्डरवर्ल्डका महिला डनहरु बारे भन्सालीको फिल्म 'गंगुबाइ खतिवाडी'मा आलिया शीर्ष भूमिकामा छन् । यसमा अजय देवगनले पनि महत्वपूर्ण भूमिका निभाउने छन् ।  पछिल्लो समय यसमा दीपिका र रनवीरले पनि प्रवेश गरेका हुन् । फिल्म निर्माण कम्पनीले भने यसको पुष्टि गरेको छैन ।