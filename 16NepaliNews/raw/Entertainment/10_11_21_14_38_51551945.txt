



 
एजेन्सी, १८ जेठ । आज भोली धेरै बलिउड कलाकारहरुले सम्पत्तिमा लगानी गरिरहेका छन् । केही महिनामा अघि मात्र जान्हवी कपुर, रितिक रोशन, अर्जुन कपुर र आलिया भट्टले करोडौको घर खरिद गरेका थिए । 
भर्खरै मात्र अभिनेता अजय देवगनले पनि मुम्बईको जुहु क्षेत्रमा आलिसन महल खरिद गरेका छन् । अजयले किनेको घरको मुल्य ६० करोड बताइएको छ । नयाँ घर अजय र काजोलको हाल भएको घर शिवशक्तिबाट धेरै टाढा छैन् । भारतीय समाचारको अनुसार अजयका प्रवक्ताले नयाँ घर खरिद गरेको पुष्टि गरेका हुन् ।
अजयले खरिद गरेको नयाँ बंगला ५९० स्कायरमा निर्माण भएको छ । उनले नयाँ घरमा मर्मत गर्न सुरु गरिसकेका छन् । एक रिपोर्टको अनुसार अमिताभ वच्चन, रितिक रोशन, धर्मेन्द्र र अक्षय कुमार पनि नयाँ घरको नजिकै बस्छन् ।
 
