काठमाडौँ — लोकप्रिय गायक उदेश श्रेष्ठले हालै सार्वजनिक गरे एउटा 'महामारी' गीत । चीनको वुहान सहरबाट युरोपतिर कोरोना (कोभिड–१९) को आतंक फैलिरहादा उनले केही शब्दहरु बुनेका थिए ।कोभिड–१९ को समाचारले मानिसमा डर पैदा गरिरहेको थियो । संक्रमित र मृत्यु हुनेको संख्या बढ्दै जाादा कतिलाई मानसिक तनावले सताउन थालेको थियो ।कोभिडको ‘आतंक’बीच सकारात्मक सन्देश, आशा जगाउने भावमा यी लाइन कोरियो । आफैंले संगीत भरेर कम्पोज पनि गरे । अन्तरा लेखिएकै थिएन । दुई लाइन गीत केही अग्रजहरुलाई सुनाए । सबैले राम्रो प्रतिक्रिया दिएपछि गीत पूरा गर्ने तयारीमा लागे । ‘मलाईमात्र राम्रो लागेको हो कि भनेर अग्रजहरुलाई गीतको टुक्रा रेकर्ड गरेर सुनाएा । एकदम राम्रो छ, गीत पूरा गर भनेर सबैले हौसला दिनुभयो,’ उदेशले सुनाए । गीतको एउटँ अंश यस्तो छ :‘हट्नेछ यो महामारी, फर्किने छ खुसी फेरिजित्नेछौं यसलाई जसैगरि, सजाउनेछौं हाम्रो संसार फेरि’यहीबीच नेपालमा पनि यो भाइरसको प्रवेश भयो । सरकारले लकडाउन घोषणा गर्‍यो । उदेशको गीत त्यतिमै थााती रहृयो । गीतलाई पूरा गर्ने शब्द चयन गर्न सकिरहेका थिएनन् । लकडाउन थपिादै गयो । लकडाउनको उराठ समयमा फेरि उदेश गीतलाई पूरा गर्न बसे ।नियम पालन गरेर घरमै बसे, घरहरु सफा राखे भाइरसलाई जित्न सक्छौं भन्ने किसिमका सकारात्मक सन्देश दिने शब्दहरु कोरे । त्यसबीच केही गायकहरुले कोरोनासम्बन्धि गीतहरु सार्वजनिक गरिसकेका थिए । उदेशलाई ती गायकको भावमा गीत ल्याउने मन भएन । कोरोना भन्ने शब्द नै आˆनो गीतमा नराख्ने निर्णयमा पुगे । जुनै पनि महामारी र विपदमा साहस दिने शब्दहरु केलाएर उनले गीत तयार पारे ।‘गीतमा कोरोना भन्ने शब्द नआओस् भन्ने थियो । महामारी भनेको त जहिले पनि आउन सक्छ । कोरोना नेपालमा अनपेक्षित रुपले देखियो । यसले मानिसलाई यतिका लामो समयसम्म घरभित्र थुन्योत्यो,’ उनी गीत तयार पार्दाको समय सम्झन्छन्, ‘त्यही हिसाबले गर्दा कोरोनालाई मात्र इंगित नगरिकन हरेक विपत, महामारीमा सन्देश दिने खालको गीत कम्पोज गरें ।२ हप्ताअघि उनले गीतको लिरिकल भिडियो सार्वजनिक गरेका थिए । गीत तयार पारिरहादा भिडियोको खाका पनि मनमा बनिसकेको थियो । भिडियोका लागि कलाकारलाई लिएर सुटिङ गर्ने अवस्था थिएन । लकडाउनले सबै कलाकार पनि घरमै थुनेर बसेको अवस्थामा पनि उनले ४० जना भन्दा बढी सेलिब्रेटीलाई भिडियोमा फिचर गराउन सफल भए । यो कसरी सम्भव भयो त ?लकडाउनकै समयमा भारतीय च्यानलमा गीतहरु हेर्दै थिए । टेलिभिजनमा गीत बज्यो, ‘फिर जीत जाएगा इन्डिया...।’ उनले दिमागमा तयार पारेको खाका दुरुस्तै उक्त गीतमा थियो । अक्षय कुमार, विक्कि कौशललगायतका कलाकारले उक्त गीतमा घरबाटै अभिनय गरेका थिए ।उदेशलाई लाग्यो, ‘मैले मेरो गीतको लागि सोचेको भिडियो यस्तै हो । अब यस्तै गरे, कपी गरेको भन्ने हो कि ?’त्यसका डरले उनले आफ्नो आइडिया अग्रज साथीहरुलाई सुनाए । उनीहरुले भने, ‘के फरक पार्छ त । सन्देश दिने गीत हो । गर्दा हुन्छ ।’भिडियोका लागि आˆना सम्पर्कमा भएका सेलिब्रिटीहरु अनि गायकलाई मोबाइलबाट भिडियो खिच्न लगाए । ‘अडियोको लिंक कलाकारलाई पठाइदिए । गीत राम्रो लाग्यो भने यो आˆनो भागमा लिप्सिङसहितको भिडियो पठाइदिनु भनेर अनुरोध गरें मेसेन्जरबाट,’ उनले भने, ‘हरेक सेलिब्रेटीलाई १०/१२ सेकेन्डको अडियो भाग लगाएर पठाएा ।’ दीपकराज गिरी, दिपाश्री निरौला, योगेश्वर अमात्य, शिव परियार, विजय लामा, ओमविक्रम विष्ट, राजु लामालगायतले यसमा अभिनय गरेका छन् । फेसबुक म्यासेन्जरमार्फत ४० भन्दा बढी कलाकार, गायकहरुको भिडियो संकलन भयो । अब उदेशलाई एउटै समस्या थियो, भिडियोको सम्पादन । फेसबुकमा पोस्ट लेखेर सम्पादनका लागि सहयोग मागे । न्यूरोड बस्ने सञ्जय श्रेष्ठ भिडियोमा काम सहयोग गर्न तयार भए । सम्पादनको काम सुरु पनि भयो । तर, यतिको धेरै भिडियो सम्पादन गर्न गाह्रो भएपछि प्रविन श्रेष्ठ जोडिए । अन्तमा २ दिन लगाएर प्रविनले गीतको भिडियो फाइनल गरे ।अन्तत, तयार भयो गीत, ‘हट्नेछ यो महामारी...।’ यसलाई लकडाउनको उपलब्धि बताउाछन् उदेश । ‘यसमा टिमवर्क नै भयो । लकडाउनको उपलब्धि भनौं न यसलाई,’ उनले भने ।