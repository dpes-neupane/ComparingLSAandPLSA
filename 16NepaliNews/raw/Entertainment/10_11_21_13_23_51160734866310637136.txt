काठमाडौँ — हास्य कलाकार मनोज गजुरेल दोस्रो बिहे गर्ने तयारीमा रहेको बताएका छन् । उनका अनुसार दुवैतर्फ व्यवहारिक काम मिलाउन बाँकी छ । 'बिहे गर्ने हो । तर, अब तत्काल आजभोलि होइन । केहि व्यवहारिक कुरा मिलाउन बाँकी छ दुवैतर्फ । मान्छे चयन गरिसकेको अवस्था हो,' उनले सुनाए । कहिले हो त बिहे भन्ने प्रश्‍नमा गजुरेलले भने 'अब नयाँ वर्ष कुरौं । २०७८ को कुनै महिना, त्यो पक्का भइसकेको छैन । 'यसअघि मीना ढकालसँग बिहे गरेको २२ वर्षपछि उनी दुईको सम्बन्ध विच्छेद भएको थियो । उनका दुई सन्तान छन् । 