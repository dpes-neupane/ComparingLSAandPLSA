
नेपाली सांगीतिक क्षेत्रमा धेरै गायक–गायिकाहरुको आगमन भैरहेको छ । यसमा केहीले सफलता पाएका छन् भने अधिकांश असफल छन् ।
यसैविच, गायिका मनिषा बजगाँई पनि यो क्षेत्रमा प्रवेश गरेकी छिन् । मनको आनन्दको शब्द, कालिप्रसाद बाँस्कोटाको संगीतमा समावेश ‘चन्चल’ बोलको गीत मार्फत उनी यो क्षेत्रमा प्रवेश गरेकी हुन् ।
यो गीतको भिडियोमा मनिषा र सन्तोष पन्तको अभिनय छ । धन योञ्जनको छायांकन, माधव बेलबासेको सम्पादन रहेको भिडियोलाई मोहनराज अधिकारीले निर्देशन गरेका हुन् । मनिषाले ८ बर्षदेखि गायनलाई अगाडि बढाएकी हुन् ।
