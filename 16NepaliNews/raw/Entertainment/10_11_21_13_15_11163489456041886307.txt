काठमाडौँ — ‘मिस युनिभर्स नेपाल २०२१’ मा १६ प्रतियोगी भिड्ने भएका छन् । काठमाडौंमा आयोजित एक कार्यक्रममा प्रतिस्पर्धीहरुले आफ्नो परिचय, भविष्यको उद्देश्य राखेका थिए ।कार्यक्रममा १६ प्रतिस्पर्धीले आत्महत्या, यौन शिक्षा, महिनावारी, डेन्टल, महिला सशक्तिकरण, मानसिक स्वास्थ्य, बलात्कार, बालबालिकको शिक्षा लगायत विभिन्न सामाजिक मुद्दाका विषयमा बनाइएको करिब ३ मिनेट लामो भिडियोसमेत सार्वजनिक गरे । प्रतियोगिताबाट अब शीर्ष १० छानिने छन् । आयोजकका अनुसार आईएमई एपबाट ‘मिस युनिभर्स नेपाल २०२१’को पिपुल्स चोइसमा भोटिङ गर्न सकिने र प्रतियोगीताको ग्राण्ड फिनालेको भिआईपी टिकट समेत प्राप्त गर्न सकिनेछ । प्रतियोगिताको ग्रान्ड फिनाले कात्तिक १३ मा आयोजना हुँदैछ ।शीर्ष विजेताले १२ डिसेम्बरमा इजरायलमा आयोजना हुने ‘मिस युनिभर्स’मा नेपालको प्रतिनिधित्व गर्न पाउनेछन् । ‘मिस युनिभर्स’ का लागि उमंग क्रियसनले गतवर्षबाट प्रतियोगी पठाउन थालेको हो । गतवर्ष ‘मिस युनिर्भस’मा नेपालको प्रतिनिधित्व ‘मिस युनिभर्स नेपाल २०२०’ की विजेता अंशिका शर्माले गरेकी थिइन् ।