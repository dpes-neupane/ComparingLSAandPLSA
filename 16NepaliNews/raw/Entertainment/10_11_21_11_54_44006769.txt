
गायक समिर आचार्यले आफ्नो गायनमा छुट्टै पहिचान बनाएका छन् । उनको स्वरमा समावेश ‘दुनियाँ बेग्लै छ, पिच रोड, घाममा सुकाइदेउ’ लगायतका गीतले बजारमा निक्कै चर्चा पाए । अब, उनै गायक आचार्यको स्वरमा समावेश नयाँ गीत ‘मै मरी जाउँ’ सार्वजनिक भएको छ ।
वसन्त विवस आचार्यको शब्दमा समावेश यो गीतमा समिर आचार्यकै संगीत छ । गीतलाई समिरले फरक स्वाद दिने कोशिश गरेका छन् ।
यो गीतको भिडियोमा गायक तथा मोडल चक्र बम र श्रेया सिटौलाको अभिनय छ । भिडियोमा शान थापाको निर्देशन, अर्जुन तिवारीको छायांकन, सुप्रिम पराजुलीको सम्पादन छ । गायक समिर आचार्यले यसपटक आफूले केही फरक स्वादमा गीत सार्वजनिक गरेकाले पनि दर्शक तथा श्रोताले मन पराउने विश्वास व्यक्त गरे ।

