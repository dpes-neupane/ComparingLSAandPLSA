
‘द भ्वाइस अफ नेपाल’का बिजेता किरण गजमेरको स्वरमा समावेश गीतहरु निरन्तर सार्वजनिक भैरहेका छन् । यसैविच, उनको स्वरमा समावेश ‘जुनी जुनी’को गीतको भिडियो सार्वजनिक भएको छ । येदिन गजमेरको शब्द तथा संगीतमा तयार भएको जुनी जुनीमा मोडलद्धय गीता ढुंगाना र कमल सिंहको अभिनय हेर्ने सकिन्छ ।
अमेरिकामा बस्दै आएका गीतकार तथा संगीतकार येदिनले एल्बम तरंगको चर्चा पश्चात गायक किरण गजमेरको एकल स्वरमा एल्बम जुनी जुनीमा समावेश पहिलो भिडियो बजारमा ल्याएका हुन् ।
वैँशालु उमेरमा प्रेममा परेका एक जोडीको प्रेमील कहानी, प्रेममा पर्दाका रमाइला यादगार क्षणहरुलाई नजिकबाट देखाइएको भिडियोमा सुन्दरी मोडल गीता गज्जबसँग खुलेकी छिन् । लोकराज अधिकारी एसोसियट निर्देशक रहेको भिडियोको निर्देशन प्रकाश धितालले गरेका हुन् । बुद्ध थापाको छायांकन रहेको भिडियोको सम्पादन विकाश दाहालले गरेका हुन् ।

