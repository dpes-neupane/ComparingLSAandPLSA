काठमाडौँ — लगातार पाँचवटा फिल्म सय करोडमा प्रवेश गरेपछि करिअरको नयाँ उचाइमा पुगिरहेका अजय देवगनका यो वर्ष चारवटा फिल्म प्रदर्शनमा आउने बताइएको छ ।यसमा एउटा पाकिस्तानसँगको सम्बन्धबारेको राष्ट्रवादी 'भुज' हुनेछ भने अर्को एसएस राजामौलीको फिल्म 'आरआरआर' । यस्तै उनी संजय भन्सालीको फिल्म 'गंगुबाइ' मा पनि देखिनेछन् । यिनका अलावा उनी यो वर्ष 'मैदान' नामक फिल्ममा देखिनेछन् । सन् १९५१ र ६२ मा भारतलाई फुटबलको एसिया कप जिताएका प्रशिक्षक सइद अब्दुल रहिमको जीवनमा यो फिल्म बन्दैछ । अजयले यसमा प्रशिक्षक रहिमको भूमिका गर्दैछन् भने उनको पत्नीको भूमिकामा देखिने भएकी छन्, दक्षिण भारतीय फिल्मकी चर्चित अभिनेत्री प्रियमणि।अर्की अभिन्त्री कीर्ति सुरेश यो भूमिका देखिने पक्का भइसकेको थियो । तर, उनी अजयकी पत्नीको भूमिकामा निकै जवान देखिने भएकाले उनको सट्टा प्रियमणि यसमा प्रवेश गरेकी हुन् । प्रियमणिले दक्षिण भारतका ५० जति फिल्ममा अभिनय गरिसकेकी छन् । उनले शाहरुख खान दीपिका पादुकोणको फिल्म 'चेन्नइ एक्सप्रेस' मा आइटम गीतमा नृत्य गरेकी थिइन् । हालै उनी मनोज वाजपेयी र शरद केलकरका साथ अमेजन प्राइम भिडियोकी सिरिज 'द फ्यामिली म्यान' मा पनि देखिएको थिइन् । बोनी कपुरले निर्माण गरेको यो फिल्मका निर्देशक अमित शर्मा हुन् । शर्माले गत वर्ष बनाएको फिल्म 'बधाइ हो' सुपरहिट भएको थियो । 