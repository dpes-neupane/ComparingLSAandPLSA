काठमाडौँ — नेपाल अमेरिका फिल्म सोसाइटीले यसै वर्षको जुन २६  देखि २८ सम्म अमेरिकाको वासिङ्गटन डिसीमा आयोजना गर्न लागेको चौंथो नेपाल अमेरिका अन्तर्र्ष्ट्रािय चलचित्र महोत्सव स्थगन गरिएको जनाएको छ । महोत्सव स्थगन गर्नुअघि नेपाल, अमेरिका र अन्य विभिन्न देशबाट चलचित्रका आवेदन परेको र त्यसको छनोट प्रक्रियामा थियो । तर, स्थगित हुने भएपछि आयोजकले आवेदनबापतको शुल्क सम्बन्धित चलचित्रकर्मीलाई नै फिर्ता गरिएको बताइएको छ । तयारीको अन्तिम चरणमा रहेको उक्त महोत्सव कोरोना संक्रमणका कारण उत्पन्न विश्वव्यापी स्वास्थ्य संकटको अन्यौलता कायमै रहेकाले स्थगन गर्नु परेको आयोजकले जनाएको हो । कोरोना भाईरसको माहामारीकै कारण महोत्सव आयोजना हुने मेरिल्याण्डलगायत संयुक्त राज्य अमेरिकाका प्रायः सबै राज्यहरुमा यतिबेला संकटकाल घोषाणा गरिएको छ । महोत्सव स्थगित भए पनि केही भर्चुअल कार्यक्रमहरु भने गरिने योजना रहेको बताइएको छ । कोरोना संक्रमणको संकट सामान्य बन्दै गएपछि चलचित्र महोत्सव २०२१ को घोषणा र अन्य चलचित्र सम्बन्धि वार्षिक कार्यक्रमहरु आफ्नो फेसबुक पेजमार्फत् घोषणा गरिने नेपाल अमेरिका फिल्म सोसाइटीको जनाएको छ । 