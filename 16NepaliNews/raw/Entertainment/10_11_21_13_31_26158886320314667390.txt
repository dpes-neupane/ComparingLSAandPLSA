काठमाडौँ — बलिउड अभिनेत्री भूमि पेडनेकर चलचित्रमा आफूले अभिनय गरेका भूमिकाबाट महिलामा परिवर्नत आएको देख्न चाहन्छिन् । ‘दम लगा के हैसा’बाट बलिउडमा डेब्यू गरेकी अभिनेत्री पेडनेकरले ‘ट्वाइलेट एक प्रेमकथा’, ‘शुभमंगल सावधान’, ‘बाला’, ‘साँढ की आँखा’ र ‘सोनचिडियाँ’लगायतका फिल्ममा दमदार भूमिका निभाएकी छन् ।ती महिला पात्रहरुमार्फत् समाजमा समानता र स्वतन्त्राको सन्देश पुर्‍याउन खोजेको उनले ‘दैनिक भाष्कर’लाई बताएकी छन् । ‘म स्क्रिनमा महिला चरित्रलाई कसरी प्रस्तुत गर्छु, त्यो मेरा लागि सबैभन्दा ठूलो कुरा हो । फिल्ममा मानिसको सोच बदल्ने शक्ति हुन्छ, त्यसैले मलाई लाग्छ म महिला चरित्रद्वारा समानता र स्वतन्त्रताको सन्देश सबैकहाँ पुर्‍याउन सक्छु,’ उनले भनेकी छन्, ‘मैले सधैं यस्तै चरित्र खोजकी छु र यस्तो चरित्रलाई पूरा मनले निभाएकी छु । म भाग्यमानी छु कि मैले यस्ता चरित्रमा अभिनय गर्ने मौका पाएँ ।’यी पात्रहरुबाट भूमिले जानेकी छिन्, समाजमा महिलाले आज पनि बराबरीको अधिकार पाएका छैनन् । ती महिलाले त्यो अधिकार पाउन भन्ने भूमिको चाहना छ । उनी भन्छिन्, ‘म सँधै यस्ता महिलाको भूमिका खोज्नेछु, जसको कहानी म पर्दाबाट दर्शकबीच प्रस्तुत गर्न सकुँ । मलाई लाग्छ, जब मानिस यस्तो महिला र उनीहरुका जिन्दगी, संघर्ष, पीडा, सपना र जीत देख्नेछन् उनीहरुमा परिवर्तन आउनेछ ।’पछिल्लो समय ‘पति पत्नी और वो’मा अभिनय गरेकी भूमि फिल्म ‘दुर्गावती’सँगै, ‘डली किट्टी’ र ‘चमकते सितारे’मा देखिँदै छन् ।