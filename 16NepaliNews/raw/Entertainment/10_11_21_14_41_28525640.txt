



 
एजेन्सी, २ चैत्र । बलिउड सुपरस्टार सलमान खानको फिल्म ‘राधेः योर मोस्ट वान्टेड भाई’ मे १३ मा प्रदर्शन हुने भएको छ । सलमानले दर्शकहरुलाई वाचा गरेअनुसार राधे फिल्मको रिलिज मिती १३ मे तोकेका हुन् । 
सलमानले फिल्मको नयाँ पोस्टर सामाजिक सञ्जालमा शेयर गर्दै प्रदर्शन मिती घोषणा गरेका हुन् । पोस्टरमा अभिनेताले हातमा पेस्तोल समातेका छन् । उनले पेस्तोलबाट गोली वर्षाएको देखिन्छ । बलिरेहको हेलीकप्टर र तोपखानाको साथ युद्वको मैदान पृष्ठभुमिमा देखिन्छ । अन्य पोस्टरमा भन्दा सलमान राधेको यो पोस्टरमा आकर्षक देखिएका छन् ।
पोस्टर सार्वजनिक गर्दै सलमानले ईदमा फिल्म प्रदर्शन गर्ने वाचा गरेकोमा पुरा गरेको जानकारी समेत दिएका छन् । सलमानले यस फिल्मले दर्शकहरुलाई हलमा फिर्ता ल्याउन सक्ने आशा गरेको छन् । अभिनेताको ईदसँग खास सम्बन्ध छ हरेक वर्ष नयाँ फिल्म ईदको अवसरमा दर्शकहरुलाई पस्कने गर्छन् । यो फिल्ममा सलमानको साथमा दिशा पटानी, रणद्वीप हुड्डा र जैकी श्राफ पनि रहेका छन् ।
