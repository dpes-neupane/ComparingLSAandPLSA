मुम्बई — पछिल्लो समय बलिउडमा सबभन्दा सफल अभिनेताका रुपमा देखिएका आयुश्मान खुरानाले आफ्नो पारिश्रमिक पनि त्यसै अनुपातमा बढाएका छन् ।एउटा फिल्मको १० करोड पारिश्रमिक लिने गरेका खुरानाले अहिले त्यो रकम बढाएर ३० करोड पुर्‍याएको 'मुम्बई मिरर' ले लेखेको छ । खुरानाका यस वर्ष तीन फिल्म आएकामा तीनवटै प्रशंसित र बक्स अफिसमा सफल समेत भए । उनका लगातार ७ वटा फिल्म हिट भएका छन् । पहिले एउटा फिल्मको २ करोड पारिश्रमिक लिने गरेका खुरानाले 'बरेलीकी बर्फी' को सफलतापछि १० करोड लिने गरेका थिए । यस वर्ष 'आर्टिकल १५', 'ड्रिम गर्ल' र'बाला' हिट भए ।