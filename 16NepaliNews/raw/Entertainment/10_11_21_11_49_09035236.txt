
शनिबार तिहारको अन्तिम दिन भाइटीका । नेपाली मनोरञ्जन दुनियाँका कलाकारहरुले पनि धुमधामसँग भाइटीका मनाएका छन् । गत वर्ष कोरोना महामारीका कारण खुलेर भाइटीकाको उत्सव मनाउन नपाएका कलाकारहरुले यो वर्ष भने आफ्ना दिदीबहिनी र दाजुभाइको साथमा मनाए ।
नायक अनमोल केसी, पल शाह, नायिका प्रियंका कार्की, श्वेता खड्का, केकी अधिकारी, सारा श्रीपाइली, नम्रता सापकोटा, साम्राज्ञी राज्यलक्ष्मी शाह, युना उप्रेती लगायतले भाइटीकालाई भव्य रुपमा मनाए । यस्तै हास्य कलाकारहरु दीपकराज गिरी, जितु नेपाल, निर्मल शर्मा लगायतको भाइटीका पनि उल्लासमय देखियो ।
भाइटीकाका दिन दाजुभाइका लागि दिदीबहिनीहरुले लगाइदिने सप्तरंगी टीकाले उर्जा प्रदान गर्ने कलाकारहरुको भनाइ छ ।
तस्वीर : कलाकारहरुको सामाजिक सञ्जालबाट
       
