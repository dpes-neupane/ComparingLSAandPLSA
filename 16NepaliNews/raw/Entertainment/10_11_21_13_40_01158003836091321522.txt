काठमाडौँ — पछिल्लो समयका लोकप्रिय गायक हुन्, नितेशजंग कुँवर । उनका फ्यानका लागि खुशीको खबर छ– उनले फिल्म खेल्ने भएका छन् । निर्देशक सुरेन्द्र पौडेलको नयाँ प्रोजेक्टमा उनको  मूख्य भूमिका रहने पक्का भएको हो ।नितेशलेयसअघि पनि फिल्म खेल्ने इच्छा व्यक्त गर्दै आएका थिए । उनले रामबाबु गुरुङसँगसहकार्य गर्ने चर्चा भएको थियो तर त्यसको चाँजोपाँजो मिलेन । यहीबीच पौडेलकोप्रस्तावलाई नितेशले स्वीकारेका हुन् । उनीसँग अनस्क्रिन रोमान्स गर्ने हिरोइन पनिफाइनल भइसकेको फिल्म टीमका एक सदस्यले जानकारी दिए । उनी हुन्- अदिती बुढाथोकी ।सुरेन्द्रलेयसअघि अदितीलाई नै लिएर ‘कृ’ बनाएका थिए तर फिल्मको व्यापार र प्रतिक्रिया उत्साहजनक रहेन । त्यसपछिअदिती मुम्बई नै फर्किएकी थिइन् । यो फिल्मका लागि छिट्टै नेपाल आउने तयारीमा छिन्।मूख्यकलाकार तय भए पनि फिल्म युनिटले गुपचुप राख्न चाहेको छ । ‘मेरो नयाँ फिल्मका लागि नितेश रअदितीलाई अफर गरिएको हो तर फाइनल नै भएको होइन,’ सुरेन्द्रले भने । यो फिल्म सिक्किममाछाँयाकन हुनेछ । फिल्म युनिटले लोकेसन हेरिसकेको छ । सम्पादकबाट निर्देशक बनेकासुरेन्द्रको पहिलो फिल्म ‘आभाष’ पनि फ्लप भएको थियो । 