काठमाडौँ — गायक गणेश गुरुङ र गायिका माया गुरुङले लोकदोहोरी गीत सार्वजनिक गरेका छन् । मायाप्रेमलाई विषयवस्तु बनाइएको ‘याद आउँछ बेसरी’ बोलको गीत युट्युबमार्फत सार्वजनिक गरिएको हो । गणेशको शब्द रचना रहेको गीतमा दुवैले स्वर भरेका छन् ।उक्त गीतमा कृष्ण बिकको संगीत संयोजन, मिक्सिङ कुमार रानाले गरेका छन् भने मौसम हिमालीको निर्देशनमा म्युजिक भिडियो निर्माण गरिएको छ । मारुनी डिजिटलमा रेकर्डिङबाट बजारमा ल्याइएको गीतको भिडियोमा मोडल तथा कोरियोग्राफ बब्बु थापा, गणेश गुरुङ, आरुशी मगर, कमला गुरुङ लगायतको नृत्य तथा अभिनय छ ।