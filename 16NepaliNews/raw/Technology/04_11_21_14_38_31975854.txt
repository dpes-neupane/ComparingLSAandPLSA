
काठमाडौं । मुटुमा राखिने पेसमेकर लगायत शरीरमा प्रत्यारोपण गरिने विभिन्न खाले उपकरणका लागि खतरनाक हुने विभिन्न प्रडक्टहरुको सूचि एप्पलले सार्वजनिक गरेको छ ।
शरीरमा प्रत्यारोपित चिकित्सा उपकरणहरु भन्दा टाढै राख्नुपर्ने एप्पलका प्रडक्टहरुको सूचिमा आइफोन १२, एप्पल वाच तथा म्याकबुक प्रो लगायतका छन् ।
धेरै कन्जुमर इलेक्ट्रोनिक्स उपकरणहरुमा चुम्बक लगायतका वस्तु हुन्छन्, जसले शरीरमा प्रत्यारोपण गरिएका मेडिकल डिभाइसहरुलाई असर पार्दछन् ।
आफ्ना विभिन्न प्रडक्टहरुको माध्यमबाट प्रयोगकर्ताको मुटुको स्वास्थ्यलाई प्रवर्द्धन गर्ने गरेको एप्पलले आफ्ना स्मार्ट घडीमा इलेक्ट्रोकार्डियोग्राम परीक्षणको फिचर राखेको छ । तथापि एप्पलले सार्वजनिक गरेको पछिल्लो सूचनाले चाहिँ उसका कतिपय प्रडक्टमा राखिएका पाटपुर्जाको स्वास्थ्य जोखिम रहेको देखाएको हो ।
एप्पलका अनुसार कतिपय निश्चित परिस्थितिमा चुम्बक तथा विद्युत चुम्बकीय क्षेत्रले चिकित्सा उपकरणमा असर पार्दछन् ।
एप्पलका अनुसार प्रत्यारोपित पेसमेकर र डिफिब्रिलेटरमा हुने सेन्सर निकट सम्पर्कमा रहेको चुम्बक तथा रेडियो तरंगबाट प्रभावित हुन्छ ।
एप्पलका अनुसार कम्पनीका ती प्रडक्टहरु शरीरमा प्रत्यारोपित मेडिकल डिभाइस भन्दा कम्तिमा १५ सेमी टाढा राख्नु पर्दछ । अझ ती डिभाइस वायरलेस चार्जिङ हुने भएमा त्यसको दोब्बर टाढा राख्नु पर्दछ ।
स्मरण रहोस् सामसुंग र हुवावेले यसअिघ नै आफ्ना प्रडक्हरुको विषयमा सोही खालको निर्देशिका जारी गरिसकेका छन् ।
एप्पलले तयार पारेको सूचिमा आइफोन १२ ले प्रत्यारोपित डिभाइसलाई प्रभावित पार्ने विषय उल्लेख रहेको म्याकर्युमर्सले जनाएको छ ।
अमेरिकी हार्ट एसोसिएसन जर्नलमा प्रकाशित शोध अनुसार आइफोन १२ प्रो म्याक्समा रहेको म्यागसेफ प्रविधिले चुम्बकमा अवरोध गरी जिवनदायिनी उपचार अर्थात् प्रत्यारोपित उपकरणको प्रभावकारीतामा गिरावट ल्याउँदछ । म्यागसेफ फिचरका कारण आइफोन १२ मा फास्ट वायरलेस चार्जिंग सम्भव हुन्छ ।
एप्पलका अनुसार कम्पनीका यी प्रडक्टहरुमा चुम्बक हुने भएकाले त्यो पेसमेकर लगायतका लागि हानिकारक हुन सक्दछ ।
AirPods and charging cases

AirPods and Charging Case
AirPods and Wireless Charging Case
AirPods Pro and Wireless Charging Case
AirPods Max and Smart Case

Apple Watch and accessories

Apple Watch
Apple Watch bands with magnets
Apple Watch magnetic charging accessories

HomePod

HomePod
HomePod mini

iPad and accessories

iPad
iPad mini
iPad Air
iPad Pro
iPad Smart Covers and Smart Folios
iPad Smart Keyboard and Smart Keyboard Folio
Magic Keyboard for iPad

iPhone and MagSafe accessories

iPhone 12 models
MagSafe accessories

Mac and accessories

Mac mini
Mac Pro
MacBook Air
MacBook Pro
iMac
Apple Pro Display XDR

Beats

Beats Flex
Beats X
PowerBeats Pro
UrBeats3

-बीबीसीको सहयोगमा
