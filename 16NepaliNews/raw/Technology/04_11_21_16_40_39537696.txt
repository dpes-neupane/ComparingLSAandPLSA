

अहिले बजारमा ‘सेल्फी क्रेज’ ब्याप्त छ । यही क्रेजका कारण उपभोक्ताहरु मोबाइल खरिद गर्दा फोनमा सर्वोत्कृष्ट सेल्फी खिच्ने क्यामेरा भएकै रोज्ने ध्याउन्नमा हुन्छन । उत्कृष्ट सेल्फी खिच्ने क्यामेराको कुरा गर्दा स्वभाविक रुपमा सेल्फी क्रान्तिको अग्रणी ओप्पो एफवानएस पहिलो नम्बरमा आउँछ । अग्रभागमा १६-मेगापिक्सेल सेन्सर र असङ्ख्य सफ्टवेयर तथा अत्याधुनिक फिचर्ससहितको यो फोनले उत्कृष्ट फोटो खिच्न सहयोग गर्छ ।
स्मार्टफोन अप्टिक्सको कुरा गर्दा ओप्पोको स्थान सँधै माथिल्लो श्रेणीमा हुने गरेको छ । साथै, यस क्षेत्रमा नयाँ-नयाँ प्रबिधि भित्राउने श्रेय पनि ओप्पोलाई जान्छ । यही कारण अहिले स्मार्टफोन बजारमा ओप्पोले राम्रो ब्यवसाय गरिरहेको छ । कम्पनीद्वारा फ्रण्ट र रियर क्यामेरामा भित्र्याइएका यस्तै विभिन्न नविन फिचरहरुका कारण स्मार्टफोन उद्योगमा ओप्पोले आफ्नो बेग्लै स्थान पनि कायम गरेको छ ।
यसरी सुरु भयो ओप्पोको सेल्फी क्रान्ति
यहाँ ओप्पोले आफ्नो सुरुवाती बर्षमा सेल्फी क्रान्तिका लागि गरेका विभिन्न योगदानका बारेमा चर्चा गरिएको छ । ओप्पो कसरी आज उत्कृष्ट सेल्फी स्मार्टफोन निर्माताका रुपमा आफ्नो परिचय स्थापित गर्न सफल भयो भन्ने रोचक र उत्साहनजक कथाबारे जानकारी दिइएको छ ।
सन् २०११मा सार्वजनिक गरिएको ओप्पो यू७०१ यूलाइक क्यामेराका लागि ब्यूल्ट-इन ब्यूटिफाइ मोड सहितको पहिलो स्मार्टफोन हो । प्रयोगकर्तालाई उत्कृष्ट तस्विर खिच्न सहयोग पुर्‍याएको यो फिचरले ब्यापक लोकपि्रयता समेत पाएको थियो । यस्तै लोकपि्रय फिचरहरु पस्किने क्रममा केही समय अगाडी सार्वजनिक गरिएको ओप्पो एफवानएसमा अझ परिस्कृत ब्यूटिफाइ मोड (भी४.०) उपलब्ध गराइएको छ । यसमा कम्पनीले ७ भिन्न लेभल (स्तर)का ईन्टेलिजेन्ट ब्यूटिफिकेशन र प्रोशेसिङ अल्गोरिदम्स उपलब्ध गराएको छ ।

धेरै भन्दा धेरै मानिसहरु सेल्फीप्रति आकषिर्त भइरहेको भए पनि उत्कृष्ट सेल्फी खिच्ने प्रक्रिया भने सोचेजस्तो सहज छैन । विशेषगरी सेल्फी स्टिकको सहायता विना यो कार्य गर्नु निकै कठिन छ । स्मार्टफोन र प्रयोगकर्ता विचको न्यूनतम दुरी यसको प्रमुख कारण हो । साथै, क्यामेरामा समाहित हुने क्षेत्रफल न्यून हुनु अर्को कारण । यसको समाधानका रुपमा ओप्पोले ८० डिगि्र कोण -गोल्डेन एङ्गल) फिल्ड अफ भ्यू सहित यूलाईक टूको फ्रण्ट क्यामेरा उपलब्ध गरायो ।
सन् २०१३ मा सार्वजनिक गरिएको यो स्मार्टफोनले प्रयोगकर्तालाई धेरै ब्याकग्राउण्ड क्याप्चर गर्न सक्ने बनायो । स्मार्टफोन उद्योगकै पहिलो फराकिलो क्षेत्रफलको दृष्य खिच्न सघाउने यसले सेल्फीमा आफूसँगै आफ्नो बेष्ट फ्रेण्डपनि सहजै अटाउन सक्ने भयो । तर, कतिपय समयमा सेल्फीमै धेरै मानिस अटाउनु पर्ने समस्या पनि आउँछ । यसका लागि कम्पनीले सेल्फीमै धेरै भन्दा धेरै मानिस अटाउन सकोस् भन्ने सोचका साथ मोबाइलको फ्रण्ट क्यामेरामा प्यानारोमा फिचर पनि उपलब्ध गरायो । यो फिचरको प्रयोगका लागि सहज रुपमा क्यामेरा घुमाउन पर्याप्त छ । यसरी घुमाएर खिचिएका फोटो मोबाइलले स्वचालितरुपमै जोडेर प्यानारोमा सेल्फी तयार गर्छ ।

उच्च मेगापिक्सेल काउण्ट सहितको फ्रण्ट क्यामेरा उपलब्ध गराउने सिमित स्मार्टफोन उत्पादक मध्ये ओप्पो एक प्रमुख कम्पनी हो । धेरै मेगापिक्सेल क्षमता सहितका स्मार्टफोन उपलब्ध गराउने सोचको उपजका रुपमा ओप्पो एनवानको उत्पादन गरिएको हो । ओप्पो एनवान घुमाउन मिल्ने क्यामेरा सहितको संसारकै पहिलो स्मार्टफोन हो । यसमा जडित क्यामेरा सेन्सरलाई २ सय ६ डिगि्रको कोणसम्म घुमाउन सकिन्छ । कम्पनीले यसमा उत्कृष्ट गुणस्तरको सेल्फीका लागि १३ मेगापिक्सेल क्षमताको क्यामेरा उपलब्ध गराएको थियो ।
भारतमा कम्पनीले सार्वजनिक गरेको एनवान नै पहिलो उपकरण हो । कम्पनीले जेनवरी २०१४मा यसलाई भारतिय बजारमा सार्वजनिक गरेको थियो । यसैको उत्तराधिकारीका रुपमा सार्वजनिक गरिएको ओप्पो एनथ्रीमा कम्पनीले मोटोराइज्ड मोड्यूल सहितको १६ मेगापिक्सेल क्षमताको क्यामेरा उपलब्ध गरायो । यसका कारण प्रयोगकर्ताले स्वचालित रुपमा थप नियन्त्रित सेल्फी खिच्ने अवसर प्राप्त गरे । मोटोराइज्ड मोड्यूलका कारण प्रयोगकर्ताले अझ रोचक कोणबाट सेल्फीहरु खिच्न सक्ने भए ।
ओप्पोद्वारा केही समय अघि सार्वजनिक गरिएको एफवानएसमा कम्पनीले १६ मेगापिक्सेल क्षमता सहितको फ्रण्ट फेसिङ क्यामेरा उपलब्ध गराएको छ । अहिले बजारमा विभिन्न स्मार्टफोन निर्माता कम्पनीले कम प्रकाश भएका स्थानमा राम्रो सेल्फी खिच्नका लागि फ्रण्ट फ्ल्यास उपलब्ध गराउन थालेका छन् । यो फिचर सबैभन्दा पहिले ओप्पोले आफ्नो आर सेवेन मोडल मार्फत उपलब्ध गराएको थियो ।
पछिल्लो बर्ष कम्पनीले एफ सिरिजका नयाँ फोनहहरुका साथमा पुनः विश्व बजारमा ब्यापक चर्चा कमायो । कम्पनीले बजारमा एफवान र एफवान प्लस उपलब्ध गराएको थियो । यी फोनले बजारमा उपभोक्तामाझ सेल्फीका लागि विशेष परिचय स्थापित गर्दै प्रशंसा समेत कमाए । यिनको उत्तराधिकारीका रुपमा सार्वजनिक गरिएको एफवानएसले यो विरासतलाई थप विस्तारित गरिरहेको छ । अद्वितीय सेल्फी अनुभव प्रदान गर्ने सोचका साथ कम्पनीले ओप्पो एफवानएसमा अत्याधुनिक सुविधा तथा प्रविधिहरु उपलब्ध गराएको छ । ५ दशमलव ५ ईञ्चको पूर्ण एचडी डिस्प्ले, अक्टाकोर प्रोसेसर सहितको यो फोनमा कम्पनीले ३ जीबी र्‍याम र ३ हजार ७५ एमएएच क्षमताको ब्याट्री उपलब्ध गराएको छ । निकट भविष्यमा नै ओप्पोले नेपाली उपभोक्ताका लागि नयाँ फोनको कोशेली दिने तयारी गरिरहेको हल्ला पनि चल्न थालेको छ ।
फ्रण्ट फ्ल्यास होस् वा सेल्फी प्यानोरोमा सेल्फीको संसारमा ओप्पोले नवप्रबर्तन ल्याएको कुरालाई नकार्न सकिन्न । स्मार्टफोनमा फ्रण्ट क्यामेरालाई आजको स्थान सम्म पुर्‍याउने कार्यमा चिनियाँ स्मार्टफोन उत्पादक ओप्पोले उल्लेख्य भुमिका खेलेको छ ।
 
 
