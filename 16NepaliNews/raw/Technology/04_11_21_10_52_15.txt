चीनको टेक कम्पनी शाओमीले संसारको पहिलो यस्तो स्मार्टफोन लञ्च गरेको छ जसमा १०८ मेगापिक्सलको रियर क्यामरा छ ।यो क्यामराको एक्स्ट्रा हाई–रिजोलुशन सेन्सरलाई दक्षिण कोरियाली कम्पनी सामसङले डिजाइन गरेको छ जुन अहिलेसम्म कुनै पनि सामसङको स्मार्टफोनमा प्रयोग गरिएको छैन ।कम्पनीले यो तस्बिरमार्फत् अत्यधिक सफा तस्बिर खिच्न सकिने दाबी गरेको  छ ।यद्यपि, यसको हालै भएको परीक्षणमा अर्कै कुरा सार्वजनिक भएको छ । यसको तस्बिरमा कम रिजोलुशन क्यामरा भएको स्मार्टफोनको तुलनामा डिजिटल डिस्टर्शन बढी छ ।अहिले शाओमी Mi CC9  प्रो प्रीमियमलाई यसको घरेलु बजार अर्थात् चीनमा सार्वजनिक गरिएको छ र यसको सुरुवाती मूल्य २,७९९ युआन अर्थात् लगभग ४५ हजार रुपैयाँ राखिएको छ ।शाओमीका अनुसार उसले आफ्नो यही क्यामरा सेन्सर कम्पनी Mi नोट 10 मा पनि प्रयोग गर्नेछ जसलाई यसै हप्ता कम्पनीले लञ्च गर्नेछ । यो स्मार्टफोनको बिक्री अन्तर्राष्ट्रिय स्तरमा गरिनेछ ।रिसर्च फर्म क्यानालिसका अनुसार ९.१ प्रतिशत मार्केट सेयरसहित यो संसारको चौथो सबैभन्दा धेरै स्मार्टफोन बिक्री गर्ने कम्पनी हो । शाओमी युरोपमा पनि तीब्र रुपमा बिक्री भइरहेको छ र भारतले यसलाई सामसङलाई कडा टक्कर दिइरहेको छ । अर्को वर्ष अर्थात् सन् २०२० मा कम्पनीले जापानमा आफ्नो उपस्थिती जनाउने योजनामा छ ।यस्ता सेन्सरबाट साइड–इफेक्टःअहिलेसम्म सय बढी मेगा पिक्सलको क्यामरा मिडियम फर्मेट भएको डिजिटल क्यामरामा हुने गर्दथे जसको मूल्य हजारौं पाउन्डमा हुने गर्दथ्यो ।तर अब परिवर्तित समयसँगै धेरैभन्दा धेरै रिजोलुशनलाई सानो स्मार्टफोनमा राखिँदै छ । तर यस्तो गर्दा ‘क्रस टक’ हुने सम्भावना बढ्ने गर्छ । क्रस टक एउटा यस्तो स्थिती हो जहाँ एक पिक्सलको इलेक्ट्रिक गतिविधी दोस्रो पिक्सलसँग ठोक्किन थाल्छ वा मिल्न जान्छ । यसबाट जुन तस्बिर खिचिन्छन् त्यसमा डिजिटल नोइज वा थोरै धमिलो हुने गर्छ ।यस्तो क्यामरामा एक पिक्सलले साधारण क्यामरामा भन्दा कम स्थान पाउँछ, त्यसकारण यसबाट खिचिने प्रकाशमा पनि असर पर्ने गर्छ । यस्तोमा तस्बिर कम चम्किलो हुने समस्या पनि हुनसक्छ ।फोन रिभ्यु गर्ने वेबसाइट DXOMark का अनुसार Mi CC9    प्रो प्रिमियममा अन्य शीर्ष फोनको तुलनामा बढी आर्टिफ्याक्ट देखिएको छ र यसले अन्य शीर्ष मोडलको तुलनामा डायनमिक रेन्ज दिँदैन ।शाओमीले यसअघि आफूले 108MP क्यामरा सेन्सर Mi मिक्स अल्फामा दिनेछ जसलाई कम्पनीले यसै वर्ष सेप्टेम्बरमा सार्वजनिक गरेको थियो । तर यो फोनलाई लक्जरी डिभाइस नामांकन गर्दै १९,९९९ युआ मूल्य राखियो ।जानकारका अनुसार यसको फोन क्यामराले नै यसलाई बजारमा अन्य फोनभन्दा भिन्न बनाएको छ । #108 megapixel