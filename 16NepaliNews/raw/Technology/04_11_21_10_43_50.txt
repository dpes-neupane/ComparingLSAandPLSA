काठमाडौं । नेपाली काँग्रेसको भ्रातृ संगठन सेन्टर फर डेमोक्रेटिक इन्जिनियर्स नेपाल (सिडेन) को सिडेनको छैटौँ अधिवेशन सुरु भएको छ । नेपाल प्रजातन्त्रवादी इन्जिनीयर्सको साझा संस्था (सिडेन) को  निर्वाचनमा अध्यक्ष पदमा ध्रुव थापा र उमेशप्रसाद थानी समूहसहित  मैदानमा छन्  । कोरो महामारीका कारण १० महिना ढिलो गरी सिडेनको निर्वाचन आज भएको छ ।सिडेनको छैटौँ कार्यकारिणी समितिको शनिबार काठमाडौंमा भइरहेको निर्वाचनमा दुवै पक्षले आ–आफ्नो प्यानलसहित विजय हुने दाबीसमेत गरेका छन् । कार्यकारिणी समितिका लागि अध्यक्षसहित पाँच पदाधिकारी र १३ सदस्यका लागि निर्वाचन भइरहेको प्रमुख निर्वाचन अधिकृत देवराज निरौलाले जानकारी दिए ।कार्यकारिणी समितिमा समेत प्रतिनिधित्व गर्ने सात प्रदेशका प्रमुखको भने यसअघि नै निर्वाचन भइसकेको छ । शनिबार बिहान ९ः०० बजेबाट सुरु भएको मतदान प्रक्रिया साँझ ५ः०० बजेसम्म रहेन छ ।काठमाडौँमा ३ हजार ९६ र सात प्रदेशका विभिन्न स्थानमा ५२७ गरी देशभरका ३ हजार ६२३ प्रतिनिधिले मतदान गरिरहेको उनको भनाइ छ । अध्यक्ष पदका प्रत्यासी थानीले आफू करियरको शुरुआतदेखि नै लोकतन्त्रप्रति समर्पित र सक्रिय रहंँदै आएको उल्लेख गर्दै युवा नेतृत्वका साथ निर्वाचनमा होमिएको बताए ।साथै उनले आफूले इञ्जिनीयरिङ शिक्षाको गुणस्तर वृद्धि, सिडेनमा आवश्यक सुधार तथा सङ्गठनात्मक सुदृढीकरण गर्ने, संस्थागत सुशासन तथा पारदर्शीता कायम गर्ने इञ्जिनीयरहरुको हकहितका लागि हरसम्भव प्रयत्न गर्ने, नयाँ प्रविधिको आविष्कार र अनुसन्धानलाई प्रोत्साहन गर्नेलगायतका मुद्दा अघि सारेको जानकारी गराए ।   यसैगरी अध्यक्ष पदका अर्का प्रत्यासी थापाले समस्त इञ्जिनीयरको हकहित तथा पेशागत विकासका लागि काम गर्ने चाहनाअनुरुप सबै कोणबाट समावेशी र सन्तुलित समूहका साथ निर्वाचनमा होमिएको बताए । उनले  युवा इञ्जिनीयरको व्यवस्थापनका लागि तालीम, रोजगारी, जागीर बैंकको स्थापना आदि, सिडेनको संस्थागत  विकास, इञ्जिनीयरिङ स्रोत केन्द्रको स्थापना नेपाल इञ्जिनीयरिङ एसोसिएसनको आगामीे चुनावमा लोकतान्त्रिक समूहको जितलगायतका मुद्दा अघि सारेका छन् ।थानीलाई काँग्रेस सभापति शेरबहादुर देउवा समूह र थापालाई वरिष्ठ नेता रामचन्द्र पौडेल समूहको उम्मेदवारका रुपमा हेरिएको छ । निर्वाचनमा थानीलाई युवा टोलीको साथ छ भने थापालाई सिडेनका पुराना नेताको साथ छ ।सिडेनमा रहेका ३ हजार ६२३ मतदातामध्ये ३ हजारभन्दा बढी मतदाता युवा रहेकाले थानी युवाको मत तान्न ब्यस्त छन् । थानी युवा टोलीको प्यानल बनाएर चुनावमा होमिएका छन् । थापाको पकट पनि सिडेनमा बलियो छ । वर्तमान अध्यक्ष शंकर पण्डित र पाँच औं अधिवेशनमा अध्यक्षका उम्मेदवार दिनेश भट्टले पनि थापालाई साथ दिएको अवस्था छ ।भट्ट पाँच औं अधिवेशनमा देउवा समूहको उम्मेदवारको रुपमा चुनावमा उत्रिएका थिए । साथै माउ पार्टी काँग्रेसको कृष्णप्रसाद सिटौला समूहले पनि थापालाई साथ दिएको देखिन्छ ।  सिटौला निकट इञ्जिनीयरले थापालाई साथ दिएको पाइन्छ । काँग्रेसका भ्रातृ तथा शुभेच्छुक संस्थामा सिटौला समूहको उपस्थिति निर्णायक बन्ने गरेको छ । सिटौला समूहले देउवा र पौडेल समूहमध्ये जसलाई साथ दिन्छ उसैले जितेको देखिन्छ । सिडेनमा भने मन्न सकिने अवस्था छैन । थापा समूहले जसलाई आफ्नो जितको आधार मानेको छ । यस्तै थापाको अनुभवी पनि जितको आधार भएको सो समूहको दाबी छ । थापा यसअघि नेपाल इन्जिनियर्स एसोसिएसनको अध्यक्ष र हाल सिमेन्ट उत्पादक संघको अध्यक्ष रहेका छन् । तर, उनी निकट कोषाध्यक्ष पदका उम्मेदवार कौशल केसीसहित अन्य तीन सदस्य अन्तिम समयमा थानीको प्यानलमा गएकाले थापालाई केही धक्का लागेको आँकलन गरिएको छ ।यता थानी समूह पनि उनमा अनुभवको नभएको कमी जिकिर गर्छ । थानीले पनि नेपाल इन्जिनियर्स एसोसिएसनको महासचिव, नेपाल इन्जिनियरिङ काउन्सिलको रजिष्ट्रार, नेपाल विद्युत प्राधिकरणको संचालक समिति सदस्यका रुपमा अनुभव आर्जन गरेको उनी पक्षका मतदाताको दलिल छ ।थानीको प्यानलबाट सूर्य बहादुर पाण्डे उपाध्यक्ष, प्रेम चन्द्र राय महासचिव, विरेन्द्र खड्का उपमहासचिव र कौशल कार्की कोषाध्यक्ष पदमा उठेका छन् । त्यस्तै, थापाको प्यानलबाट मन्दीप सुवेदी उपाध्यक्ष, रोशनराज गिरी महासचिव, सुमन पुडासैनी उपमहासचिव र श्याम दाहाल कोषाध्यक्ष पदमा उम्मेदवार बनेका छन् ।  