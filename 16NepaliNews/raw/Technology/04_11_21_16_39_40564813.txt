
एप्पल कम्पनी भन्ने बित्तिकै यसका उत्पादनहरु महंगा नै हुन्छन् । अलिक उच्च आयवर्गका लागि लक्षित हुन्छन् एप्पलका पि्रमियम प्रडक्टहरु । तर खल्ती निकै गह्रौँ हुनेहरुका लागि एप्पल कम्पनीले अझै महंगा घडी, लेजर पि्रन्टर तथा पोर्टेबल कम्प्युटरहरु पनि डिजाइन गरेको छ ।
अधिक मूल्यको सोही शाखका कारणले धेरै मानिसले एप्पलका प्रडक्टहरुलाई एप्पल ट्याक्स पनि भन्ने गर्छन् । तर एप्पलका प्रडक्टहरु महंगा नै किन नहुन् मानिसहरु मूल्य चुकाउन तयार हुन्छन् । यद्यपि एप्पलले पछिल्ला दिनमा आफ्ना प्रडक्टहरुमा लागेको महंगो ट्याग घटाउने कोसिस गरिरहेको छ र एप्पल वाच तथा एयरपडलाई सस्तोमा ल्याएको छ । जुन एप्पलको नयाँ यात्राको थालनी पनि हुनसक्छ । तर एप्पलले अहिलेसम्म उत्पादन गरेका केही प्रडक्ट यस्ता छन् जो निकै महंगा छन् । अहिलेसम्मकै महंगा एप्पलका केही प्रडक्ट यी हुन्ः
१. एप्पल LISA (1985) – यो प्रडक्टको मूल्य ९ हजार ९९५ डलर थियो । यदि तपाइँले सन् २०१५ मा रिलिज भएको स्टिभ जब्सको बायोपिक फिल्म हेर्नुभएको भए सायद एप्पल लिजा याद गर्नुभयो होला । सन् १९८५ मा बनाइएको यो कम्प्युटरको मूल्य यति महंगो थियो । यदि ऊ बेलाको मूल्यलाई अहिलेको मौदि्रक मूल्यमा गणना गर्नेहो भने त्यसको मूल्य २४ हजार डलर हुन आउँछ ।
२. 28th Anniversary म्याकिन्टोसः सन् १९९७ मा निर्मित यो कम्प्युटर म्याकिन्टोस तथा टिएम टेक्नोलोजीको अनौठो नमूना हो । एप्पलको कुनै प्रडक्ट लाइनमा फिट नहुनुका बाबजुत पनि यसलाई अहिलेको आइम्याकको पुर्वजको रुपमा लिइन्छ । यसको स्लिम डिजाइनमा सबै कम्पोनेन्ट्स समावेश थिए । त्यस समयमा यसको मूल्य ७ हजार ४९९ डलर थियो । जुन अहिलेको मौदि्रक मूल्यमा ११ हजार २ सय डलर हुन आउँछ ।
३. म्याकिन्टोस पोर्टेबलः सन् १९८९ मा एप्पलले आफ्नो पहिलो पोर्टेबल कम्प्युटर पेश गरेको थियो । यसको मूल्य ७ हजार ३ सय डलर थियो ।
४. एप्पल लेजर राइटरः सन् १९९५ मा बजारमा आएको यो लेजर राइटरको प्रमुख विशेषता भनेको यसलाई एक दर्जन भन्दा बढि म्याकिन्टोस कम्प्युटरसँग एकसाथ कनेक्ट गर्न सकिन्थ्यो । सोही कारण यसको मूल्य पनि बढि नै थियो, अर्थात् ६हजार ९९५ डलर । जुन अहिलेको मौदि्रक मूल्यमा १६हजार डलर जति हुन आउँछ । खासगरी व्यवसायिक प्रयोजनका लागि म्याकिन्टोस प्रयोग गर्नेहरुका लागि यो लेजर राइटर निकै उपयोगी थियो । बजारमा उपलब्ध सुरुवाती लेजर पि्रन्टरमध्ये यो एक थियो ।
५. एप्पल वाच एडिसन – एप्पल वाच २०१५ मा बेसलाइन मोडलका लागि ३४९ डलरको मूल्यमा लञ्च गरिएको थियो । तर अलिक महंगो माल खोज्ने उपभोक्ताका लागि एप्पलले स्मार्टवाचको नयाँ भर्सन, एप्पल वाच एडिसन पेश गर्यो । यसमा रोज गोल्डको खोल थियो । यसको मूल्य १० हजार डलरबाट सुरु थियो भने १८ क्यारेटको पहेँलो वा गुलाबी सुनवाला घडीको मूल्य चाहीँ १७ हजार डलर तोकिएको थियो ।
६. म्याक प्रो – सन् २०१३ मा लञ्च भएको म्याक प्रो प्राविधिक हिसाबले खासै महंगो प्रडक्ट होइन । किनकी तत्कालिन समयसम्म उपलब्ध सबैखाले सम्भव भएसम्मका इन्टर्नल अपग्रेड गेर तथा एप्पलका प्रत्येक एसेसरीज जोडिसक्दा मात्र त्यसको मूल्इ २० हजार ९३४ डलर पुगेको थियो । तथापि अहिले उपलब्ध एप्पल डेक्सटपको महंगो भर्सनको तुलनामा चाहीँ यो निकै महंगो मान्नुपर्छ । एजेन्सीको सहयोगमा
