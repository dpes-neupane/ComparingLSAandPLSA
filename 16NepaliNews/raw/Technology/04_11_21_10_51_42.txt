सबैभन्दा पहिले सन् १९६७ को डिसेम्बर ३ मा ५३ वर्षीय लेविस वासकान्स्की नाम गरेका मान्छेको मुटु अर्को मान्छेको मुटुमा प्रत्यारोपण गरिएको थियो । त्यसरी मुटु प्रत्यारोपण गर्ने पहिला व्यक्ति थिए–दक्षिण अफ्रिकी सर्जन क्रिस्टियन बर्नार्ड । उक्त प्रत्यारोपण दक्षिण अफ्रिकाको ग्रुटे स्चुर अस्पतालमा गरिएको थियो ।https://www.history.comउनले गरेको मुटु प्रत्यारोपणको नतिजा सकारात्मक देखिएपछि संसारमा मुटु प्रत्यारोपणको ढोका खुल्यो, अन्य धेरै सर्जनहरुले मुटु प्रत्यारोपण गर्न थाले ।शुरुशुरुमा यसरी मुटुको प्रत्यारोपण गरिएपनि रोगीहरु धेरै समयसम्म बाँच्न भने सकेनन् । किनभने, मान्छेको शरीरमा हुने प्रतिरक्षा प्रणाली  अर्थात् हाम्रो शरीरको बाहिरी वस्तुहरुलाई हानिकारक ठानी स्वतः प्रतिरोध गर्ने वा अस्वीकार गर्न प्राकृतिक प्रणालीले गर्दा त्यसरी प्रत्यारोपण गरिएका मुटुहरुले काम गर्न सकेनन् । फलतः त्यसरी अरु व्यक्तिहरुबाट दान लिएर मुटु प्रत्यारोपण गरिने कुराले त्यति उत्साहजनक परिणाम ल्याउन सकेन । त्यसैले, सन् १९६८ मा १०० जना जतिको मुटु प्रत्यारोपण गरिएका थिए भने, सन् १९७० मा आइपुग्दा त्यो संख्या झरेर १८ मा सीमित रहयो ।यो समस्यालाई कसरी हटाउने वा न्युन गर्ने भन्ने बारेमा क्यालिफोर्नियाको पालेमाअल्टोमा सर्जन नर्मन सुमवे तथा उनका सहयोगीहरुले अनुसन्धान जारी राखे । र, १९८० को शुरुवातताकामा आएर उनीहरुले के पाए भने, त्यसरी मुटु प्रत्यारोपण गरिएका आधाभन्दा बेसी मान्छेहरु एकवर्षदेखि बाँचिरहेका छन् । अर्कोतिरअन्य मानवबाट प्राप्त अंगलाई प्रत्यारोपण गरिएको मान्छेको शरीरले अस्वीकार गर्ने समस्यालाई कम पार्न नयाँ नयाँ खोजिएका औषधीहरुले पनि मद्दत गरे ।मुटु प्रत्यारोपण गर्ने सिलसिलामै एउटा विवादास्पद घटना पनि भएको थियो । त्यो के भने, सन् १९८४ मा क्यालिफोर्नियामा मुटु फेर्नु पर्ने अनिवार्य अवस्थामा एउटा अशक्त महिलामा बब्न नाम गरेको बाँदर प्रजातिको प्राणीको मुटु प्रत्यारोपण गर्ने प्रयास गरिएको थियो । तर, त्यो प्रत्यारोपण सफल भने हुन सकेन । त्यस महिलाको शरीरले त्यो बाँदरको मुटुलाई अस्वीकार गरेको थियो ।उक्त घटनाले त्यसबेला चिकित्सा जगत‍्मा ठुलो विवादलाई जन्म दिएको थियो ।कृत्रिम मुटुको अविष्कार र प्रत्यारोपण१९६७  मा मानव मुटुको प्रत्यारोपण गरिनुभन्दा एक वर्ष पहिले नै सफलतापूर्वक कृत्रिम मुटुको प्रत्यारोपण गरिएको थियो र सन् १९६६ मा डा. मिचेल डे बाकेले एउटा रोगीमा अस्थायी रुपमा बुस्टर पम्प प्रत्यारोपण गरी कृत्रिम मुटुको प्रत्यारोपण कार्यको शुरुवात गरेका  थिए । त्यसरी प्रत्यारोपण गरिएका पम्पहरुमध्ये एउटा पम्पले त धेरै वर्षसम्म पनि काम गरेको थियो । कृत्रिम मुटु प्रत्यारोपणको इतिहासमा त्यो एउटा अपवाद नै थियो ।१९६९ मा अएर डा. डेनटन कोलीले सम्पूर्ण रुपमा तयार गरिएको कृत्रिम मुटु सफतापूर्वक प्रत्यारोपण गरे । त्यो मुटु पनि रोगीमा अस्थायी रुपमा नै प्रत्यारोपण गरिएको थियो ।https://cropper.watch.aetnd.comत्यसको करीब एक दशकपछि आएर अर्थात १९८० को शुरुवातमा डा. विलियम डेभ्रिसले स्थायी रुपमा नै प्रत्यारोपण गर्न सकिने कृत्रिम मुटुको निर्माण गरे । उनले तयार गरेको कृत्रिम मुटुलाई जारभिक–७ (Jarvik-7) नाम दिइएको थियो । उक्त कृत्रिम मुटु सर्वप्रथम १९८२ मा सियाटलका डेन्टिस्ट बारने क्लार्क नाम गरेका एकजना रोगीमा प्रत्यारोपण गरिएको थियो । त्यो रोगी मुटु प्रत्यारोपण गरिएपछि तीन महिनासम्म बाँचेको थियो ।यो प्रत्यारोपणको सफलतापछि धेरै रोगीहरुमा कृत्रिम मुटु प्रत्यारोपण गरिएको थियो । यसरी कृत्रिम हृदय प्रत्यारोपण गरिएका रोगीहरुमध्ये एकजना रोगी त ६२० दिनसम्म पनि बाँचेको थिए ।तर सामान्यतः कृत्रिम मुटुको प्रत्यारोपणले पनि धेरै नै गम्भीर चिकित्सकीय अपठ्याराहरु पैदा गरे । मुटु प्रत्यारोपणको इतिहासलाई हेर्दा, कृत्रिम मुटुको प्रत्यारोपणभन्दा पनि विभिन्न अप्ठ्याराहरुका बाबजूद दाताबाट प्राप्त हुने मानव मुटुको प्रत्यारोण नै बढी सफल भएको देखिन्छ । त्यसैले आजभोलि दाताबाट मुटु प्राप्त नभइन्जेलसम्मको समयका लागि ‘अस्थायी रुप’मा मात्रै कृत्रिम मुटु प्रत्यारोपण गरिने गरिन्छ ।https://upload.wikimedia.orgवैज्ञानिकहरु कृत्रिम मुटुलाई अझै भरपर्दो बनाउनेतर्फ कोशिसरत छन् । र, मानव मुटुले काम नगरेको अवस्थामा कृत्रिम मुटुलाई नै पूर्ण रुपमा मुटुको काम गर्न सक्ने कसरी बनाउन सकिन्छ भनेर अझै पनि अनुसन्धानहरु भइरहेका छन् । पछिल्ला अध्ययनहरुले कृत्रिम मुटु प्रत्यारोपण गरिएका मध्ये ७५ प्रतिशत रोगीहरु सामान्यतः पाँच वर्षसम्म बाँचेको देखाएको छ । त्यसो त बेलायतका पिटर हाउटन कृत्रिम प्रत्यारोपण गरेर सबैभन्दा बढी बाँचेका मानिस हुन् । उनमा जुन २०, २००० मा अक्सफोर्डको जोन राडक्लिफ अस्पतालमा जारभिक २००० नाम गरेको कृत्रिम मुटु प्रत्यारोपण गरिएको थियो । उनको निधन नोभेम्बर २५, २००७ मा भएको थियो । त्यसैगरी, कृत्रिम प्रत्यारोपण गरिएकामध्ये ८५ प्रतिशत मानिसहरुले बाँचुन्जेल पहिलेको जस्तै सामान्य जीवन बाँच्न सकेको पनि देखिएको छ ।अहिले त जारभिक ७ लाई धेरै सुधारिएको छ, जसाई सिन्कार्डिका टेम्पोररी टोटल आर्टिफिसियल हार्ट (SynCardia temporary Total Artificial Heart) भनिन्छ । डिसेम्बर २, १९८२ देखि डिसेम्बर ३१, २०१४ को ३० वर्षको अवधिभित्र १३९७ जना मानिसहरुमा यो कृत्रिम मुटु प्रत्यारोपण गरिसकिएको थियो । https://syncardia.comयो कृत्रिम मुटु प्रत्यारोपण गरिएका सबैभन्दा कान्छो व्यक्ति चाहिँ आन्द्रेइ नाम गरेका १२ वर्षीय केटा हुन् । अप्रिल २१, २०१७ का दिन रोम, इटालीको बाम्बिनो गेसु चिल्ड्रेन्स हस्पिटलमा उनको काम गर्न नसक्ने अवस्थामा पुगिसकेको मुटु हटाएर त्यो कृत्रिम मुटु प्रत्यारोपण गरिएको थियो । त्यसको २ हप्तापछि उनमा मिल्दो दाताबाट प्राप्त मुटु प्रत्यारोपण गरिएको थियो ।त्यसो त आन्द्रेईभन्दा पहिले बेलायतमा सन् २०१६ मा एक १२ वर्षीया केटीमा पनि कृत्रिम मुटु प्रत्यारोपण गरिसकिएको थियो । तर उनी आन्द्रेईभन्दा १७ दिनले जेठी थिइन् ।Title Photo: https://www.wearable-technologies.com#कृत्रिम मुटु#artificial heart