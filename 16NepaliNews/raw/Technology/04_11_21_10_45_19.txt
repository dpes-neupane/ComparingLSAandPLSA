संसारभरीका प्राविधि प्रेमीका लागि विशेषगरी एप्पल ग्याजेट प्रयोग गर्नेहरुका लागि मंगलबार राती विशेष रह्यो ।कोरोना भाइरस महामारीको यो समयमा एकातिर जीवन लगभग रोकिएको छ भने मंगलबार राती आयोजना भएको कार्यक्रमले मानिसहरुलाई थुप्रै नयाँ कुरा दिलायो । विशेषगरी स्वास्थ्यका लागि । नेपाली समयानुसा मंगलबार राती करिब ११ बजे एप्पलले एक भर्चुअल कार्यक्रमा थुप्रै नयाँ प्रोडक्ट सार्वजनिक गरे ।यसमा सबैभन्दा विशेष रह्यो वाच सिरिज जसलाई पर्सनलाइज्ड वर्कआउट सब्सक्रिप्सन फिटनेस प्लससहित लञ्च गरियो ।बीबीसीका अनुसार यो सर्भिसले प्रयोगकर्तालाई ती भिडियो सूचीबाट वर्कआउट छान्ने अनुमति दिन्छ जुन आइफोन, आइप्याड वा एपपल टिभीमा चलाउन सकिन्छ । कम्पनीका अनुसार प्रयोगकर्ताले हरेक हप्ता नयाँ–नयाँ वर्कआउट पाउनेछन् । वर्कआउटको क्रममा प्रयोगकर्ताले आफ्नो फिटनेस डाटा आइफोन वा आइप्याडमा हेर्न सक्नेछन् ।फिटनेस प्लसको सिधा प्रतिस्पर्धा आइओएसमा पहिले नै भएका फिटनेस एप्स जस्तै पेलोटोन, लेस मिल्स र फिटसहित हुनेछ । भविष्यमा यसले फिटबिटलाई पनि चुनौती पेश गर्ने अनुमान गरिएको छ । धेरै मानिसहरुले एप्पलले मोबाइलको नयाँ रेन्ज लञ्च नगर्ने पहिले नै अनुमान लगाइसकेका थिए ।एप्पलले उक्त कार्यक्रममा अर्को आइफोनको विषयमा कुनै पनि जानकारी साझा गरेनन् । पछि आयोजना हुने अन्य समारोहमा यो लञ्च गरिनेछ ।योग  र डान्सःआफ्ना थुप्रै प्रतिद्वन्द्वी झैं फिटनेस प्लस ती मानिसहरुका लागि निकै प्रभावकारी साबित हुनसक्छ जो प्रतिस्पर्धाको भावनाले वर्कआउट गर्छन् ।मार्केटबारे जानकारी दिने कम्पनी सिसिएस इनसाइटका लियो गेबी भन्छन्, ‘स्वास्थ्यमाथि निगरानी राख्नु, एप्पलका लागि मुख्य फोकस बनेको छ । र यसको नयाँ सेवा फिटनेस प्लस यो क्षेत्रमा यका कनै पनि अन्य उत्पादनको तुलनामा धेरै सफल हुने संकेत दिन्छ ।’फिटनेस प्लसलाई हालका लागि ६ देशमा लञ्च गरिनेछ । जसमा बेलायत र अमेरिकामा यो यस वर्षको अन्त्यसम्म लञ्च हुनेछ । फिटनेस प्लसका लागि प्रयोगकर्ताले प्रति महिना १० पाउन्ड तिर्नुपर्नेछ ।वैकल्पिक रुपमा यसलाई अन्य एप्पल सेवासहित खरिद गर्न सकिन्छ । जस्तै आइक्लाउड स्टोरेज, आर्केड भिडियो गेम र एप्पल म्युजिक । यो एक स्ट्यान्डअलोन सर्भिस हो जसलाई परिवारका अन्य सदस्यले पनि प्रयोग गर्न सक्नेछन् ।अक्सिजन मनिटर फिचरःएप्पलले यो मौकामा स्मार्टवाचका दुई नयाँ रेन्ज पनि लञ्च गरे । वाच सिरिज सिक्स र वाच एसई ।यसमा एसई कम अझ भनौं सस्तो मूल्यमा उपलब्ध मोडल हो । वाच सिरिज सिक्समा ब्लड अक्सिजन सेन्सर छ जुन ती परिस्थितीलाई सम्हाल्नका लागि हुन् जसले मुटु वा फोक्सोलाई  असर पार्नसक्छ ।यसले नेक्स्टजेन वाचले क्उइद्द लाई पनि मापन गर्न सक्षम छ जसले प्रयोगकर्ताको रगतमा रेड ब्लड सेल्समा अक्सिजनको मात्रा कति छ भनेर जानकारी दिन्छ ।एप्पलले यो स्वास सम्बन्धि समस्याको सुरुवाती लक्षणको पहिचान गर्न सहायक साबित हुनसक्छन् । यद्यपि, यसमा लेखिएको निर्देशन–सूचनामा स्पष्ट अक्षरमा भनिएको छ कि यो चिकित्सकीय प्रयोगका लागि होइन ।यद्यपि, यो सुविधा पहिलो भने होइन । सामसङ, ह्वावे र फिटबिटले पहिले नै स्मार्टवाच बेचिरहेका छन् जसले यस्ता सुविधा प्रदान गर्दै आएका छन् ।यस्तै नयाँ लञ्च भएको एसईको सेन्सर नयाँ नभएको र प्रोसेसर पनि स्लो भएको बताइएको छ । यति हुँदा हुँदै पनि यसमा यस्ता थुप्रै विशेषता छन् जुन असाध्यै महँगो मोडलमा हुने गर्छन् ।यसमा स्लिम ट्र्याकिङ र बालबालिकालाई विशेष ध्यानमा राखेर तयार पारिएको एक विशेष सुविधा फ्यामिली सेट–अप पनि छ ।वाच सिरिज सिक्सको मूल्य करिब ५६ हजार रुपैयाँबाट सुरु हुन्छ भने एसईको मूल्य ४० हजार रुपैयाँ हो । 