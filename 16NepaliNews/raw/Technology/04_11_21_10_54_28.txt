आफूले गरेका काम कुराहरुलाई बिर्सेर आफूलाई अनुकूल हुने गरी बदल्न रत्तिभर पनि नहिच्किचाउने मानिसलाई छेपारे प्रवृत्तिको मानिस भन्ने गरिन्छ । वास्तवमा, यो भनाइ एउटा विशेष किसिमको छेपारोको वातावरणअनुसार रंग बदल्न सक्ने क्षमतालाई हेरेर नै बनेको हो । त्यसरी रंग बदलने छेपारोलाई क्यामेलियोन भनिन्छ ।अफ्रिका, युरोप, एशिया र उत्तरी अमेरिकामा पाइने यो जीवका १६० प्रजातिहरु पाइन्छन् । यो गुलाबी, निलो, सुन्तले, रातो, पहेलो, हरियो, समुद्री पानी जस्तो लगायत विभिन्न रंगहरुका हुन्छन् । सबैभन्दा रमाइलो कुरा के छ भने यसले आफू छेउको वातावरणअनुसार आफ्नो शरीरको रङ्ग परिवर्तन गर्न सक्छ । यसरी रंग बदल्ने खुबीको कारणले यसलाई आफ्नै आँखा अगाडि भएपनि सजिलै देख्न वा ठम्याउन सकिदैन । यसले रंग बदल्न सक्ने यो विशेषताको प्रयोग आफ्नो शत्रुहरुबाट बच्नका लागि प्रयोग गर्छ । त्यसो त यो जीव शत्रुबाट बच्न घण्टाको २१ माइल अर्थात् झण्डै ३४ किलोमिटरको गतिमा दौडन पनि सक्छ । यो भनेको धेरै जस्तो शिकारीहरुबाट सजिलै बच्न सक्ने गति हो ।  । यस अर्थमा क्यामेलियनले भाग्न नसक्दा चाहिँ रंग बदल्ने गर्छ भन्ने विश्वास गरिन्छ ।क्यामेलियनले आफ्नो मुड कस्तो छ भन्ने देखाउनका लागि रंग परिवर्तन गर्ने गर्छ भनी वैज्ञानिकहरु विश्वास गर्ने गर्छन् । त्यसो गरेर उसले अरु साथीहरुलाई आफ्नो मुड कस्तो छ भन्ने प्रदर्शित गरिरहेको हुन्छ । उदाहरणका लागि, क्यामेलिनले आफ्नो रंग गाढा बनायो भने ऊ रिसाएका कुरा दर्शाएको हो । त्यसैगरी, उसले आफ्नो शरीरको रंग उज्यालो, रंगीचंगी बनाउनुको अर्थ चाहिँ आफ्ना विपरीत लिंगी साथीलाई प्रजननका लागि आकर्षित गर्न खोजेको हो भनी वैज्ञानिकहरु ठान्दछन् ।त्यसो त क्यामेलियनले आफ्नो मुड कस्तो छ भन्ने देखाउनका लागि रंग परिवर्तन गर्ने गर्छ भनी वैज्ञानिकहरु विश्वास गर्ने गर्छन् । त्यसो गरेर उसले अरु साथीहरुलाई आफ्नो मुड कस्तो छ भन्ने प्रदर्शित गरिरहेको हुन्छ । उदाहरणका लागि, क्यामेलिनले आफ्नो रंग गाढा बनायो भने ऊ रिसाएका कुरा दशाएको हो । त्यसैगरी, उसले आफ्नो शरीरको रंग उज्यालो, रंगीचंगी बनाउनुको अर्थ चाहिँ आफ्ना विपरीत लिंगी साथीलाई प्रजननका लागि आकर्षित गर्न खोजेको हो भनी वैज्ञानिकहरु ठान्दछन् ।त्यसैगरी, शरीरको तापक्रमलाई स्थीर राख्नको लागि पनि क्यामेयिनले रंग बदल्ने गर्छ भनी एकाथरि वैज्ञानिकहरु विश्वास गर्छन् । उनीहरुका अनुसार, जाडो हुँदा क्यामेलिनले आफ्नो शरीरको रंग गाढा बनाउने गर्छ ताकि शरीरले बढीभन्दा बढी घामको ताप सोस्न सकोस् ।क्यामेलियोनले आफ्नो शरीरमा हुने क्रोमाटोफोर्स (Chromatophores) नाम गरेको विशेष कोषको सहायताले रंग परिवर्तन गर्ने गर्छ भन्ने विश्वास गरिँदै आइएको थियो । त्यसअनुसार, आफ्नो रंग परिवर्तन गर्नुपर्ने अवस्था आइलाग्दा क्यामेलिनको मस्तिष्कले त्यो क्रामाटोफोर्स कोषमा संकेत पठाउँछ, र त्यस संकेतका आधारमा उसको शरीरको रंग परिवर्तन हुने गर्छ ।तर पछिल्ला चरणमा गरिएका विभिन्न अनुसन्धानका आधारमा के विश्वास गरिन थालिएको छ भने, क्यामेलियोनले रंग परिवर्तन गर्ने कुरामा त्यो कोषको मात्रै भूमिका हुँदैन । क्यामेलियोनको छालामुनि इरिडोफोर्स (Iridophores) नाम गरेका कोषहरुको एउटा तह नै हुन्छ । त्यो विशेष कोषहरु पिग्मेन्ट र प्रकाश परावर्तन गर्ने क्षमतायुक्त हज्जारौं लाखौं त्रिस्टलहरु मिलेर बनेको हुन्छ । क्यामेलियानले त्यही कोषहरुलाई चलाएर तथा त्यसको संरचनामा परिवर्तन गरेर शरीरको रंग बदल्ने गर्छ । त्यसक्रममा ती कोषहरुले प्रिज्मको जस्तै काम गर्छ, जसले प्रकाशका तरंगलाई विभिन्न वेभलेन्थमा परावर्तन गरिदिने काम गर्छ । फलतः हामी क्यामेलियोनले विभिन्न थरिका रंगहरु परिवर्तन गरेको देख्न पुग्छौं ।क्यामेलियोन छेपारोका अन्य प्रजातिहरुको तुलनामा निकै नै अल्छे पनि हुन्छ । यसले धेरै समय सुतेर नै बिताउने गर्छ । यो विशेष गरेर रुखको हाँगाहरुमा सुत्ने गर्छ ।त्यसो त क्यामेलियोन छेपारोका अन्य प्रजातिहरुको तुलनामा निकै नै अल्छे पनि हुन्छ । यसले धेरै समय सुतेर नै बिताउने गर्छ । यो विशेष गरेर रुखको हाँगाहरुमा सुत्ने गर्छ । सुतेको बेला हाँगाबाट नझरोस् भनेर यसले रुखको हाँगालाई हात र पुच्छरको मद्दतले दह्रोसँग समात्ने गर्छ । आफू अल्छे भएपनि यसको आहाराहरु भने निकै फूर्तिला हुन्छन् । जसमा विशेष गरेर झिँगा र अन्य स–साना किराहरु पर्छन् । तर पनि त्यस्ता जीवहरुलाई यसले आफ्नो निकै नै लामो जिब्रोको सहायताले सजिलै पक्रने गर्छ ।शिकार देखेपछि क्यामेलियोनको मस्तिष्कबाट विशेष प्रकारको तरङ्ग पैदा हुन्छ । जसले गर्दा यसको जिब्रोको तल्लो भागमा रगतको बहाव बढ्न पुग्छ । यसो हुने बित्तिकै सामान्य अवस्थामा रहेको यसको जीब्रो तन्केर लामो हुन्छ । यसको जीब्रोको टुप्पो पनि दुई भागमा बाँडिन्छ । यसको जीब्रोमा रहेको थुक निकै नै गाढा र टाँसिने खालको हुन्छ । त्यहाँ किराहरु सजिलै टाँसिने गर्छन् । एकदमै सटिक निसानाको साथ यसले आफ्नो जीब्रो आहारा भएको ठाउँसम्म पु¥याउँछ र एक सेकेन्डभित्रैमा त्यो फेरि यसको मुखमा फर्काउँछ । यसरी जीब्रोमा भएको थुकमा टाँसिएर आहारा पनि यसको मुखमा पस्ने गर्छ ।शिकार पक्रेर मुखभित्र फर्केपछि तन्किएको जिब्रो सामान्य अवस्थामा आउन थाल्छ । जिब्रोको लम्बाई सामान्य भएपछि त्यसले आफ्नो आहारालाई खाने गर्छ । यसरी आफू बसेको स्थान परिवर्तन नगरिकनै पनि यसले आफ्नो आहारा पक्रने गर्छ । यसरी खाना पक्रन यसको लामो जिब्रोले निकै ठूलो भूमिका खेलेको हुन्छ ।क्यामेलियोनको अर्को एउटा विशेषता पनि हुन्छ । यसले आफ्नो दुईवटा आँखालाई दुईवटा भिन्न–भिन्न दिशामा फर्काउन सक्छ । जसले गर्दा यसले एकै पटकमा दुईवटा दिशाहरुमा हेर्न सक्छ । यदि यसलाई कुनै आहारा पक्रन प¥यो भने सबैभन्दा पहिले यसले आफ्नो दुईवटै आँखालाई बेग्लाबेग्लै दिशाहरुमा घुमाएर आहारा खोज्ने गर्छ । आफ्नो आहरा भेटेपछि यसले आफ्नो एउटा आँखालाई आहारा भएको ठाउँमा केन्द्रित गर्छ । त्यसपछि विस्तारै अर्को आँखालाई पनि त्यही ठाउँमा केन्द्रित गर्छ । यसरी यसले आहारालाई आफ्नो निसानामा राख्ने गर्छ ।