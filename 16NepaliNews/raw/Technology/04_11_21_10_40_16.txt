चीनका अनुसन्धानकर्ताले एउटा यस्तो प्राचीन खप्परलाई संसारसामू पेश गरेको छ जुन पूर्ण रुपमा एक नयाँ प्रजातिको मानव हुनसक्ने दाबी गरिएको छ ।यी अनुसन्धानकर्ताले यो हालसम्म पहिचान गरिएको हाम्रो सबैभन्दा नजिकको बंशज जस्तै नियेन्डरथल वा होमो इरेक्टसको तुलनामा पनि धेरै नजिक भएको दाबी गरेका छन् ।मानिसको यो प्रजाति जसलाई ड्र्यागन म्यान भनिएको छ, आजभन्दा एक लाख ४६ हजार वर्ष अघि पूर्वी एशियामा बस्ने गर्दथे ।यो खप्परको खोज नर्थ इस्ट चाइना अर्थात् उत्तर पूर्वी चीनको हार्बिनमा सन् १९३३ मा भएको थियो । तर वैज्ञानिकको ध्यान यसमा हालै परेको हो ।बेलायतका एक् चर्चित मानव विकास क्रम विशेषज्ञ तथा लण्डनका नेचुरल हिस्ट्री म्युजियमका प्राध्यापक क्रिस स्ट्रिंगर अनुसन्धानकर्ताको यो समूहको हिस्सा थिए ।उनले बीबीसीलाई दिएको जानकारीमा यो हालसम्म भेटिएको लाखौं वर्षको जीवाश्म अवशेषमा यो अहिलेसम्मको सबैभन्दा महत्वपूर्ण मान्न सकिने बताएका छन् ।उनका अनुसार यो मानवको एउटा यस्तो श्रृङ्खला हो जसको विकास हाम्रो जस्तै होमो सेपियन्स नभएर एउटा यस्ते भिन्न प्रजातिमा भयो जुन सयौं हजार वर्षसम्म यो धर्तीमा रह्यो र त्यसपछि पूर्ण रुपमा लोप भयो ।शोधकर्ताका अनुसार यो खोजबाट मानव विकास क्रमलाई नयाँ ढङ्गले बुझ्न सकिन्छ ।उनको विश्लेषणका अनुसार यो प्रजाति नियेंडरथल मानवको तुलनामा हामीभन्दा निकै नजिक छ ।अनुसन्धानकर्ताले यो मानव प्रजातिलाई एउटा नाम दिएको छ –होमो लोंगी । चिनियाँ भाषामा ‘लोंग’ ड्र्यागनलाई भनिन्छ ।ड्र्यागन म्यान कस्ता देखिन्थे होलान् (आर्टिस्टले बनाएका अनुमानित तस्बिर) कस्तो देखिन्छ ‘ड्र्यागन म्यान’ ?चाइनिज एकेडेमी अफ साइन्सका प्राध्यापक तथा अनुसन्धानकर्ताको समूहका सदस्य, शीजुन नीले यसलाई एउटा निकै ठूलो सफलता बताउँदै आफूहरुले आफ्नो सबैभन्दा नजिकको प्रजातिको पहिचान गरेको बताएको छ ।उनले यसलाई निकै राम्रो तरिकाले संरक्षण गरेर राखेकोमा आश्चर्यसमेत व्यक्त गरे ।उनका अनुसार यो खप्पर मनुष्यको सामान्य खोपडीभन्दा थोरै ठूलो छ र तर यसभित्रको मस्तिष्कको स्थान लगभग सामान्य टाउकोको बराबर छ ।ड्र्यागन म्यानको आँखाको खाल्डो पनि सामान्यभन्दा थोरै ठूदो छ र आँखाका हिस्सा पनि लगभग चौकुना छ । आँखीभौंका हड्डी उठेका छन् र उनीहरुको चौडा अनुहार र ठूल्ठूला दाँत थिए होलान् ।चीनका अनुसन्धानकर्ता प्राध्यापक कियांग जीका अनुसार यो खोपडी मानवको पुरातन र आधुनिक प्रकारको मिश्रण हो र यही कुरा यसले यसलाई हालसम्म भेटिएको अन्य मानव प्रजातिभन्दा भिन्न बनाउँछ ।कहिले, कहाँ र कसले भेट्यो यो खप्पर ?वैज्ञानिकका अनुसार ड्र्यागन म्यान शक्तिशाली र आक्रामक थिए होलान् । तर उनीहरुको जीवनको तौर तारिकाबारे धेरै थाहा हुन सकेको छैन किनभने यो जीवाश्मलाई उसको मूल स्थानबाट सन् १९३३ मा हटाइएको थियो ।यो खप्परलाई सन् १९३३ मा एक मजदुरले भेटेका थिए , उनी हेलोंगजियांग प्रान्तमा सोंगुआ नदीमा पूल बनाइरहेका थिए ।इतिहासकारका अनुसार त्यतिबेला यो शहर जापानी कब्जामा थियो ।यसको सांस्कृतिक महत्वको अनुमान लगाउँदै ती चिनियाँ मजदुरले यसलाई आफ्नो घरमा लुकाएका थिए ताकि जापानीको हात नलागोस् ।उनले यो खप्परलाई आफ्नो परिवारको एक इनारमा लुकाएका थिए र आफ्नो मृत्यु अघि उनले आफ्नो परिवारलाई यसबारे जानकारी दिएका थिए । त्यसपछि यो खप्पर वैज्ञानिकलाई सुम्पिइएको थियो ।बीबीसी #chinese