सर्कियो, मर्कियो, ठोक्कियो वा अरु कुनै कारणले शरीरको कुनै पनि भागमा दुखाइ पैदा भयो । दुखाइ सहन सकिएन, औषधि खानैपर्नेभयो । औषधि पसल वा डाक्टरसँग सल्लाह लिनुभयो । तपाईंलाई औषधि दिइयो । औषधि खानुभयो । केहीबेरमा निक्कै आराम भयो ।पख्नुस्, डाक्टरले वा औषधि पसलेले तपाईंलाई दिएको औषधि ध्यानपूर्वक हेर्नुहोस् त ! व्यापारी नाम जेसुकै हुनु सक्छ तर त्यसमा लेखिएका औषधिको नाम पढ्दै जानुभयो भने तपाईंले फेला पार्नुहुनेछः त्यसमा त आइबुब्रोफेन (Ibubrofen)  पो रहेछ ।हो, दुखाइका औषधिहरुमध्ये सबैभन्दा अग्रणी औषधिको नाम हो– आइबुब्रोफेन । यो औषधि आजको विश्वमा दुखाइ निको पार्न सर्वाधिक विक्री हुने औषिधिमा गनिन्छ ।हो यही औषधिको जन्मदाता, बेलायती वैज्ञानिक डाक्टर स्टेवार्ट एडम्सको गत ३० जनवरीमा निधन भएको छ । विज्ञान जगत्मा योगदान पुर्याएवापत बेलायत सरकारद्वारा अर्डर अफ द व्रिटिश एम्पायर (Order of the British Empire) पदवीबाट विभुषित यी वैज्ञानिकको ९५ वर्षको उमेरमा बेलायतको नटिङघमस्थित क्विन्स मेडिकल सेन्टरमा निधन भएको हो ।सन् ६० को दशकमा उनी वैज्ञानिक प्रवचन दिने गर्थे । त्यहीताका उनी साथीभाइसँग अबरेसम्म बाहिर बस्दा उनको टाउको दुख्ने गथ्र्यो । सोही टाउको दुखाइको उपचार खोज्ने क्रममा उनले आइबुब्रोफिन पत्ता लगाएका थिए ।फर्केर हेर्दाबेलायतको नर्थह्याम्पटनसायरको बायफिल्डमा १९२३ मा जन्मेका एडम्सले १६–१७ वर्षको कलिलो उमेरमै स्कुल परित्याग गरेर क्याम्ब्रिजसायरका एक केमिस्टकोमा फार्मेसीको तालिम थालेका थिए । पछि उनी नटिङघम विश्वविद्यालयमा फार्मेसीको अध्ययन गरे । त्यहाँ उनले फार्मेसीमा स्नातोकोत्तर गरे भने लिड्स विश्वविद्यालयबाट विद्यावारिधि । त्यसपछि उनी बुट्स प्युर ड्रग कम्पनीको अनुसन्धान विभागमा सन् १९५२ देखि जागिर खान थाले ।त्यसको एक वर्षपछि उनले बाथरोग (rheumatoid arthritis)मा प्रभावकारी हुन सक्ने दुखाइ निवारक औषधिका बारेमा अनुसन्धान गर्न थाले । उनले यससम्बन्धी धेरैजसो अनुसन्धान नटिङघमस्थित आफ्नै घरमा गरेका थिए ।दशकभन्दा बढी समयावधि खर्चेर गरिएको सोही अनुसन्धानको सिलसिलामा डा. एडम्स र उनका टीमले थुप्रै पदार्थहरुमाथि अध्ययनअनुसन्धान र प्रयोग गरेका थिए, जसमध्ये थुप्रै असफल साबित भए । तर उनीहरुले हार मानेनन् । अन्ततः उनीहरुले -(4-isobutylphenyl) propionic acid पत्ता लगाएरै छाडे ।उनीहरुले पत्ता लगाएको त्यही एसिड पछि गएर आइबुप्रोफिनका रुपमा विश्वविख्यात भयो ।सन् १९६२ मा त्यस औषधिको प्याटेन्ट दर्ताका लागि रजिष्टर गरियो । त्यसपछि पनि उनीहरुले त्यसमाथि थुपै्र प्रयोगात्मक अनुसन्धान गरिरहे र अन्ततः सन् १९६९ मा त्यसलाई औषधिको रुपमा विरामीलाई दिन सकिने लाइसेन्स हासिल गरे ।यो विशिष्टि खोजका लागि उनलाई नटिङघम विश्वविद्यालयले मानार्थ विद्यावारिधि प्रदान गरेको थियो भने रोयल सोसाइटी अफ केमिस्ट्रीले पनि उनलाई सम्मान गरेको थियो ।आफ्नो क्यारियरको अवधिभरि नै बुट्स कम्पनीमा आबद्ध रहेर उनले फर्मास्यूटिकल साइन्सका प्रमुखको जिम्मेवारी निर्वाह गरेका थिए ।त्यसो त उनका गृहनगरका मानिसहरु डा. एडम्सलाई विख्यात वैज्ञानिकका रुपमा मात्रै हैन, एक अत्यन्तै भद्र, भलाद्मी र असल व्यक्तिका रुपमा समेत सम्झने गर्छन् ।तथ्य स्रोत/फोटो: विविसी, न्यूज स्काइ डट कम 