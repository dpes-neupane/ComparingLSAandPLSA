 भाइ बहिनीहरु,  पछिल्लो लेखमा तिमीहरुसंग  आकाश- अन्तरिक्षबारे चर्चा गरेको थिए । थाहा पायौ होइन त कति  विशाल छ अन्तरिक्ष ? यस  विशाल अन्तरिक्षमा  खरबौं खगोलीय संरचना (Celestial Body ) छन् । तिनैमध्ये एउटा खगोलीय संरचना अथवा पिण्डलाई सूर्य भनिन्छ । सूर्य एक्लै छैन । यसको आफ्नो पूरा परिवार छ । सूर्यको सम्पूर्ण परिवारलाई सौर्यमण्डल  अथवा सौर्य परिवार (Solar System Or  Solar Family )   भनिन्छ । तिमी हामी जुन पृथ्वी नामक ग्रहमा बसेका छौं, यी पृथ्वी पनि सूर्यको सौर्य परिवारको सदस्य हुन् । यस सौरपरिवारमा परिवारको मुखिया सूर्य एउटा मात्र छन् ।  परिवारको मुखिया एउटै मात्र हुनुपर्छ । परिवारमा धेरै मुखिया भएको खण्डमा  त्यहाँ  अनुशासनको सट्टा अराजकता फैलिएर भताभुङ्ग हुने स्थिति  सिर्जना हुन्छ ।  एक मुखिया रहेको सौरपरिवारमा अन्य लाखौं सदस्य छन्  । सबै सदस्यले अ- आफ्नो अनुशासनमा रही मुखिया सूर्यको परिक्रमा गर्छन् ।सौरपरिवारमा पृथ्वीबाहेक अन्य सातवटा ग्रह (Planet )  छन् । सौरपरिवारका लाखौं लाख  सदस्यहरुमा ग्रह, उपग्रह (satellite - moon ), वामनग्रह (Dwarf Planet), क्षुद्रग्रह ( Asteroids  Or  Minor  Planets),  धूमकेतुको  (Comets)  गणना  हुन्छ ।  यी सबैले प्रत्यक्ष (Direct ) अथवा अप्रत्यक्ष (Indirect) रूपले सूर्यको परिक्रमा गर्छन्  ।अहिलेसम्म ज्ञात भएअनुसार पृथ्वीबाहेक अन्य कुनै ग्रहमा जीवन भेट्टिएको छैन । सौर्यमण्डलको केन्द्र सूर्य हो । सूर्यको परिवारलाई नै सौर्यमण्डल वा सौर्यपरिवार भनिन्छ । सौर्यपरिवारको सदस्यमा सूर्यको सबैभन्दा नजिकको  ग्रह बुध (Mercury)  हो । बुध ग्रहपछि  शुक्र ग्रह  (Venus ) र  तेस्रो नम्बरमा हामी बसेको पृथ्वी ग्रह (earth ) र  त्यसपछि मंगल ग्रह (Mars) रहेका छन् । मंगलपछिको अर्को ग्रह बृहस्पति  (Jupiter ) हो   । बृहस्पति ग्रह नै आठवटा ग्रहमध्ये सबैभन्दा ठूलो ग्रह हो । बृहस्पतिपछि सूर्यबाट क्रमशः  शनि ग्रह  ( Saturn ) त्यसपछि अरुणग्रह (Uranus) र सबैभन्दा टाढा वरुण ग्रह (Neptune) रहेका छन् । सूर्यदेखि चौथो नम्बरको ग्रह मङ्गलसम्म मात्रै ठोस धरातल छ ।मंगल पछिका अन्य सबै ग्रहमा ठोस धरातल छैन । बृहस्पति र  त्यसपछिका सबै ग्रहहरु ग्याँसले भरिएका ग्रहहरु हुन् ।पछिल्लो लेखमा मैले तिमीहरुलाई पृथ्वी र सूर्य बीचको दूरीबारे भनेको थिए । पृथ्वी र सूर्यबीचको दूरी १४ करोड़ ९६ लाख किमी हो । खगोलीय भाषामा यस दूरीलाई १ "एस्ट्रोनोमिकल यूनिट" (astronomical unit ) भनिन्छ । यसलाई छोटकरीमा ‌‘एयू’ पनि भन्न सकिन्छ । सबैभन्दा टाढाको वरुण ग्रह र सूर्यबीचको औसत दूरी ३० दशमलब १०३ "एस्ट्रोनोमिकल यूनिट " रहेको छ । यसो भनौं हामी बसेको पृथ्वी र सूर्यबीचको दूरीभन्दा ३० गुना बढ़ी दूरी छ सूर्य र वरुण ग्रहका बीच । पृथ्वीसम्म सूर्यको  प्रकाश आइपुग्न   ५०० सेकेण्डको समय लाग्छ भने हिसाब गरी हेर वरुण ग्रहसम्म सूर्यको प्रकाश पुग्न कति   समय लाग्छ होला ?हिसाब सजिलै छ । प्रकाश १ सेकेण्डमा २ लाख ९९ हज़ार  ७९२ किमीको गतिले हिँड्छ । सूर्यबाट १ "एस्ट्रोनोमिकल  यूनिट" (एयू) टाढा रहेको पृथ्वीसम्म सूर्यप्रकाश आइपुग्न ५०० सेकेण्डको समय लाग्छ । यसको अर्थ   हामी भन्न सक्छौं प्रकाशलाई १ ' एयू'  ("एस्ट्रोनोमिकल यूनिट")  दूरीको यात्रा तय गर्न ५०० सेकेण्डको समय लाग्छ । अब हामीलाई सूर्य र वरुण ग्रह बीचको दूरी थाहा छ । यो दूरी ३०.१०३ 'एयू '  छ । यसको अर्थ स्पष्ट छ - वरुण ग्रहसम्म सूर्यको प्रकाश पुग्न  ३०.१०३ * ५०० = १५०५१ सेकेण्डको समय लाग्छ । तिमी भन्न सक्छौ वरुण ग्रह सूर्यदेखि १५०५१ प्रकाशसेकेण्ड टाढा छ ।वरुण ग्रह सूर्यबाट  सबैभन्दा टाढा रहेको ज्ञात भएको ग्रह हो । तर यो सूर्यबाट सबैभन्दा टाढा रहेको वस्तु -संरचना अथवा खगोलीय पिण्ड होइन। वरुणग्रह भन्दा पर पनि थुप्रै खगोलीय पिण्डहरु छन् । खगोल विज्ञानले वरुण ग्रहभन्दा पर रहेका सबै वस्तु अथवा पिण्डलाई 'वरुण पारीका वस्तु ' ( Trans Neptune Objects ) भन्ने गर्छ ।सौरपरिवारमा यी आठवटा ग्रहका अतिरिक्त अनेको  क्षुद्रग्रह, उल्कापिण्ड, धुम्रकेतु र विभिन्न किसिमका चट्टान एवं  धूलोका कण  (Meteor ) पनि रहेका छन् । सानो कणदेखि भीमकाय ग्रहसम्मका सबै संरचना  सौर्यमण्डलका सदस्य हुन् ।सौर्यमण्डलमा रहेका सबै वस्तु अथवा पिण्ड सूर्यको गुरुत्वाकर्षणबाट (Gravity )   बाँधिएका छन् । त्यही भएर यी सबैले प्रत्यक्ष वा अप्रत्यक्ष रुपमा सूर्यको परिक्रमा गर्छन् ।वैज्ञानिकहरूका अनुसार सौर्यमण्डलको निर्माण ४.६०३  अर्ब वर्ष पहिला भएको थियो । वैज्ञानिकका अनुसार सूर्य एवं समस्त सौर परिवारको निर्माण अन्तरिक्षमा घुमिरहेका विशाल  ग्याँसका बादल एवं धूलो  ( Giant, Rotating Cloud Of  Gas And  Dust ) बाट भएको थियो । वैज्ञानिक भाषामा यस्तो बादललाइ 'नेबुला' (Nebula ) भनिन्छ ।सूर्य नै हाम्रो सौर्यमण्डलको मुखिया हो ।सूर्यको अनुपस्थितिमा तिम्रो हाम्रो मात्र होइन, हाम्रो सौर्यपरिवारका कुनै पनि खगोलीय  पिण्डको अस्तित्व रहन सक्दैन । अस्तित्व रहँदैन भन्नुको अर्थ गलत नबुझ्नु । सूर्य नभए  पनि यी सबै रहन सक्छन् तर कहाँ हुन्छन् थाहा हुँदैन ।सूर्य नै हाम्रो सौर्यमण्डलको मुखिया हो ।सूर्यको अनुपस्थितिमा तिम्रो हाम्रो मात्र होइन, हाम्रो सौर्यपरिवारका कुनै पनि खगोलीय  पिण्डको अस्तित्व रहन सक्दैन । अस्तित्व रहँदैन भन्नुको अर्थ गलत नबुझ्नु । सूर्य नभए  पनि यी सबै रहन सक्छन् तर कहाँ हुन्छन् थाहा हुँदैन । सूर्यको गुरुत्वाकर्षणले बाँधिएकै कारण   यी सबै अहिले हामीले थाहा पाएका निर्दिष्ट  स्थानमा रहेका छन् । सूर्यको अनुपस्थितिमा यी सबै पिण्डहरु अनन्त अन्तरिक्षको विराटतामा लोप हुन्छन् ।पृथ्वीमा जीवन सूर्य र पृथ्वी बीच जुन दूरी रहेको छ  त्यसैले यहाँ जीवन सम्भव भएको हो । कल्पना गर,यदि  पृथ्वी बुधग्रह सरह सूर्यको नजिक भएको भए अथवा वरुणग्रह जस्तै टाढा भएको भए के पृथ्वीमा जीवन संभव हुन्थ्यो ? यसको सहज उत्तर हो : हुन्नथ्यो । बुधग्रह जस्तो नजिक भएको भए प्रकाशको प्रचण्ड रापको कारणले कुनै पनि प्राणीको अस्तित्वको त के कुरा, यहाँ कुनै पनि प्रकारको जीवन चक्र प्रारम्भ हुने अति प्राथमिक  शर्तहरु नै पुग्ने थिएनन् । वरुणग्रह जस्तो टाढा भएको भए प्रकाशको अति कमीले गर्दा ग्रहको संरचना नै ठोसको सट्टा ग्याँसको रुपमा नै रहिरहन्थ्यो ।https://cdn.vox-cdn.comकुनै पनि ग्रहमा जीवन हुनलाई सबैभन्दा पहिलो र अति महत्त्वपूर्ण  शर्त त्यस ग्रहको आफ्नो मातृतारासंगको  दूरी हुन्छ ।  वैज्ञानिक भाषामा यसलाई ' ह्यभिटेबल  ज़ोन' (Habitable zone) भनिन्छ ।कुनै पनि ग्रहमा जीवन हुनलाई सबैभन्दा पहिलो र अति महत्त्वपूर्ण  शर्त त्यस ग्रहको आफ्नो मातृतारासंगको  दूरी हुन्छ ।  वैज्ञानिक भाषामा यसलाई ' ह्यभिटेबल  ज़ोन' (Habitable zone) भनिन्छ । आफ्नो मातृतारासंग उचित दूरीमा भएका ग्रहमा मात्रै तरल पानीको उपलब्धता हुनसक्छ । तिमीहरुलाइ थाहै छ, तरल पानीको अभावमा हामीले जानेको जीवन उपलब्ध हुने सम्भावना नै रहँदैन ।हामी बसेको पृथ्वीको आफ्नो मातृ तारासंगको दूरी 'परफेक्ट  ह्यभिटेबल  ज़ोन' मा छ ।यसै कारण पृथ्वीमा जीवन सम्भव भएको हो ।  वैज्ञानिकहरुले अन्य थुप्रै ताराका सौरपरिवारबारे पनि पत्ता लगाएका छन् । हाम्रो सबैभन्दा नजिकको अर्को सौर परिवार ''प्रोक्सिमा सेन्टउरी''  (Proxima Centauri) हो ।  जस्तो कि हामीले थाहा पाइसकेका छौं, प्रकाशले एक सेकेण्डमा २  लाख ९९ हजार ७९२ किमीको दूरी तय गर्छ । यस गतिले सूर्यको प्रकाशलाई पृथ्वीसम्म आइपुग्न ५०० सेकेण्ड अथवा ८ मिनेट २०  सेकेण्डको समय लाग्छ ।सूर्य र पृथ्वी बीचको दूरीलाई विज्ञानले ५०० प्रकाश सेकेण्ड अथवा ८ मिनेट २० प्रकाश सेकेण्ड  मान्ने गर्छ । यसले हिसाब गर्न सजिलो बनाउँछ । अन्यथा करोडौं किमीको हिसाब गर्न धेरै समय र साधन आवश्यकता पर्छन् ।   अरबौं खरबौं किमी टाढा रहेका विभिन्न  खगोलीय पिण्डहरूको दूरी प्रकाशवर्ष (Light Year )  यूनिटले  अध्ययन गरिन्छ । याद राख है 'एस्ट्रोनोमिकल यूनिट' र प्रकाशवर्ष दुबै दूरी नाप्ने यूनिट हुन् ।https://i.pinimg.comखगोलविदहरुले नजिकको खगोलीय दूरी नाप्न 'एस्ट्रोनोमिकल यूनिट' र टाढा को खगोलीय दूरी नाप्न प्रकाशवर्ष यूनिटको प्रयोग गर्छन् । तिमीहरु पनि त खगोलविदहरुले जस्तै नै दूरी नाप्ने बेग्लाबेग्लै यूनिट प्रयोग गर्छौ होइन ?खगोलविदहरुले नजिकको खगोलीय दूरी नाप्न 'एस्ट्रोनोमिकल यूनिट' र टाढा को खगोलीय दूरी नाप्न प्रकाशवर्ष यूनिटको प्रयोग गर्छन् । तिमीहरु पनि त खगोलविदहरुले जस्तै नै दूरी नाप्ने बेग्लाबेग्लै यूनिट प्रयोग गर्छौ होइन ?  याद गर त सेन्टिमिटर, मिटर, किलोमिटरका नाप । तिमी एउटा शहरबाट अर्को शहरको दूरी सेन्टिमिटर अथवा मिटरमा त जान्ने प्रयास गर्दैनौ । त्यस्तै आफ्नो घरको एउटा कोठाबाट अर्को कोठाको दूरी भन्न किमीको पनि प्रयोग गर्दैनौ । यो सजिलोका लागि गर्छौ होइन र ? हाम्रो सौर्यमण्डल र नजिकको अर्को सौर्यमण्डल  'प्रोक्सिमा सेन्टउरी' बीचको दूरी ४.२ प्रकाशवर्ष रहेको छ । अब हेर त ४.२ प्रकाशवर्ष दूरीलाई किमीमा लेख्न कति  लामो हुन्छ । एक प्रकाशवर्षमा ९४ खरब ५४ अर्ब २४ करोड़ ५ लाख १२ हज़ार किमी अथवा ६३ हज़ार १९६ 'एस्ट्रोनोमिकल यूनिट' हुन्छन् ।'प्रोक्सिमा सेन्टउरी' को दूरी किमीमा ३९७ खरब ७ अर्ब ८१ करोड़ १ लाख ५० हज़ार ४०० हुन आउँछ । र, 'एस्ट्रोनोमिकल यूनिट' मा २ लाख ६५ हज़ार ४२३ हुन्छ । अब त तिमीहरुलाई स्पष्ट भयो होला प्रकाशवर्षमा हिसाब गर्न कति  सजिलो हुन्छ । खगोलविदले प्रकाश वर्षभन्दा पनि ठूलो यूनिट प्रयोगमा ल्याउँछन् । यसलाई पारसेक (parsec) भनिन्छ । एक पारसेकमा ३.२६ प्रकाशवर्ष  अथवा ३.०९× १०१३  किमी हुन्छन् ।अन्तरिक्षमा हाम्रो सौर्य परिवारको सीमाना अब तिम्रो मनमा प्रश्न उठ्न सक्छ,अन्तरिक्षमा हाम्रो सौर्य परिवारको सीमाना  कति टाढासम्म  छ ?सूर्यबाट सबैभन्दा नजिकको  ग्रह बुध हो भने सबैभन्दा टाढाको ग्रह वरुण रहेको छ । वरुणग्रह सूर्यबाट औसत रुपमा ३०. १०३ 'ऐयू ' (एस्ट्रोनोमिकल यूनिट ) टाढा छ । भनाइको अर्थ वरुणग्रहको सूर्यबाट दूरी, पृथ्वी र सूर्यको दूरीभन्दा ३० गुणा बढी छ । तर वरुणग्रह नै पनि हाम्रो सौर्यमण्डलको अन्तिम सीमाना होइन  ।सौर्यमण्डलको अन्तिम सीमाना त्यहाँसम्म छ, जहाँसम्म सौर्य हावा (Solar  Wind ) पुग्छ । सौर्य हावा जहाँसम्म पुग्छ, त्यो नै सौर्यमण्डलको अन्तिम सीमाना हो । सूर्यको चारैतिरको १२२  ‘एस्ट्रोनोमिकल  यूनिट’ टाढासम्मको क्षेत्रलाई ‘हेलियोस्फेयर’ (Heliosphere)   भनिन्छ । यो नै हाम्रो सौर्यमण्डलको अंतिम सीमाना हो । यसपछि ‘इन्टरस्टेलर स्पेश’  (Interstellar  Space ) प्रारम्भ हुन्छ ।https://s22380.pcdn.coअरुण ग्रह र वरुण ग्रह नजिक पुग्ने मानवनिर्मित वस्तु भोयजर- २ यान मात्रै हो । भोयजर–२  प्रोजेक्टका वैज्ञानिक एडवर्ड सी स्टोनका अनुसार यस यानले  ५ नोभेम्बर २०१८ का दिन 'हेलियोस्फेयर’ पार गरी ‘इन्टरस्टेलर' आकाशमा प्रवेश गरेको थियो । यी दुबै यान अनुमानित १७ किमी प्रति सेकेण्डको गतिले यात्रा गरिरहेका छन् ।मानव निर्मित दुइटा  यान भोयजर–१( Voyager -1)   र भोयजर -२ (Voyager -2 )    सौर्यमण्डलको सीमाना ‘हेलियोस्फेयर’लाई पार गरी ‘इन्टरस्टेलर’ आकाशमा पुग्न सफल भएका  छन्  । ५ सेप्टेम्बर १९७७ मा प्रक्षेपण गरिएको  भोयजर–१ यानले २५  अगस्ट  २०१२  का दिन ‘इन्टरस्टेलर’ आकाशमा प्रवेश गरेको थियो । १९ जनवरी सन २०२० का दिन भोयजर–१ यान  पृथ्वीबाट १४८ दशमलब ७१ 'ऐ यू' टाढा पुगेको थियो । प्रक्षेपित गरिएको ४२ वर्ष ४ महिना २७ दिन अर्थात यो लेख लेखिरहेको दिन २ फेब्रुअरी २०२० का दिनसम्म यसले "नासा" संग संपर्क गरी रहेको छ ।   भोयजर–१ भन्दा पहिला भोयजर– २ प्रक्षेपित गरिएको थियो । भोयागर -२ लाई २० अगस्ट १९७७  मा प्रक्षेपित गरिएको थियो । अरुण ग्रह र वरुण ग्रह नजिक पुग्ने मानवनिर्मित वस्तु भोयजर- २ यान मात्रै हो । भोयजर–२  प्रोजेक्टका वैज्ञानिक एडवर्ड सी स्टोनका अनुसार यस यानले  ५ नोभेम्बर २०१८ का दिन 'हेलियोस्फेयर’ पार गरी ‘इन्टरस्टेलर' आकाशमा प्रवेश गरेको थियो । यी दुबै यान अनुमानित १७ किमी प्रति सेकेण्डको गतिले यात्रा गरिरहेका छन् । यतिको तीव्र  गतिले यात्रा गरे पनि यी यानलाइ ''प्रोक्सिमा सेन्टउरी'' सम्म पुग्न ७० हज़ार वर्षको समय लाग्छ ।सूर्यको प्रकाशलाई सौर्यमण्डलको सीमाना ‘हेलियोस्फेयर’ सम्म पुग्न झण्डै ६१ हज़ार सेकेण्ड अथवा १०१६ मिनेट अथवा १७ घण्टाको समय लाग्छ  । तिमीहरुलाइ पुन: स्मरण गराऔं, प्रकाशलाई एक ‘एस्ट्रोनोमिकल यूनिट’ को यात्रा गर्न ५००  सेकेण्डको समय लाग्छ ।सौर्यमण्डल भनेको कुनै तारा अर्थात सूर्य वरिपरि रहेर परिक्रमा गर्ने ग्रह लगायत सबै खगोलीय पिण्डहरुको संयुक्त रुप हो  । हाम्रो सौर्यमण्डलमा सूर्यबाहेक अन्य कुनै पनि संरचनासँग आफ्नो प्रकाश हुँदैन। प्रकाशका लिग सौर परिवारका सबै सदस्यले    आफ्नो माउतारा अर्थात सूर्यमाथि निर्भर हुनुपर्दछ ।अब त तिमीहरुले बुझी सक्यौ होला- सौर्यमण्डल भनेको कुनै तारा अर्थात सूर्य वरिपरि रहेर परिक्रमा गर्ने ग्रह लगायत सबै खगोलीय पिण्डहरुको संयुक्त रुप हो  । हाम्रो सौर्यमण्डलमा सूर्यबाहेक अन्य कुनै पनि संरचनासँग आफ्नो प्रकाश हुँदैन। प्रकाशका लिग सौर परिवारका सबै सदस्यले    आफ्नो माउतारा अर्थात सूर्यमाथि निर्भर हुनुपर्दछ । अझ स्पष्ट बुझ ,सौरपरिवारमा रहेका कुनै पनि पिण्ड स्थिर रहन सक्दैन । सबैले सूर्यको परिक्रमा गर्छन् । तर सौरपरिवारमा केही यस्ता पनि पिण्ड हुन्छन् जसले सीधै सूर्यको परिक्रमा गर्दैनन्। तिमीहरुले चिनेको चन्द्रमा पनि यस्तै पिण्ड हो ।  चन्द्रमा जस्तो खगोलीय पिण्डलाई उपग्रह( satellite )  भनिन्छ ।  जुन पिण्डले ग्रहको परिक्रमा गर्छन, तिनलाई उपग्रह अथवा 'स्याटेलाइट' भनिन्छ । पृथ्वीबाट वैज्ञानिकहरुले अन्तरिक्षमा पठाएका  आदि यावत यन्त्रलाई 'स्याटेलाइट'  भन्नुको कारण यी सबैले पृथ्वीको परिक्रमा गर्छन् । थाहा पाई राख पृथ्वीको अन्तरिक्षमा पुगेका कुनै पनि वस्तुलाई गति लिन आफ्नो शक्ति प्रयोग गर्नु पर्दैन । पृथ्वीको गुरुत्वाकर्षण शक्तिका कारण अन्तरिक्षमा पुगेको जुनसुकै र जस्तोसुकै वस्तुले पृथ्वीको परिक्रमा गर्छन् । उपग्रहसँग पनि प्रकाशको स्रोत हुँदैन, यसले पनि प्रकाशका लागि सौर्यमण्डलको स्वामी तारामाथि (सूर्य) निर्भर रहनुपर्छ ।अब यसरी बुझ, हामीले आकाशमा देख्ने खर्बौ तारामध्ये (हामीले आकाशमा देख्ने सबै संरचना तारा होइनन्) हाम्रो सौर्यमण्डलका माउतारा सूर्यलाई परिक्रमा गर्ने खगोलीय पिण्ड र यी  ग्रह नामक खगोलीय पिण्डको परिक्रमा गर्ने समस्त उपग्रह (चन्द्रमा) रुपी खगोलीय पिण्ड लगायत अन्य सबै प्रकारका खगोलीय पिण्डको   संयुक्त रुप नै सौर्यमण्डल अथवा सौरपरिवार हो ।हाम्रो  सौर्य परिवार बाहेक वैज्ञानिकहरूले अन्य केही सौर्यमण्डल  पनि पत्ता लगाएका छन् । त्यसमा प्रमुख हुन ‘ट्रैपिस्ट–१ ’ ताराको सौर्य परिवार, ''प्रोक्सिमा सेंटूरि''  ताराको सौर्य परिवार ‘केप्लर ’ ताराको सौर्य परिवार ।#सौर्यमण्डल#solar system