चरा के हो भनेर कसैले तपाईं हामीलाई सोध्यो भने हामीलाई हाँसो उठ्न सक्छ । किनभने, चरा हामी सबैले दिनहुँ देख्दै आएको हो । तर हामीमध्ये धेरैलाई यो थाहा नहुन पनि सक्छ, यस संसारमा चराका करीब ९ देखि १० हजार प्रजातिहरु छन् । फेरि चरा त्यस्तो प्राणी हो, जसको बासस्थानमा धेरै विविधता पाइन्छ । भन्नुको अर्थ के हो भने, चरा त्यस्तो प्राणी हो, जो सुख्खाग्रस्त मरुभूमिदेखि बाह्रै मास हिउँले ढाकिने ध्रुवीय क्षेत्रसम्म बसोबास गर्ने गर्छ ।चराको बारेमा अर्को रोचक कुरा के हो भने, यो मात्रै अस्थीपञ्जरधारी जीव हो, जो उड्न सक्छ । सबै चराहरुको दाँतरहित चुच्चो हुन्छ, रगत तातो हुन्छ, शरीर भुत्लाले ढाकिएको हुन्छ र यसले कडा आवरण भएको अण्डा पार्छ ।आउनुहोस्, यस पटक चराको समूहभित्र चियाउने कोशिस गरौं ।उड्न नसक्ने चराहरुhttps://upload.wikimedia.orgत्यसो त सबै चराहरु उड्न सक्दैनन् । चराका कतिपय यस्ता प्रजातिहरु पनि छन्, जो विल्कुलै उड्न सक्दैन । वास्तवमा, लाखौं वर्षको समयक्रममा चराका धेरै प्रजातिहरुले आफ्नो उड्ने क्षमता गुमाउन पुगे । यस्ता चराहरुमध्ये केही साना खालका छन्, यी चराहरु दुर्गम द्वीपहरुमा बसोबास गर्ने गर्छन् ,जहाँ उनीहरुको शत्रुको संख्या पनि अति नै सीमित हुन्छन् । अर्कोतिर अस्ट्रिज, इमुज र रेहेज जस्ता ठूला खालका चराहरु पनि उड्न सक्दैनन् । यी चराहरु खुला मैदानमा बसोबास गर्ने गर्छन् । उड्न नसक्ने भएकाले यी चराहरु शत्रुबाट बच्नका लागि दौडनु पर्ने हुन्छ । त्यसैले गर्दा यी चराहरु अति चाँडो दौडन सक्छ । त्यसै गरी पेन्गुइन पनि उड्न नसक्ने चरा हो । हिउँले ढाकिएका ध्रुवीय क्षेत्रमा पाइने तथा विशेष गरी माछाको शिकार गर्ने पेन्गुइनले आफ्नो पखेटाको मद्दतले समुद्रमा पौडने गर्छ ।शिकारी चराहरुhttps://i.ytimg.comचराहरुको अर्को समूहमा शिकारी चराहरु पर्दछन् । विशेष गरी दिउँसोको समयमा शिकार गर्ने यी चराहरुको बलिया र लामा पञ्जा हुन्छ, जसको मद्दतले शिकार पक्रने गर्छ । बलियो पखेटा हुने यस समूहका चराहरुको तीखो र घुमाउरो चुच्चो हुन्छ, जसले शिकारलाई निल्नको लागि च्यात्न तथा टुक्रा टुक्रा पार्न सजिलो हुन्छ । यस समूहका चराहरुमा गिद्ध, बाज, बेसारे लगायतका शिकारी चराहरु पर्दछन् ।शिकारी समूहका चराहरुले चरा, स्तनधारी जीव, माछा, कीरा फट्यांग्रा, सरीसृप, सिनो जस्ता विविध प्रकारका जीवित तथा मृत जीवलाई आफ्नो शिकार बनाउने गर्छ । यस  समूहअन्तर्गत पर्ने चराहरुको दृश्य शक्ति अति नै तीखो हुन्छ र धेरै टाढाबाट समेत यिनीहरुले आफ्नो शिकारलाई सटीक ढंगले ठम्याउन सक्छ ।रात्रिचर चराhttp://res.cloudinary.comरात्रिचर चराको कुरा गर्ने बित्तिकै हामीले उल्लूलाई सम्झने गर्छौं । शिकारी समूहका चरा र उल्लूबीचको प्रमुख भिन्नता भनेकै उल्लूले रात्रिको समयमा मात्र शिकार गर्ने गर्छ । उल्लूको आँखा अति नै संवेदनशील र तेजीलो  हुन्छ र अति मघुरो प्रकाशमा पनि यसले आफ्नो शिकारलाई प्रष्टैसँग देख्न सक्छ । अझ उल्लूका कतिपय प्रजातिहरुको त सुन्ने शक्ति पनि यति शक्तिशाली हुन्छ, यसलै पूरै अँध्यारोमा पनि यसले आफ्नो शिकारलाई ठीकसँग ठम्याउन सक्छ ।अन्टार्कटिका महादेशलाई छाडेर उल्लू अन्य सबै महादेशहरुमा पाइन्छन् ।उल्लू जस्तै अर्को रात्रिचर शिकारी चरा पनि हुन्छ । त्यसको नाम हो– नाइटजारस् । झट्टै हेर्दा उल्लू जस्तै देखिने यो चरालाई पनि कतिपय मानिसहरुले उल्लू नै ठानेर झुक्किने गर्छन् ।शिकारी समूहका चराहरुको जस्तै, रात्रिचर शिकारी चराहरुको पनि तीखो घुमाउरो चुच्चो तथा बलियो पञ्जा हुन्छ । यसको आँखा चाहिँ शिकारी समूहका चराहरु भन्दा अझ ठूला हुन्छन् ।खेलाडी चराहरु र परेवाhttps://i.pinimg.comयस समूहका चराहरुको शरीर ठूलो र बलियो खुट्टा हुन्छ । प्रायः गरेर यस समूहका चराहरुले जमीनमा गुँड बनाउने गर्छ र बच्चा जन्मेको केही क्षणमा नै आफैंले खानेकुराको खोजी गरेर खान सक्छ । यस समूहका चराहरु राम्ररी नै उड्न सक्छ तर छोटो दूरीसम्म मात्र ।तर अपवादको रुपमा परेवा चाहिँ धेरै छिटो र टाढा टाढासम्म पनि उड्न सक्छ । सबै परेवाको सानो टाउको र सुलुत्त परेको शरीर हुन्छ । परेवाले जमीनभन्दा माथि नै आफ्नो गुँड बनाउँछ । फेरि परेवाको बच्चाले जन्मनेबित्तिकै आफैं खानेकुरा खोजेर खान पनि सक्दैन ।सुगाhttps://en.wikipedia.orgअधिकांश सुगाहरु चम्किलो र रंगीन हुन्छ । यसको चुच्चो पनि अति शक्तिशाली र घुमाउरो हुन्छ । यसको खुट्टामा दुई वटा औंला अगाडि र दुई वटा पछाडितिर गएको हुन्छ, जसले गर्दा यस चराले बलियोसँग समात्न सक्छ ।सुगाको बारेमा रोचक कुरा के छ भने, यसको आयु धेरै लामो हुन्छ । यो चरा ५० वर्ष वा त्योभन्दा पनि बढी बाँच्न सक्छ । फेरि सुगाले मान्छेको बोलीको समेत नक्कल पनि गर्न सक्छ ।हमिङ बर्ड र स्वीफ्टhttps://preview.redd.itयी दुई समूहका चराहरु नजिकका नातेदार हुन् । तर यी दुबै चराहरुको उड्ने र खाने तरिका फरक छन् । हमिड बर्ड फूलको सामुन्ने एकै स्थानमा लगातर स्थीर रुपमा रहने गरी उडेर आफ्नो ट्यूबजस्तो चुच्चोले फूलको रस चुस्ने गर्छ । अकोतिर स्वीफ्ट चराले चाहिँ आफ्नो छुराजस्तो पखेटाका मद्दतले तीबै रुपमा उड्छ, उड्दा उड्दै मोडिन्छ र मोडिँदा मोडिँदै आफ्नो शिकार कीरा फट्यांग्राहरुलाई समातिसक्छ ।पानी चराहरुयस समूहका अधिकांश चराहरुको तीखो र सोझो चुच्चो हुन्छ, जसले गर्दा यसले आफ्नो आहारा माछालाई सजिलै पक्रन सक्छ । केही चराहरु समुद्रका किनारामा बसोबास गर्ने गर्छन् । तर अधिकांश पानी चराहरु समुद्रमाथि उड्ने गर्छन् र प्रजनन तथा सन्तानोत्पत्ति कार्यको लागि मात्रै जमीनमा फर्कने गर्छ ।पानी चराहरु तलाउ, पोखरी तथा नदीहरुमा पनि बस्ने गर्छन् ।हेरोन र सारसhttps://neotropical.birds.cornell.eduहेरोन (Herons) र सारस (Cranes) चराहरु दुई अलग समूहमा पर्ने चराहरु हुन् तर देख्नमा यी चराहरु एकै जस्तो लाग्छ । यी चराहरुको लामो चुच्चो र लामो घाँटी तथा लामो खुट्टा हुन्छ । सारसले आफ्नो लामो चुच्चो र घाँटीको मद्दतले जमीनमा आहाराको खोजी गर्छ भने  हेरोन समूहको चराले चाहिँ पानीमा खडा भएर माछा वा अन्य आफ्ना आहाराको प्रतिक्षा गर्छ र मौका मिल्ने बित्तिकै लामो चुच्चोको मद्दतले झपटेर पक्रने गर्छ ।डक्स, गीज र स्वान्सhttps://ichef.bbci.co.ukअन्य समूहका चराहरुसँग तुलना गर्ने हो भने यस समूहअन्तर्गतका चराहरु सजिलै चिन्न सकिन्छ । यस समूहका सबै चराहरुको च्याप्टो चुच्चो, छोटो खुट्टा र जालीदार पाइताला हुन्छ । यस समूहका चराहरु अति राम्ररी पौडन सक्छ र र आफ्नो जीवनको अधिकांश समय पानीको नजिक बिताउँछ । समूहगत रुपमा यी चराहरु कहिलेकाही पानीमा तैरने (Waterflot) चराको रुपमा पनि चिनिने गरिन्छ ।रुखमा बस्ने चराhttps://jooinn.comसंसारमा सबैभन्दा बढी पाइने चराहरुमा रुखमा बस्ने चरा पर्दछन् । खासगरी, रुखमा बासस्थान बनाउने र यसका अधिकांश प्रजातिहरु आकारमा सानो हुने हुनाले यो समूहको व्यापक विस्तार भएको पाइन्छ । अझ संसारको जुनसुकै स्थानमा पनि सहज प्राप्त हुन सक्ने खाद्यसामाग्रीहरुः विउविजन तथा कीरा फट्यांग्रा खाएर बाँच्न सक्ने विशेषताहरुले गर्दा पनि यो चरा धेरै स्थानमा पाइन सकिएको हो ।कोइली र यसका नातेदारहरुhttps://ne.wikipedia.orgअर्कै चरा, विशेष गरी कागको गुँडमा अण्डा पारेर बच्चा हुर्काउने कुरामा कोइली प्रख्यात छ । त्यसैले नेपालीमा उखानै बनेको छ– कागभन्दा कोइली चङ्खो । तर कोइली समूहका सबै चराहरुले यसरी अर्काको गुँडमा आफ्नो बच्चा हुर्काउँदैन । वास्तवमा, यस समूहका दुई तिहाई प्रजातिहरुले आफ्नो गुँड आफैं बनाएर बच्चा हुर्काउने गर्छ ।काठफोडुवा र टोउकानhttps://images.fineartamerica.comहेर्दा काठफोडुवा र टोउकान प्रजातिका चराहरु नितान्त भिन्नै देखिए पनि यिनीहरु नजिकका नातेदार हुन् । यी दुबै प्रजातिका चराहरको दुई वटा पञ्जा अगाडितिर र दुईवटा पञ्जा पछाडितिर फर्किएको हुन्छ । जब यो चरा उड्छ, यसले आफ्नो पंखालाई छोटो छोटो रुपमा हल्लाउने गर्छ र हावामा माथि उठ्न तथा तल झर्न सक्छ । हिउँमा बस्ने चराhttps://cdnph.upi.com/हिउँमा बस्ने चरा भन्नेबित्तिकै हामीलाई पेन्गुइनको याद आइहाल्छ । यो चरा अरु चराहरु जस्तै उड्न सक्दैन तर यो तैरनमा भने अत्यन्तै माहिर हुन्छ । वास्तवमा, यसको पखेटा तैरन सहयोग गर्ने चप्पुजस्तो हुन्छ ।धेरैजसे पेन्गुइनहरु दक्षिणी गोलाद्र्धमा पाइने गर्छ । तर गालापागोस पेन्गुन्यहरु चाहिँ इक्वेडरको उत्तरमा पाइन्छ । उत्तरी धु्रवमा पेन्गुइन पाइँदैन । पेन्गुइनको मुख्य आहारा माछा तर समुद्री जीवहरु हुन् ।सामान्यतः समुद्रको पानी नुनिलो हुने हुनाले मानिसले  पिउन सक्दैन तर पेन्गुइनले समुद्रको पानी पनि पिउन सक्छ । यो चराले आफ्नो जीवनको आधा समय पानीमा र आधा समय हिउले ढाकिएको जमीनमा बिताउँछ । पेन्गुइनमा पनि बादशाह पेन्गुइन सबैभन्दा अग्लो हुने गर्छ, जसको उचाई १२० सेन्टिमिटरसम्म हुने गर्छ । यो पेन्गुइन पानीभित्र २० मिनेटसम्म बस्ने सक्छ ।#चरा