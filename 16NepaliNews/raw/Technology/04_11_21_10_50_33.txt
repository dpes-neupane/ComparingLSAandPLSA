 हामीले आफ्नो आखाँले आकाशमा सूर्यपछि दोस्रो जुन ठूलो पिण्ड देख्छौं, त्यो चन्द्रमा (पृथ्वीको प्राकृतिक उपग्रह ) हो ।हुन त खर्वौ खरब पिण्डले भरिएको आकाशमा चन्द्रमा कुनै पनि दृष्टिकोणले ठूलो पिण्ड होइन । ठूलो देख्नुको जम्मा जम्मी कारण यत्ति नै हो, चन्द्रमा हामी बसेको पृथ्वीदेखि सबैभन्दा नजिकको प्राकृतिक खगोलीय पिण्ड हो । चन्द्रमा पृथ्वीदेखि जम्मा ३ लाख ८४ हजार ४ सय किमी मात्र टाढा छ । पृथ्वीले सूर्यको परिक्रमा गरे झैं चन्द्रमाले पृथ्वीको परिक्रमा गर्छ । ग्रहको परिक्रमा गर्ने पिण्डलाई उपग्रह भनिन्छ ।चन्द्रमा दीर्घवृत्तीय (Elliptical) कक्षमा पृथ्वीको परिक्रमा गर्छ । यसलाई पृथ्वीको एउटा परिक्रमा गर्न २७.३२ दिनको समय लाग्छ । चन्द्रमाको परिक्रमा पथमा गति १.०२२ किमी प्रति सेकेण्ड रहेको छ ।https://i0.wp.comपृथ्वीबाट सधै चन्द्रमाको ५९% भाग मात्र देखिन्छ, बाँकीको ४१% भाग हामी पृथ्वीवासीले कहिल्यै देख्दैनौं । यसको कारण चन्द्रमाले आफ्नो अक्षमा गर्ने परिक्रमामा लाग्ने समय र पृथ्वीको परिक्रमामा लाग्ने समय बराबरी भएको कारणले गर्दा हो । पृथ्वीबाट सधैं चन्द्रमाको यही ५९ प्रतिशत भाग मात्रै देखिन्छ ।चन्द्रमाले पृथ्वीको दीर्घवृत्तीय परिक्रमा गर्ने कारणले गर्दा पृथ्वी र चन्द्रमा बीचको दूरी सधैँ परिवर्तन भइरहन्छ । दीर्घवृत्तीय परिक्रमा पथमा परिक्रमा गर्ने कुनै पनि वस्तु कहिले परिक्रमा गर्ने वस्तुको नजिक हुन्छ त कहिले टाढा । चन्द्रमा पृथ्वीको नजिक आउँदाको स्थितिलाई अपसौरिक अवस्था (Periapsis Or Perigee) भनिन्छ भने टाढाको स्थितिलाई उपसौरिक (Apoapsis Or Apogee ) अवस्था भनिन्छ । ‘पेरिगी’ मा चन्द्रमा पृथ्वीदेखि ३ लाख ५६ हजार ४ सय किमीसम्म नजिक आउँछ । र 'अपोगी’ मा पृथ्वी र चन्द्रमाको दूरी बढेर ४ लाख ६ हजार ७ सय किमीसम्म पुग्छ । तिमीहरुले पूर्णिमाका दिन चन्द्रमा पृथ्वीको नजिक भएको स्थिति हेरेका छौ, होइन ? चन्द्रमा पृथ्वीको नजिक हुँदा भएको पूर्णिमालाई 'सुपर फुलमून' भनिन्छ । ' सुपर फुलमून' हुनलाइ पृथ्वी र चन्द्रमाको दूरी औसत दूरी ३,८४४०० किमीबाट घटेर ३,६५००० किमी भन्दा कम हुनुपर्छ । औसत दूरीभन्दा बढ़ी दूरीमा 'फुलमून' हुँदा खेरीको अवस्थालाइ 'माइक्रोमून' भनिन्छ ।https://cdn.mos.cms.futurecdn.netचन्द्रमाको उत्पत्ति ४.५१ अर्ब वर्ष पहिला भएको मानिन्छ । सौर्यमण्डलको उत्पत्तिको झण्डै ६ करोड वर्षपछि मात्रै चन्द्रमा उत्पत्ति भएको वैज्ञानिक मान्यता छ । मानवले पृथ्वी बाहेक अरु कुनै खगोलीय पिण्डमा पाइला टेकेको छ भने त्यो पिण्ड चन्द्रमा मात्रै हो ।हजारौं वर्षदेखि रात्रिको अन्धकारमा मानव मनलाई लोभ्याइरहेको चन्द्रमामा २१ जुलाई १९६९ को रात्रि २ बजेर ५६ मिनेट जाँदा नील आर्मस्ट्रङले पाइला राखेका थिए । पृथ्वी बाहेक अन्य कुनै खगोलीय पिण्डमा पाइला टेक्ने पहिलो मानिस अमेरिकी नागरिक नील आर्मस्ट्रङ थिए । आर्मस्ट्रङ चन्द्रमामा ओर्लेको २० मिनेटपछि अर्का अमेरिकी नागरिक एल्ड्रिन वजले चन्द्रमामा पाइला राखेका थिए ।यी दुई जनाबाहेक पछिका चन्द्र अभियानमा सम्मिलित अन्य दसजना अमेरिकी नागरिकले चन्द्र धरातल छुने सौभाग्य प्राप्त गरेका छन् । अमेरिकाबाहेक अन्य कुनै देशले मानवसहितको चन्द्रयात्रा गरेका छैनन् ।https://www.history.comचन्द्रमामा वातावरणको पूर्ण अभाव छ । वातावरण नभएका कारण चन्द्रमामा कुनै प्रकारको आवाज पनि सुन्न सकिन्न । वातावरण नभए कै कारण चन्द्रमाको सतहमा अत्यधिक मात्रामा उल्कापिण्ड खसिराख्छन् । उल्कापिण्ड खस्नाले चन्द्र धरातलमा धेरै खाल्डाहरू (Crater ) बनेका छन् । चन्द्रमामा एकातिर जहाँ लाखौंका संख्यामा खाल्डाहरु रहेका छन् भने अर्कोतिर अगला पहाडहरु पनि छन् । चन्द्रमाको सबैभन्दा अग्लो पहाडको उचाई ‘माउण्ट एभरेष्ट’ भन्दा पनि बढी ३५ हजार फिट रहेको छ ।वातावरणकै अनुपस्थितिले गर्दा चन्द्रमाको तापमान दिउँसो १०० डिग्री सेल्सियससम्म हुन्छ भने रात्रिमा तापमान घटेर माइनस १८० डिग्री सेल्सियससम्म पुग्छ । वातावरणको अनुपस्थितिले चन्द्रमामा जीवन हुने कुनै सम्भावना छैन । चन्द्रमा पृथ्वीको तुलनामा धेरै सानो भएका कारण त्यहाँको गुरुत्वाकर्षण पनि कम छ । त्यो पृथ्वीको तुलनामा झण्डै ६ गुणा कम्ती छ । यसको अर्थ यदि तिम्रो वजन पृथ्वीमा ६० किलोग्राम छ भने चन्द्रमामा तिम्रो वजन जम्मा १० किलोग्राम मात्र हुनेछ ।पृथ्वीमा १२ घन्टाको दिन र १२ घन्टाको रात्रि (सरदर) हुने गर्छ । यसो हुनुमा चन्द्रमाको महत्वपूर्ण भूमिका छ । चन्द्रमा नभएको खण्डमा पृथ्वीमा दिनको अवधि ६ घन्टाको मात्र हुनेथियो । चन्‍द्रमाको गुरुत्वाकर्षणले पृथ्वीको अक्षीय गतिलाई नियन्त्रित गर्छ। चन्द्रमा नभएको खण्डमा पृथ्वीको अक्षीय गति बढेर हाम्रो पृथ्वीमा एक दिन (दिन+रात )को अवधि ६ देखी १२ घण्टा को मात्रै हुने थियो । चन्द्रमा प्रति वर्ष पृथ्वीदेखि १.५ इन्च टाढा हुँदै गरहेको छ। यसले गर्दा पृथ्वीको अक्षीय गतिमा वृद्धि भइरहेको छ। नासा का अनुसार प्रत्येक १०० वर्षमा यसमा २ मिली सेकेण्डको दरले वृद्धि भइरहेको छ । आफ्नो परिक्रमा पथमा चन्द्रमा पृथ्वीको नजिक आउँदा समुद्रमा ज्वारभाटाको (Tide ) स्थिति उत्पन्न हुन्छ ।वैज्ञानिकहरूका अनुसार चन्द्रमा प्रत्येक वर्ष पृथ्वीबाट १.५ इन्च टाढा हुँदै गइरहेको छ र यसले गर्दा पृथ्वीको आफ्नो अक्षमा घुम्ने समय वृद्धि हुँदै गइरहेको छ । ‘एटमिक’ घडीद्वारा गणना गरिए अनुसार प्रतिवर्ष यो वृद्धि दर १५ माइक्रोसेकेण्ड रहेको छ ।https://www.clocksandchimes.co.uk/चन्द्रमाले पृथ्वीको परिक्रमा २७.३२ दिनमा पुरा गरे पनि पृथ्वीले सूर्यको परिक्रमा गर्ने कारणले पृथ्वीबाट पूर्ण चन्द्रमा हेर्नलाई २९.५ दिनको समय लाग्छ । यस अवधिमा चन्द्रमा विभिन्न आकार प्रकारको देखिन्छ । यसलाई नै चन्द्रमाको कला (Moon Phases)   भनिन्छ । चन्द्रमासँग प्रकाशको आफ्नो कुनै स्रोत छैन । सूर्य कै प्रकाशका कारणले चन्द्रमा देखिन्छ । सूर्य प्रकाश नहुँदो हो अथवा चन्द्रमाको सतहमा नपुग्ने भएको भए हामी चन्द्रमा देख्न सक्ने थिएनौं ।https://moon.nasa.govचन्द्रमाको सतहबाट अथवा चन्द्रमाबाट देखिने आकाश सधैं कालो देखिन्छ । यसको कारण पनि चन्द्रमामा वायुमण्डल नहुनु नै हो ।चन्द्रमाको सतहबाट अथवा चन्द्रमाबाट देखिने आकाश सधैं कालो देखिन्छ । यसको कारण पनि चन्द्रमामा वायुमण्डल नहुनु नै हो ।चन्द्र ग्रहण र सूर्य ग्रहण हुनुको कारण सूर्य पृथ्वी र चन्द्रमाको स्थितिले गर्दा हुन्छ । चन्द्रमा र सूर्यको बीचमा पृथ्वी आइदिँदा हामी पृथ्वीवासीको लागी चन्द्र ग्रहण हुन्छ । चन्द्रमामा सूर्य प्रकाश नपुग्दा हामीले चन्द्रमा देख्दैनौं र यस घटनालाई हामी चन्द्र ग्रहण भन्छौं । तर यदि यही बेला कोही चन्द्र धरातलमा हुन्छ भने उसका लागि यो बेला सूर्य ग्रहणको स्थिति हुन्छ । ठीक यसै भाँतिले पृथ्वी र सूर्यको बीचमा चन्द्रमा आइदिँदा पृथ्वीबाट सूर्य छेकिन्छ । यो नै पृथ्वीवासीका लागि सूर्य ग्रहणको स्थिति हो । तर चन्द्रमाका लगी यो पृथ्वी ग्रहण को स्थिति हुन्छ । हामी पृथ्वीवासीलाई आकाशमा देखिने सबै खगोलीय पिण्डमध्ये सबैभन्दा बढी चन्द्रमा कै विषयमा जानकारी प्राप्त छ । चन्द्रमाबारे केही रोचक जानकारी पनि पढ़ -चन्द्रमाको 'मास' ७.३५ इन टू टेन टू पावर २२ किलोग्राम छ । यो पृथ्वीको 'मास'को जम्मा १.२ प्रतिशत मात्रै हो । तिमी भन्न सक्छौ पृथ्वी चन्द्रमा भन्दा झण्डै ८१ गुना भारी छ । चन्द्रमा आकारमा पृथ्वीको २७% मात्रै छ । पूर्णचन्द्र, अर्धचन्द्रको तुलनामा ९ गुणा बढी चम्किलो हुन्छ । ‘सुपर फुलमून’ हुँदा चन्द्रमाको आकार झण्डै १४% ठूलो र ३०% बढ़ी चम्किलो हुन्छ ।https://www.nasa.govचन्द्र धरातलमा चन्द्रयात्रीले टेकेको पाइलाको डोब अझै यथावत छन् । चन्द्रमामा वायुमण्डल नभएका कारण अझै लाखौं वर्षसम्म ती रहिरहने छन् ।एकजना चन्द्रयात्री एलन शेपर्डले चन्द्रमामा ‘गोल्फ’ खेलेका थिए । चन्द्रमामा पुगेको ६ वटा अपोलो यानका चन्द्रयात्रीहरूले त्यहाँबाट ३८२ किलो ग्राम ढुंगा, माटो नमूनाका रुपमा ल्याएका थिए । पृथ्वीमा चन्द्रमा ल्याएर राख्ने हो भने ४९ वटा चन्द्रमा राख्न सकिन्छ । चन्द्र धरातलमा चन्द्रयात्रीले टेकेको पाइलाको डोब अझै यथावत छन् । चन्द्रमामा वायुमण्डल नभएका कारण अझै लाखौं वर्षसम्म ती रहिरहने छन् । चन्द्रमाको कुल क्षेत्रफल अफ्रिका महादेश भन्दा बढ़ी र एशिया महादेश भन्दा थोरै छ । चन्द्रमाको कुल क्षेत्रफल झण्डै ३ करोड़ ८० लाख वर्गकिमी छ । आकारमा सानो, कम 'मास' र घनत्व पनि कम भएका कारण चन्द्रमाको गुरुत्वाकर्षण शक्ति पनि पृथ्वीभन्दा कम छ । र,गुरुत्वाकर्षण कम भएका कारण चन्द्रमाको पलायन वेग पनि पृथ्वीको तुलनामा झण्डै ६ गुना कम छ ।चन्द्रसतहबाट २.३८ किमीको गतिले माथि उफ्रेको खण्डमा त्यो व्यक्ति चन्द्रमाको भूमि छाड़ी अन्तरिक्षमा पुग्छ । चन्द्रमाको यसै गुणका कारण वैज्ञानिकहरु चन्द्र धरातलबाट अन्य ग्रहको यात्रा गर्ने 'लॉन्चिंग स्टेशन' बनाउने योजनामा छन् ।यस कार्यमा सफलता पाइयो भने सौर्यमण्डलका अन्य ग्रहमा जान निकै कम खर्चिलो हुनेछ । चन्द्रमामा रूस, अमेरिका तथा चीनले सफलता पूर्वक आफ्ना यान ओरालिसकेका छन । इजरायल तथा भारतका चन्द्रयान चन्द्रमामा ओर्लिनुभन्दा पहिला दुर्घटग्रस्त भएका थिए ।चन्द्रमामा मानवले गरेको झण्डै २ लाख किलो फोहोर जताततै फिजिएर रहेको छ । यस फोहोरमा सफलतापूर्वक ओर्लेका चन्द्रयान, दुर्घटनाग्रस्त भएर खसेका चन्द्रयान यहाँसम्म कि एउटा गोल्फ बल पनि रहेको छ । पृथ्वीबाट चन्द्रमाको नदेखिने भागमा चीनले मात्रै आरोहण गर्ने सफलता पाएको छ ।चन्द्रमा पृथ्वीको तुलनामा सानो भए पनि अन्य ग्रहका चन्द्रमाको तुलनामा हाम्रो चन्द्रमा सबैभन्दा ठूलो छ । यहाँनिर ख्याल गर है हाम्रो चन्द्रमा सौर्यमण्डलको सबैभन्दा ठूलो चन्द्रमा (उपग्रह ) होइन । आफूले परिक्रमा गर्ने ग्रहको आकारसंग तिनका उपग्रहको (चन्द्रमा ) तुलनात्मक दृष्टिकोणले हिसाब गर्दा मात्रै हाम्रो चन्द्रमा सबैभन्दा ठूलो हो ।चन्द्रमा पृथ्वीको तुलनामा सानो भए पनि अन्य ग्रहका चन्द्रमाको तुलनामा हाम्रो चन्द्रमा सबैभन्दा ठूलो छ । यहाँनिर ख्याल गर है हाम्रो चन्द्रमा सौर्यमण्डलको सबैभन्दा ठूलो चन्द्रमा (उपग्रह ) होइन । आफूले परिक्रमा गर्ने ग्रहको आकारसंग तिनका उपग्रहको (चन्द्रमा ) तुलनात्मक दृष्टिकोणले हिसाब गर्दा मात्रै हाम्रो चन्द्रमा सबैभन्दा ठूलो हो । सबैभन्दा ठूलो चन्द्रमा बृहस्पति ग्रहको गैनिमीड (Ganymede ) हो । यसको डायमिटर ५२६२ किमी छ । यो हाम्रो चन्द्रमा भन्दा झण्डै डे गुणा ठूलो छ । गैनिमीड चन्द्रमाको आकारमा बुध ग्रहभन्दा पनि ठूलो छ । तर बृहस्पति ग्रहसंग तुलना गर्दा गैनिमीड आफ्नो ग्रहभन्दा २६ गुणा सानो छ । पृथ्वीको चन्द्रमा भने पृथ्वीभन्दा झण्डै ४ गुणा मात्रै सानो छ ।सौर्यमण्डलमा हाम्रो चन्द्रमा समस्त चन्द्रमा माँझ ५ औं नम्बरको ठूलो चन्द्रमा हो । गैनिमीड बाहेक शनि ग्रहको चन्द्रमा टाइटन ( डायमिटर - ५१५० किमी ) बृहस्पति ग्रहको  अर्को चन्द्रमा कैलिस्टो ( डायमिटर - ४८२१ किमी ), र बृहस्पति ग्रह कै अर्को चन्द्रमा आयो ( डायमिटर -३६४३ किमी ) पृथ्वीका चन्द्रमा भन्दा ठूला छन ।यतिका कुरा पढिसकेपछि पक्कै तिमीहरुलाइ जान्न मन लाग्यो होला : सौर्यमण्डलको सबैभन्दा ठूलो संरचना सूर्य हो भने हाम्रो पृथ्वी र चन्द्रमा कति नम्बरका ठूला संरचनामा पर्छन् । अर्को कुनै लेखमा यसबारे विस्तारमा लेखौंला, अहिलेलाई जानी राख पृथ्वी सौर्यमण्डलको छैठौं ठूलो खगोलीय संरचना अथवा पिण्ड हो ।सूर्य, बृहस्पति ग्रह, शनि ग्रह, अरुण ग्रह र वरुण ग्रहपछिको छैठौं नम्बरको ठूलो पिण्ड पृथ्वी हो ।यसैगरी हाम्रो चन्द्रमा सौर्यमण्डलको १४ औं नम्बरको ठूलो पिण्ड हो । पृथ्वी पछि शुक्र ग्रह, मंगल ग्रह, गैनीमीड उपग्रह, टाइटन उपग्रह, बुध ग्रह, कैलिस्टो उपग्रह र आयो उपग्रहपछि १४ औं नम्बरमा हाम्रो चन्द्रमा आउँछ ।चन्द्रमा छोटकरीमापृथ्वीबाट सरदर दूरी: ३८४४०० किमीपृथ्वीबाट नजिक हुँदाको दूरी (पेरिगीमा ): ३५६४००–३७०४०० किमीपृथ्वीबाट टाढा हुँदाको दूरी (अपोगीमा ): ४०४०००–४०६७०० किमीपृथ्वीको परिक्रमा लाग्ने समय: २७.३२१६६१ दिन (२७ दिन ७ घण्टा ४३ मिनट ११ सेकेण्ड)पूर्णिमा देखि पूर्णिमाको अवधि: २९.५३०५८९ दिन (२९ दिन १२ घण्टा ४४ मिनट २ सेकेण्ड )पृथ्वीको परिक्रमा गर्ने गति: १.०२२ किमी प्रति सेकेण्डचन्द्रमाको व्यास (Diameter ): ३४७५ किमीचन्द्रमाको परिधि (Circumference ): १०९२१ किमीचन्द्रमाको कुल क्षेत्रफल (Area ) : ३.७९३ इन टू टेन टू पावर ७ वर्गकिमीचन्द्रमाको आयतन (Volume ) : २.१९५८ x टेन टू पावर १० घन किमी (किमी क्यूब )चन्द्रमाको द्रव्यमान (Mass ) : ७.३४२ x टेन टू पावर २२ किलोग्रामचन्द्रसतहको घनत्व (Density ) : ३.३४४ ग्राम / घन सेन्टिमिटर ( सेन्टिमिटर क्यूब )चन्द्रसतहको गुरुत्वाकर्षण (Gravity ) : १.६२ मिटर / सेकेण्ड २चन्द्रमाको पलायन वेग (Escape Velocity ) : २.३८ किमी /सेकेण्डअक्षको परिक्रमामा लाग्ने समय: २७.३२१६६१ दिनअक्षीय परिक्रमाको गति: ४.६२७ मिटर /सेकेण्डअक्षमा झुकाव: १.५४२ डिग्रीअन्य लेखहरुके हो आकाश र अन्तरिक्ष ?सौर्यमण्डल अथवा सौर परिवारहाम्रो सौर्यमण्डलको सबैभन्दा ठूलो पिण्ड सूर्यजीवन रहेको सौर्यमण्डलको एक मात्र ग्रह पृथ्वी Title Photo: https://www.sciencealert.com#पृथ्वी#चन्द्रमा#ग्रहण#moon#earth#खगोलयात्रा