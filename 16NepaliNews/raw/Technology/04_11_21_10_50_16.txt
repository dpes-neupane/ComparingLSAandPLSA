 संसारमा मान्छे/मानवता नै चाहिन्छ भन्ने जिद्दी गर्नुहुन्छ भने पनि प्रागऐतिहासिक यो घटनाले तपाईंलाई अलि राहत दिन सक्छ ।घटना आजभन्दा ७५ हजार बर्ष पुरानो हो ।मानवता आफ्नो जन्मघर अफ्रिका छाडेर बाहिर आउने तरखरमा थियो । सायद, कुनै समूह ससानो झुण्डमा निस्किसकेको पनि थियो । त्यहिबेला अहिलेको इन्डोनेशियाको टोबामा कयामत आए झैँ भीषण ज्वालामूखी विस्फोट भयो । पछिल्लो २.५ करोड वर्षयता सबैभन्दा ठूलो विस्फोट यही नै थियो । यो विष्फोटको खरानी/धूलो/धुंवा हावामा ६७० क्युबिक माइलसम्म पुग्यो । मलेसियादेखि भारतसम्म ३० फिट बाक्लो खरानी जम्यो । बिषालु ग्यास, धुंवा र धूलो अफ्रिकातिर सोझियो । भर्खरै बामे सरेको मानवतामाथि यसले नरसंहार मच्चायो ।तातोले शरीर पोलेर भुक्लुक्क भुक्लुक ढल्न थाले, बिषालु ग्यासले सास निस्सासियो , कालो धुंवाले घाम ढाक्यो, दिंउसै रात पर्‍यो , सूर्यको किरण छिर्न पाएन , बिस्तारै पृथ्वी लामो चिस्यानमा धकेलियो । जीवजन्तु, वनस्पति लगभग निमिट्यान्न भए । पृथ्वीको नै अन्त्य भए झैँ भयो ।हाम्रा पुर्खा पनि लगभग सकिए । जे जति बांचे ती बिष्मय र डरले थर्थरी कामे । सुरक्षित स्थान खोज्दै ती भौतारिए ।जेनेटिक विज्ञानका विज्ञहरुको खोजलाई आधार मान्ने हो भने मुश्किलले जम्मा २ हजार बांचेका थिए हाम्रा पुर्खा । एउटा प्रलयबाट बांचेका तिनै मुट्ठीभरका पूर्खाले यो धरतीको रनबन ढाके । तिनका सन्तानले के मात्रै उपलब्धि प्राप्त गरेनन । धरती अपुग लागेर अन्तरिक्ष तिर आंखा लाउने र पाइला चाल्ने आधार समेत दिए ।यो संकटमा मानवताको एउटा सानो समूह मात्रै कुनै टापुमा बांचे भने पनि केही हजार बर्षमा फेरि यो धरती ढाक्न पर्याप्त हुन्छ ।मानवताको निरन्तरता हुन सक्छ, तर तपाईंको ब्यक्तिगत जीवनको चाहिँ ग्यारेन्टी छैन .Title photo:https://i0.wp.com#महास‌ंकट#प्रलय