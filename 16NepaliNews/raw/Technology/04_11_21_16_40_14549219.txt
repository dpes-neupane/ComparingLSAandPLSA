

बार्सिलोना । मोबाइल फोटोग्राफीमा अग्रणी स्मार्टफोन ओप्पोले ‘फाइभ एक्स डुअल क्यामेरा जुम’ प्रविधिको पहिलो झलक प्रस्तुत गरेको छ ।
स्पेनको बार्सिलोनामा जारी मोबाइल वल्र्ड कङ्ग्रेस (एमडब्ल्यूसी) २०१७मा अवलोकनकर्ता माझ कम्पनीले प्रदर्शित गरेको यो पेरिस्कोप स्टाइल डुअल क्यामेरा स्मार्टफोनका लागि संसारकै पहिलो हो ।
यो प्रविधिले स्मार्टफोनमा पाँच गुणा ‘लसलेस’ जुम क्षमता उपलब्ध गराउँछ । हाल बजारमा २ गुणा जुम फङ्शन सहितका स्मार्टफोन उपलब्ध रहेकोमा ओप्पोले पाँच गुणा जुमको प्रविधि स्मार्टफोनमा भित्राएको छ ।
नयाँ प्रविधि मार्फत उपभोक्ताले शक्तिशाली जुम फङशनका साथै अभुतपूर्व ईमेज स्टेबलाइजेशन क्षमताको मज्जा लिन सक्नेछन् । साथै, कम्पनीले यी फङशन उपलब्ध गराउँदा फोनको पातलोपन तथा स्लिक डिजाइनको निरन्तरतामा समेत कमी आउन दिनेछैन ।
क्रान्तिकारी पेरिस्कोप स्टाइल डुअल क्यामेरा प्रविधिको विकासका लागि कम्पनीले झण्डै एक बर्षको समय खर्चेको छ । हाल यो प्रविधिका लागि ५० भन्दा बढी प्याटेन्ट दर्ता भइसकेको ओप्पोले जनाएको छ ।
‘फाइभ एक्स डुअल क्यामेरा जुमले स्मार्टफोन फोटोग्राफीको क्षेत्रमा नयाँ सम्भावनाको ढोका खुल्ला गरेको छ’,  ओप्पोका उपाध्यक्ष तथा ईन्टरनेशनल मोबाइल बिजनेशका प्रबन्ध निर्देशक स्काइ लीले भने ‘उपभोक्ताको आबश्यकता र चाहनाअनुसार उत्कृष्ट र आकर्षक तस्विर लिन सघाउने हाम्रो प्रतिबद्धताको प्रतिबिम्ब पनि हो नयाँ प्रबिधि ।’
के हो फाइभ एक्स डुअल क्यामेरा जुमको नयाँ इनोभेसन ?
फाइभ एक्स डुअल क्यामेरा जुम प्रविधि पनडुब्बी (सबमेरिन)को पेरिस्कोपमा आधारित सोचको उपज हो । डुअल क्यामेरामा वाइड एङ्गल र टेलिफोटो लेन्सहरुको प्रयोग गरिएको छ । टेलिफोटो लेन्सका लागि पेरिस्कोप आकारको संरचनाको प्रयोग गरिएको छ । टेलिफोटो लेन्सको कोणलाई ९० डिगि्र सार्दा लेन्सलाई डिप जुमका लागि पर्याप्त स्थान उपलब्ध हुन्छ । त्यसैगरी, पेरिस्कोप स्टाइल पि्रजमले क्यामेरामा प्रवेश गर्ने प्रकाशको दिशालाई ९० डिग्रिको कोणमा निर्देशित गर्छ । यस पश्चात, जब प्रयोगकर्ताले कुनै विषयमा केन्दि्रत भई जुम गर्छन् यसले छविलाई टेलिफोटो लेन्स मार्फत प्रवेश गराउँछ ।
विश्वकै पहिलो पेरिस्कोप स्टाइल डुअल क्यामेरा प्रविधि
 
नयाँ प्रविधिको माध्यमबाट कम्पनीले फाइभ एक्स जुम क्षमता प्राप्त गर्नुका साथै आफ्ना प्रयोगकर्तालाई ल्याण्डस्केप, पोट्रेट तथा क्लोजअप्स तस्विरमा उत्कृष्टता प्रदान गर्ने लक्ष्य लिएको छ ।
फाइभ एक्समा पनि उत्तिकै स्लीम हुने छ फोन
नयाँ डुअल क्यामेरा सेटअप मार्फत स्मार्टफोनलाई पातलो राख्दै कम्पनीले थ्रीएक्स अप्टिकल जुम र डिजिटल जुमका लागि प्रोप्राइटरी ईमेज फ्युजन प्रविधिको समायोजन गर्दै उद्योगकै पहिलो लसलेस फाइभएक्स डुअल क्यामेरा जुम उपलब्ध गराएको हो । पेरिस्कोप स्टाइल निर्माणका कारण फाइभएक्स डुअल क्यामेरा मोड्यूलको मोटाइ जम्मा ५ दशमलव ७ एमएम मात्र छ । यो अहिले स्मार्टफोनमा उपलब्ध टूएक्स अप्टिकल जुम लेन्सका तुलनामा १० प्रतिशतले पातलो समेत रहेको छ ।
स्टेट अफ आर्ट अप्टिकल ईमेज स्टेबलाइजेशन (ओआईएस) सोलुसन 
साधारणतया तस्विर लिनका लागि जुम गर्दा हल्का कम्पनले पनि तस्विरको स्पष्टतामा गहिरो प्रभाव पार्ने गर्छ । यसैको समाधान उपलब्ध गराउने सोचका साथ ओप्पोले नयाँ प्रविधिको साथमा ओआईएस अर्थात् अप्टिकल ईमेज स्टेबलाइजेशन सोल्यूशन उपलब्ध गराएको छ । साधारणतया अन्य निर्माताले ओआईएस प्रविधिको प्रयोग वाइड एङ्गल लेन्समा गर्ने गर्छन् । तर, ओप्पोले यसमा पनि पृथक बाटो अपनाउँदै ओआईएसलाई सिधै टेलिफोटो लेन्समा प्रयोग गरेको छ ।
ओआईएस प्रविधि मार्फत पि्रजम र टेलिफोटो लेन्स दुबैले कम्पनको पहिचान गरी रियल टाइम -तत्समय)मै आवश्यक उपायको अवलम्बन गर्छ । नयाँ ओआईएस सोल्यूशनले पछिल्ला पुस्ताको कार्य प्रदर्शनीमा ४० प्रतिशत सम्मको सुधार ल्याउन सघाउँछ । साथै, पि्रजम संयन्त्रले नाटकिय रुपमा ०.००२५ डिगि्र बढाएर कोण समायोजन गर्नपनि सघाउँछ । यस प्रविधिले पूर्ण फाइभ एक्स जुममा समेत तस्विरको गुणस्तर उत्कृष्ट, स्पष्ट र स्थिर राख्न सघाउँछ ।
‘ईमेज फ्यूजन र ओआईएस प्रविधि सुसज्जित पेरिस्कोप स्टाइल निर्माणमा वाइड एङ्गल्ड र टेलिफोटो लेन्स समाहित गरिएका डुअल क्यामेराले मोबाइल फोटोग्राफीलाई डिजिटल क्यामेराको क्षमतासँग निकै नजिक ल्याएको छ’, स्काइ लीले भने ‘हाम्रो फाइभ एक्स डुअल क्यामेरा जुमले भविष्यमा अन्य निर्माताले पछ्याउने नयाँ प्राविधिक गुणस्तर स्थापित गर्नेमा हामी विस्वस्त छौँ ।’ स्मार्टफोन बजारमा प्रवेश गरेदेखि नै ओप्पोको ध्यान मोबाइल फोटोग्राफीको अग्रणी बन्नेतिर केन्दि्रत रहेको छ । यसका लागि ओप्पोले उपभोक्ताको स्पष्ट र आकर्षक तस्विर खिच्ने चाहना पूरा गर्न निरन्तर रुपमा नयाँ नयाँ प्रविधिहरु पस्किरहेको छ ।
सन् २०१२ मा ओप्पोले सेल्फी तस्विरका लागि उपलब्ध गराएको ब्यूटिफिकेशनलाई यसकै नमुनाका रुपमा लिन सकिन्छ । ओप्पोले स्मार्टफोनमा ब्यूटिफिकेशनलाई पि्र ईन्ष्टल्ड रुपमा हाल्ने कार्यको सुरुवात गरेको थियो । अहिले यो फिचर बजारमा उपलब्ध अधिकांश स्मार्टफोनका लागि अनिवार्य कन्फ्रिग्यूरेशन झैँ बनिसकेको छ । ओप्पोलाई स्मार्टफोन बजारमा सेल्फी ईमेजिङ फोटोग्राफीकै अग्रणीका रुपमा समेत हेरिन्छ । सन् २०१६मा ओप्पोले सेल्फी एक्स्पर्ट एफ सिरिज अन्तर्गत फ्ल्यागशिप मोडल एफवान प्लस सार्वजनिक गरेको थियो । १६ मेगापिक्सेलको फ्रण्ट क्यामेरा सहितको यो नै पहिलो उपकरण हो । सोही बर्षमा सोनीसँग सहकार्य गर्दै ओप्पोले आर९एस मोडलका लागि एफ/१.७ एपर्चर सहितको कस्टमाइज्ड १/२.८ ईञ्च आईएमएक्स३९८ सेन्सरपनि उपलब्ध गरायो ।
ओप्पोः चीनमा पहिलो, बिश्वमा चौथो
आईडीसीका अनुसार १६ दशमलव ८ प्रतिशत बजार हिस्सासँगै ओप्पो अहिले चीनमा नम्बर १ स्मार्टफोन ब्राण्डका रुपमा स्थापित भइसकेको छ भने विश्वकै चौथौ ‘बेष्ट सेलिङ स्मार्टफोन ब्राण्ड’का रुपमा रहेको छ । निकै तिब्रगतिमा बजार विस्तारका क्रममा रहेको ओप्पो अहिले  विश्वका २८ देशमा उपस्थित छ ।
आईडीसीकै अनुसार दक्षिणपूर्वी एसियामा निकै छोटो समय मै ओप्पो दोस्रो स्थानमा उक्लिसकेको छ । रिसर्च र्फम जीएफकेको रिपोर्ट अनुसार सन् २०१६को डिसेम्बर सम्ममा ओप्पोको अफलाइन बजार हिस्सा १ दशमलव २ प्रतिशत (सन् २०१५)बाट १० दशमलव ९ प्रतिशतसम्म बढेको छ ।
