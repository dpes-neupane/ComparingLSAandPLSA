  केही दिन पहिला छिमेकी सौर्यमण्डल प्रोक्सिमा सेन्चुरीबाट आएको रेडियो सन्देशको चर्चा सेलाउन नपाउँदै हाम्रै सौर्यमण्डलभित्रैबाट अर्को रेडियो सन्देश प्राप्त भएको छ ।यस पटकको रेडियो सन्देश हाम्रै सौर्यमण्डलको सबैभन्दा ठूलो सदस्य वृहस्पति ग्रहको पनि सबैभन्दा ठूलो चन्द्रमा ग्यानमिड (Gynemede) बाट आएको हो ।नासाका वैज्ञानिकले दिएको जानकारीअनुसार यो रेडियो सन्देश नासाको अन्तरिक्ष यान जुनो (Juno) ले रिसिभ गरेको हो । नासाको यो अन्तरिक्ष यान सन् २०१६ देखि सौर्यमण्डलको सबैभन्दा ठूलो ग्रह वृहस्पतिको परिक्रमा गर्दै आएको छ । नासाले दिएको जानकारीअनुसार जुनोले यो रेडियो सन्देश वृहस्पति ग्रहको सबैभन्दा ठूलो चन्द्रमा ग्यानमिडको परिक्रमाका क्रममा रिसिभ गरेको हो ।https://mk0spaceflightnoa02a.kinstacdn.comनासाले यो सन्देश एफएम सिग्नलजस्तै भएको बताएको छ । स्मरणीय छ, अधिकांश सिग्नल एफएम अथवा एएम रेडियो च्यानलबाट प्रसारित गरिन्छन् । एफएम च्यानालबाट पठाइएका रेडियो तरङ्गका क्वालिटी राम्रो हुन्छ । ८८ देखि १०८ मेघाहर्जसम्मका रेडियो फ्रिक्वेन्सी एफएम वर्गमा पर्छन् । एउटा स्थानबाट अर्को स्थानसम्म पुग्दा यिनको क्वालिटीमा खासै कमी आउँदैन ।जुनोले यो रेडियो सन्देश ५ सेकेन्डसम्म रिसिभ गरेको थियो । यो सन्देश रिसिभ गर्दा जुनो यानले भन्डै १ लाख ८० हजार किमि प्रतिघण्टाका दरले वृहस्पतिको प्राकृतिक उपग्रह ग्यानमिडको परिक्रमा गरिरहेको थियो ।हुन त वृहस्पति ग्रहबाट यसभन्दा अघि पनि थुप्रै पटक रेडियो सन्देश प्राप्त भएका छन् ।बीसीफोकस डट्कमका अनुसार पृथ्वीका वैज्ञानिकले सबैभन्दा पहिला सन् १९५५ मा वृहस्पति ग्रहबाट आएको रेडियो सन्देश रिसिभ गरेका थिए । त्यसयता ६६ वर्षको अवधिमा थुप्रै पटक यस्ता रेडियो सन्देश प्राप्त भएका छन् । तर अहिले प्राप्त भएको रेडियो सन्देश भने पहिलाको भन्दा निकै बलियो र स्पष्ट छ ।के ग्यानमिडमा हुन सक्छन् एलियन?यसबारे चर्चा गर्नुभन्दा पहिला वृहस्पति ग्रह र ग्यानमिडको आकाशीय स्थितिबारे जान्न आवश्यक हुन्छ । सौर्यमण्डलको सबैभन्दा ठूलो ग्रह वृहस्पति पृथ्वीभन्दा झण्डै ११ गुणा ठूलो छ । १ लाख ३९ हजार ८२२ किमि व्यास भएको वृहस्पतिको क्षेत्रफलमा १२१ वटा पृथ्वी अट्न सक्छन् । यसको आयतन पृथ्वीभन्दा १,३२१ गुना बढी द्रव्यमान पृथ्वीभन्दा ३१७ गुणा बढी छ ।सूर्यबाट ७७ करोड ८५ लाख ४७ हजार २ सय किमि टाढा रहेको वृहस्पतिले आफ्नो कक्षमा घुम्ने क्रममा सूर्यको एक पटक परिक्रमा गर्न ४,३३२ पृथ्वीदिन लगाउँछ । तर यसको आफ्नो अक्षमा परिक्रमा गर्ने (फन्को लगाउने) गति अति बढी (१२.६ किमी/सेकेण्ड) भएकोले यसले यो परिक्रमा ९ घण्टा ५५ मिनेटमै पूरा गर्छ । यहाँ एक दिन–रातको अवधि जम्मा ९ घण्टा ५५ मिनेट हुन्छ ।  वृहस्पतिको गुरुत्वाकर्षण २४.७९ मिटर/सेकेन्ड२ र पलायन वेग (escape velocity) ५९.५ किमि/सेकेन्ड छ । पृथ्वीका वैज्ञानिकले अहिलेसम्म पृथ्वीबाट प्रक्षेपित गरिने रकेटको गति १७– १८ किमि/सेकेन्ड भन्दा बढी बनाउन सकेका छैनन् ।सूर्यबाट हिँडेको प्रकाशका किरणलाई वृहस्पतिसम्म पुग्न झण्डै ४३ मिनेटको समय लाग्छ ।  सूर्यबाट अत्यधिक टाढा हुनाका कारणले यहाँको तापमान माइनस १०८ देखि माइनस १६१ डिग्री सेन्टिग्रेड हुन्छ । वृहस्पति सौर्यमण्डलको ज्ञात ग्यास दानव हो । यहाँ ठोस (Solid) र द्रव्य (Liquid) तत्त्व हुने सम्भावना छैन । हामीले बुझेको जस्तो जीवनको सम्भावना वृहस्पति ग्रहमा छैन ।http://www.thetimenow.comवृहस्पति ग्रहसँग ७९ चन्द्रमा छन् । यसका केही चन्द्रमा हाम्रो चन्द्रमा भन्दा पनि ठूला छन् । अहिले रेडियो सन्देश प्राप्त भएको ग्यानमिड त हाम्रो चन्द्रमा भन्दा डेढ गुना ठूलो छ । यसको व्यास ५,२६२ किमि छ । यो आकारमा बुध ग्रहभन्दा पनि ठूलो छ । बुध ग्रहको व्यास ४,८७९ किमि मात्रै छ । ग्यानमिड हाम्रो सौयमण्डलकै सबैभन्दा ठूलो चन्द्रमा हो । यसले वृहस्पति ग्रहको परिक्रमा ७.१५ दिनमा पूरा गर्छ । यसलाई सौर्यमण्डलको ९ नम्बरको सबैभन्दा ठूलो पिण्ड हुने सौभाग्य प्राप्त हुनुका साथै आफ्नै म्याग्नेटिक फिल्ड हुने एक मात्र चन्द्रमा हुने गौरव पनि प्राप्त छ ।बृहस्पति र ग्यानमिड । https://photojournal.jpl.nasa.gov/jpeg/PIA02862.jpgएलियनसम्बन्धी खोजमा लागेका वैज्ञानिकहरुका लागि ग्यानमिड आकर्षणको केन्द्र रहेको छ । ७ जनवरी १६१० मा महान् वैज्ञानिक ग्यालिलियोले पत्ता लाएको ग्यानमिडको खोज अनुसन्धान गर्न थुप्रै यान पठाएका छन् । १९७२ मा पठाइएको पहिलो यान पायनियर १० र त्यसपछि भोयजर १ र भोयजर २ र ग्यालिलियो यानले ग्यानमिडसँग म्याग्नेटिक फिल्ड हुनुका साथै सिलिकेटका  चट्टान र पानीको उपलब्धता रहेको जानकारी उपब्ध गराएको छ । साथै यहाँको वातावरणमा थोरै मात्रामा अक्सिजन हुनका साथै ओजोन पनि रहेको छ । यसको र वृहस्पति ग्रहका बीच दूरी १० लाख ७० हजार ४०० किमि छ ।एलियनबारे अनुसन्धान गरिरहेका वैज्ञानिकहरुका लागि ग्यानमिड जीवन धारण गर्न सक्ने खगोलपिण्डका रुपमा अति चासोको विषय रहेको छ । अहिले त्यहाँबाट रेडियो सन्देश प्राप्त हुनाले त्यो उत्सुकता झन् बढेको हो ।Title Photo: https://bcfocus.com/सम्बन्धितअर्को ताराबाट आयो अज्ञात रेडियो सन्देश#रेडियो सन्देश#ग्यानमिड#वृहस्पति