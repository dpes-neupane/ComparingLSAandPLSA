
सोसल साइट फेसबुक अब यु ट्युुबको बाटोमा हिड्नेवाला छ । उसले आफ्नो भिडियो पनि विज्ञापन देखाउनेवाला छ र विज्ञापनबाट हुने कमाइको केेही हिस्सा उसले ती फेसबुक प्रयोगकर्तालाई दिनेछ जसको पेजमा मानिसहरुले भिडियो हेर्दछन् ।
यसको दोश्रो पक्ष के भने अब तपाइँले फेसबुकमा विज्ञापन मुक्त भिडियो हेर्न पाउनुहुने छैन र भिडियो हेर्नका लागि विज्ञापन पनि हेर्नुपर्नेछ ।
फेसबुकको लक्ष्य भविष्यको टेलिभिजन बन्ने छ । फेसबुकले घोषणा गरिसकेको छ की उसले फेसबुक भिडियोबाट आफ्नो र फेसबुक प्रयोगकर्ताको कमाइको ढोका खोल्न गइरहेको छ ।
फेसबुक प्रयोगकर्ताले युट्युुब प्रयोगकर्ताले जस्तै गरी पैसा कमाउन सक्नेछन् वा छैनन् ? त्यो त थाहा छैन तर फेसबुकले भने योग्य पब्लिसरहरुलाई फेसबुकबाट हुने आयको हिस्सा प्राप्त हुने प्रष्ट पारेको छ । फेसबुकले परिभाषित गरकेा ती एलिजिबल पब्लिसर्समा त्यस्ता फेसबुक पेज वा प्रोफाइल पर्नेछन् जसको फेसबुकमा दुुइ हजार भन्दा धेरै फलोअर्स हुन्छन् र जसले अहिले पनि लाइभ भिडियोमा एकसाथ तीन सय भन्दा धेरै लाइभ दर्शक तानेका हुन्छन् ।
विज्ञापनिक विश्रामको परीक्षण
फेसबुकले अमेरिकामा एड ब्रेक अर्थात् विज्ञापनिक विश्रामको ट्रायल समेत सुरु गरिसकेको छ । फेसबुक चाहन्छ कि मानिसहरु उसको प्लेटर्फममा धेरै भन्दा धेरै भिडियो हेरुन् । यो पनि बताइएको छ की फेसबुक लाइभका बेला पनि एड ब्रेक हुन सक्दछ । यस्तो कसरी गर्ने भन्ने बारेमा चाहीँ विचार भैरहेको छ ।
फेसबुकले अहिले शर्त के राखेको छ भने विज्ञापनिक कमाइका लागि भिडियो ४ मिनेट भन्दा लामो हुनुपर्नेछ । लाइभ भिडियो प्रसारित गरिरहेको व्यक्तिसँग पनि एड ब्रेक लिने विकल्प हुनेछ ।
फेसबुकका अनुसार सुरुमा अन डिमान्ड भिडियोमा एड ब्रेक फिचर आउनेछ भने त्यसपछि मात्र फेसबुक लाइभमा । स्मरण रहोस्, विश्वमा फेसबुकका प्रयोगकर्ता पौने दुुई अर्ब छन् । बीबीसीको सहयोगमा
