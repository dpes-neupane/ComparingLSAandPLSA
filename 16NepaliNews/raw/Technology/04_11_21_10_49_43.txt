क्रिस्टिना जे ओरगन्जअहिले जब कुनै स्वास्थ आपतकाल हुन्छ, तब गम्भीर बिरामीहरुको जीवन एउटा मेसिनले बचाउँछ । आज संसारभरका अस्पतालमा यसको प्रयोग हुन्छ र कोरोना भाइरसबाट फैलिएको कोभीड–१९ को महामारीमा उपचारका लागि यसको भूमिका महत्त्वपूर्ण छ । कुनै जमानमा यस्तै एक महामारी फैलिएपछि संसारमा इन्टेन्सिभ केयर युनिट (आईसीयु) र मेकानिकल भेन्टिलेशन मेसिनको सुरुवात भएको थियो । कोरोना संकटको यो दौरमा आईसीयु र भेन्टिलेटर्सको नाम खुबै लिइएको छ, तर ६८ वर्षअघि यो मेसिन उपलब्ध थिएन । सन् १९५२ को अगस्ट महिनामा कोरोना भाइरसजस्तै एक महामारी फैलिएको थियो, श्वासप्रश्वासले काम गर्न छाडेपछि  हजारौँ मानिसको ज्यान गयो । त्यो रोग थियो – पोलियो ।६८ वर्षअघिडेनमार्कको कोपेनहेगनमा ५ सय शैयायुक्त ब्लेगडैम अस्पतालमा बिरामीको बाढी आएपछि डाक्टर र नर्स उनीहरुको उपचार गर्न नसक्ने लाचार अवस्थामा पुगे । यी बिरामीमध्ये अधिकांश बालबालिका थिए । त्यस जमानामा पोलियो एक गम्भीर भाइरल इन्फेक्सन (किटाणुबाट हुने संक्रमण) थियो, जसको कुनै उपचार थिएन ।धेरै मानिस कुनै लक्षण बिना नै यस भाइरसबाट संक्रमित भइरहेका थिए, केही मामिलामा यो भाइरसले मेरुदण्डमा रहेका नशा र मस्तिस्कमा हमला गरिरहेको थियो । यसले मानिसमा पक्षघात  बनाउने खतरा थियो, विशेषगरी खुट्टामा ।बेलायतको स्वास्थ सेवाका अनुसार स्वासप्रस्वास प्रणालीको माशंपेशी र पक्षघातको स्थितीमा यो रोगले ज्यान लिने खतरा थियो । पछिल्लो शताब्दीको मध्यमा कोपेनहेगन पोलियको महामारीबाट सबैभन्दा धेरै प्रभावित इलाकामध्ये एक थियो ।पोलियोको महामारीसाइन्स जर्नल ‘नेचर’ मा छापिएको एक लेखका अनुसार ‘ब्लेगडैम अस्पतालमा हरेक बिहान पोलियबाट संक्रमित ५० मानिस आइरहेका थिए । त्यसमध्ये ६ देखि १२ जना मानिसले दैनिक श्वासप्रश्वासमा समस्या सामना गरिरहेका थिए ।‘महामारीको पहिलो हप्तामा आएका धेरैजसो बिरामीमध्ये ८७ प्रतिशत पोलियो संक्रमणको अवस्था नाजुक थियो । यतिबेला पोलियोले या त संक्रमित व्यक्तिको दिमागमा वा त्यस स्नायु (तन्त्रिका) माथि हमला गरिरहेको थियो । जसले शरीरले श्वासमाथि नियन्त्रण राख्ने काम गर्थ्यो । यी बिरामीमध्ये आधाभन्दा बढी बच्चा थिए,’ जर्नलमा लेखिएको छ ।तर एक डाक्टरले यस समस्याको निकास निकाले । उनले आधुनिक विज्ञानको इतिहासमा एक महत्त्वपूर्ण अध्याय लेखिदिए ।डेनमार्कका डाक्टर बजाँर्न आजे इब्सेन पेशाले एनेस्थेसिया विशेषज्ञ थिए र उनले आफ्नो करियरको लामो समय अमेरिकाको बोस्टनमा बिताएका थिए । आफ्नो देशको स्वास्थ्य संकटलाई नियालेर उनले यसको निकास निकाले, हजारौँ मानिसको जिन्दगी बचाए ।आईसीयु यति महत्त्वपूर्ण किन छ ?स्विजरल्यान्डको सबैभन्दा ठूलो अस्पतालमध्ये एकमा कोरोना भाइरस संक्रमित मानिसहरुको उपचार गरिरहेका डाक्टर फिलिप जेन्ट भन्छन् – ‘ती बिरामी जसको महत्त्वपूर्ण अंगले काम गर्न छोडिदिन्छ, उनीहरुलाई जीवन रक्षा प्रणालीको साथ जरुरी हुन्छ । किनकी बिरामीको ज्यान खतरामा हुन्छ ।’उनी भन्छन्, ‘आईसीयुमा बिरामीको स्थितीलाई नजिकबाट निगरानी गर्न सकिन्छ र आवश्यकताअनुसार उपचार पनि परिवर्तन गर्न सकिन्छ । त्यस्ता बिरामीको खास ख्याल केवल आईसीयूमै हुनसक्छ । अस्पतालको यो युनिटमा प्रति बिरामी बराबर नर्स र डाक्टरको अनुपात सबैभन्दा बढी हुन्छ । आईसीयूमा भर्ती भएका बिरामीलाई हेर्ने डाक्टर उच्च दक्षतायुक्त हुन्छन् ।’सायद, त्यसैले आईसीयूलाई इन्टेन्सिभ मेडिसिन पनि भनिन्छ ।इन्टेन्सिभ केयर युनिटको महत्त्व यतिमात्रै छैन कि यहाँ बिरामीलाई खास ख्याल राखिन्छ र उच्च तहको उपचार व्यवस्था गरिन्छ । किड्नी, मुटु र श्वासप्रश्वासले काम गर्न छाडेको अवस्थामा मेशिनको उपलब्धता निकै महत्वपूर्ण साबित हुन्छ ।डाक्टर फिलिप जेन्ट भन्छन्, ‘मानिसहरुलाई श्वास लिन पनि समस्या पर्ने हुन्छ, यो समस्या फोक्सोसँग जोडिएको हुन्छ । यसकारण, आईसीयूमा भर्ना भएका बिरामीलाई रेस्पिरेटर्सको सहयोगले कृतिम रुपमा सास दिइन्छ ।’फलामबाट बनेको रेस्पिरेटरजब डेनमार्कमा पोलियोको महामारी फैलिएको थियो, तब कोपेनहेगनमा केवल एक रेस्पिरेटर थियो, त्यो पनि फलामबाट बनेको । यसबाहके ६ वटा एक्सटर्नल (बाहिरी) रेस्पिरेटर्स पनि थिए ।सन् १९५३ मा प्रकाशित एक लेखमा ब्लेगडैम अस्पतालका प्रमुख हेनरी साई एलेक्जेन्टर लासेनले लेखेका थिए, ‘महामारीको हमलाको समय यो मेसिन पर्याप्त थिएन । तर हामीलाई यसैबाट काम चलाउनु थियो । हामी बाटो खोज्दै थियौँ । हामी चाहँदैनो थियौँ, कुनै बिरामीको उपचार रेस्पिरेटरबाट गर्ने र कसैको नगर्ने अवस्था आओस् ।’डाक्टर हेनरी त्यससमय जुन नैतिक दुविधाबाट गुज्रिएका थिए, कोरोना संकटको आजको समयमा पनि कैयौं डाक्टर यस्तै हालतबाट गुज्रिएका छन् ।ब्लेगडैम अस्पतालमा फलामबाट बनेको जुन रेस्पिरेटर थियो, यसको आविष्कार सन् १९२८ मा भएको थियो, यो एक क्याप्सुलजस्तै थियो । यसमा बिरामीको शरीर राखिन्थ्यो । मेसिनले बिरामीको शरीरको वरपर वायुरहित (भ्याकुम) पैदा गथ्र्यों ।यसले मानिसको छातिवरपरको मेरुदण्डमा जोड प¥थ्यों र फोक्सो फैलन्थ्यों, ताकि त्यसमा हावा जान सकोस् ।मुस्किल त्यतिबेला आउँथ्यो जब बिरामी बेहोश हुन्थे र आफ्नो थुक निल्न वा पेटमा कुनै चिज सहन असमर्थ हुन्थे । यस्ता बिरामीमा सास रोकिने समस्या अक्सर आउने– जाने हुन्थ्यो ।डाक्टर इब्सेनले के गरे ?ब्लेगडैम अस्पतालका लागि डाक्टर इब्सेनले एउटा यस्तो प्रणाली विकास गरे, जसले अस्पतालको समस्या हल ग-यो । नयाँ मेसिनबाट पहिलो पटक उपचार पाउने यस अस्पतालकी बिरामी थिइन् १२ वर्षकी एक बालिका, जसको नाम विवी थियो ।पोलियो भाइरसका कारण भएको पक्षघातले विवी मर्ने अवस्थामा थिइन् । यस मेडिकल केसबारे डाक्टर इब्सेनको अन्तर्वार्ता लिएका अर्का एनेस्थेसिया विशेषज्ञ प्रेबेन बर्थेल्सनले भनेका छन्, ‘हरेकलाई यही लागेको थियो कि विवी मर्नेछिन् । तर, डाक्टर इब्सेनले पारम्पारीक तरिकाको उपचारमा क्रान्तिकारी बदलाव दिए ।’बर्थेल्स भन्छन्, ‘डाक्टर इब्सेनका अनुसार पोलियाका बिरामीलाई त्यसरी नै उपचार गर्नुपर्छ, जसरी शल्यक्रिया गरेका बिरामीलाई गरिन्छ । उनको प्रस्ताव बिरामीको फोक्सोमा सिधैं  हावा पु¥याउनु थियो ताकि उसको शरीरले आराम गर्न सकोस् र फेरि बिस्तारै–बिस्तारै उसले आफैं सास लिन थालोस् ।’ट्रैकियोस्टमीको उपायडाक्टर इब्सेनले ट्रैकियोस्टमीको प्रयोगको पनि सुझाव दिए । यस मेडिकल प्रक्रियाअन्तर्गत बिरामीको गर्धनमा एक प्वाल पारिन्छ । यस प्वालबाट रबर ट्युबमार्फत बिरामीको फोक्सोसम्म अक्सिजनको सप्लाई गरिन्छ । त्यस समयमा अपरेशनका दौरान ट्रैकियोस्टमीको प्रयोग गरिन्थ्यो, तर अस्पतालको वार्डमा यसको प्रयोगबारे सायदै कसैले सोचेको थियो ।ब्लेगडैम अस्पतालका प्रमुख डाक्टर हेनरीलाई डाक्टर इब्सेनको तरिकाले काम गर्छ भन्नेमा यकिन थिएन । तर, अवस्था यति गम्भीर थियो कि यसलाई मन्जुरी दिनुबाहेक विकल्प पनि थिएन । चमत्कार तब भयो, जब डाक्टर इब्सेनको तरिकाबाट विवीको ज्यान बच्यो ।तर यहाँ पनि एक अड्चन थियो । फोक्सोमा रबर ट्युबमार्फत हावा पु¥याउनका लागि मेसिन थिएन, यसलाई हातैले चलाउनुपथ्र्यो । कुनै डाक्टर वा नर्सले प्रेसर ब्यागको मद्दतबाट हावाको दबाब दिनुपथ्र्यो । डाक्टर हेनरीले यसका लागि कैयौं मेडिकल स्टाफलाई शिफ्ट–शिफ्टमा ड्युटीमा लगाउनु प-यो ।आईसीयू वार्डको स्थापनाडाक्टर हेनरीले भनेका छन्, ‘यसपछि हामी ती सबै बिरामीको सहयोग गर्ने स्थितीमा थियौं, जसले सास लिनका लागि समस्या सामना गरिरहनुपरेको थियो । पोलियोका बिरामीको मृत्युदर ८७ प्रतिशतबाट झरेर ३१ प्रतिशतमा आएको थियो ।’यसको अर्को वर्ष ब्लेगडैम अस्पतालमा स्थायी रुपले एक इन्टेन्सिभ केयर युनिट वार्डको स्थापना गरियो र त्यसपछि बाँकी दुनियाँले पनि यस्तै गर्न थाल्यो ।आज जब कोभीड–१९ को महामारीको समय कोरोना भाइरसबाट अति संक्रमित बिरामीका लागि मेकिडल सुविधा उपलब्ध गराउनु मुस्किल छ र सारा दुनियाँ आईसीयू बेड तथा मेकानिकल भ्यान्टिलेटर्सको अभाव झेलिरहेको छ ।कमैमात्र मानिसले यो बुझेका छन् कि ६८ वर्ष पहिले झन्डै यस्तै हालतमा एक डेनिस एनेस्थिेसिया विशेषज्ञले मुस्किल चुनौतीको हल निकालेका थिए ।बीबीसी हिन्दीबाट#आईसीयु