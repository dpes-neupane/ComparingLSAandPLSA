

२ चैत, काठमाडौं । ओप्पोले २३ मार्च २०१७ मा आफ्नो एफथ्री सिरिज अन्तर्गतको एफथ्री प्लस स्मार्टफोन सार्वजनिक गर्ने घोषणा गरेको छ ।नयाँ डुअल सेल्फी क्यामेरा सहितको उक्त फोन एकै पटक विश्वका पाँच बजार मार्फत सार्वजनिक गर्ने कम्पनीले जानकारी दिएको छ ।
‘सेल्फी एक्स्पर्ट’का लागि यसमा रहेको ओप्पोकै पहिलो डुअल सेल्फी क्यामेरा एफथ्री सिरिजकै प्रमुख विशेषता हो । यसमा उपलब्ध गरिएको १६ मेगापिक्सेल क्षमताको प्रमुख क्यामेरा र ८ मेगा पिक्सेलको सव क्यामेराले उच्च गुणस्तरिय तस्विर खिच्ने कम्पनीको दावी छ ।
भारत, ईन्डोनेसिया, म्यानमार, फिलिपिन्स र भियतनाम गरी पाँच प्रमुख बजारमा ओप्पोले एफथ्री सिरिज अन्तर्गतको एफथ्री प्लस एकै पटक सार्वजनिक गर्ने तयारी गरेको हो ।
ती स्थान मध्य ईन्डोनेसिया, म्यानमार, भियतनाम र फिलिपिन्समा रहेका ‘ल्याण्डमार्क विल्डिङ्’हरुमा कम्पनीले ठूला विज्ञापन प्रदर्शित गरेको छ । साथै, न्यू योर्कको टाइम्स स्क्वायरमा गरिएको विज्ञापन विशेष आकर्षणको रुपमा रहेको छ ।

‘उत्पादनमा नवप्रबर्तन ओप्पोको मूल उद्देश्य तथा प्रमुख ब्राण्ड भ्यालू हो’ ओप्पोका उपाध्यक्ष तथा ईन्टरनेशनल मोबाइल बिजनेशका प्रबन्ध निर्देशक स्काइ लीले भने ‘एफथ्री सिरिजले सेल्फी प्रविधिलाई नयाँ उचाइमा लैजाँदै नयाँ ट्रेण्ड सेट गर्नेमा हामी विश्वस्त छौँ ।’
नयाँ प्रविधिले उल्लेख्य सफलता हात पार्नुका साथै अन्यले समेत पक्ष्याउने उदाहरण निर्धारित गर्ने उनले विश्वास ब्यक्त गरे ।
भरखरै प्रकाशित आईडीसीको रिपोर्ट अनुसार २८ बजारमा उपस्थित ओप्पो, १३ दशमलव २ प्रतिशत बजार हिस्साका साथ दक्षिणपूर्वी एसियाकै दोस्रो ठूलो स्मार्टफोन निर्माता तथा सन् २०१६का लागि विश्व बजारकै चौथौ ठूलो स्मार्टफोन ब्राण्ड हो ।
मार्केट रिसर्च र्फम जीएफकेका अनुसार भारतिय बजारमा ओप्पोले आफ्नो अफलाइन बजार हिस्सा १ दशमलव २ प्रतिशत (डिसेम्बर २०१५)बाट सफलतापूर्वक बढाएर १० दशमलव ९ प्रतिशत पुर्‍याएको छ । कम्पनीले यो सफलता ओप्पोको ‘सेल्फी एक्स्पर्ट’ सिरिज एफवान, एफवान प्लस र एफवानएस स्मार्टफोनको विक्रिबाट हात पारेको हो ।
सन् २००८मा मोबाइल फोन बजारमा प्रवेशसँगै एक बर्ष भित्रै ओप्पोले ओभरसिज मार्केटमा आफ्नो बजार विस्तार गर्यो । अहिले ओप्पोको फोन विश्वका २० भन्दा बढी बजारमा उपलब्ध छन् ।
साथै, अपि्रल २०१५ सम्ममा १ सय १६ देशमा ब्राण्ड दर्ता समेत भइसकेको छ । ओप्पोको बजार स्मार्टफोनमा मात्र सिमित छैन ।
डिजाइन तथा नयाँ प्रविधि प्रतिको प्रतिबद्धता मार्फत ओप्पोले अमेरिका र यूरोप क्षेत्रमा समेत श्रव्य-दृष्य बजारमा विश्व परिचित पि्रमियम ब्लू-रे प्लेयर्स उपलब्ध गराउने गरेको छ ।
