
एप्पलले हालै सार्वजनिक गरेको आइफोन एक्सका विभिन्न पार्टस्हरु आपूर्ति गर्ने कम्पनीहरुलाई आइफोन पार्टस्को आपूर्तिमा केही ढिलाई गर्न भनिएको छ ।
एप्पलले आइफोन एक्सका पार्टस्हरुको आपूर्तिकर्तालाई आपूर्तिलाई धीमा बनाउन आग्रह गरेको श्रोतहरुालाई उद्धृत गर्दै डिजिटाइम वेबसाइटले उल्लेख गरेको छ ।
आइफोन एक्स निर्माणका लागि यसअघि तय गरिएको परिमाण मध्ये केवल ४० प्रतिशत मात्र आपूर्ति गर्न एप्पलले आइफोन एक्सका पार्टस्हरुको उत्पादक तथा आपूर्तिकर्ताहरुलाई आग्रह गरेको बताइएको छ । एप्पलले आइफोन एक्सका पार्टस्को आपूर्तिमा ढिलाई गर्न कम्पनीहरुलाई किन भनेको हो ? भन्ने चाहीँ खुलेको छैन ।
सम्भवतः आइफोन एक्सको प्रिसेल अर्डरको ट्रेण्ड हेर्न र आइफोन एट र एट प्लसको बिक्रिको अवस्था हेर्नका लागि एप्पलले यसो गरेको हुनसक्ने अनुमान गरिएको छ । सोही विश्लेषणको आधारमा एप्पलले आइफोन एक्सको उत्पादनको परिमाणबारेमा यकिन गर्नेछ ।
स्मरण रहोस् एप्पलले गत वर्ष आइफोन सेभेनको उत्पादन अघि पनि पार्टस् आपूर्तिकर्तालाई सुरु आपूर्ति न्यून गर्न लगाएको थियो ।
एजेन्सी
