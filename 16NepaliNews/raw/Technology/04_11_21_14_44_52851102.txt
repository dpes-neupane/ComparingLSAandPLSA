
सामसुङले बजारमा नयाँ स्मार्ट फोनहरु ल्याइरहन्छ । बजारमा सामसुङका थुप्रै लोकप्रिय सिरिजहरु छन् । अझ फ्लयागसिप सिरिज अन्तरगत हालसालै सामसुङले सामसुङ ‘एस २०’ र ‘एस २० प्लस’को प्रि-अर्डर बुकिङ सुरु गरेको छ । यसमा ग्राहकहरुको विशेष चासो छ । एस सिरिज र एस२० तथा एस २० प्लसको बारेमा सामसुङ नेपालका ‘बिजिनेस हेड’ प्रणयरत्न स्थापितसँग गरिएको कुराकानी :
सामसुङको ‘एस सिरिज’ लोकप्रिय छ । तपाईंहरुले ‘एस २०’ र ‘एस२० प्लस’को  प्रि-बुकिङमा सुरुआतको कस्तो प्रतिक्रिया पाइरहनुु भएको छ ?
हामी उत्साहित छौं । एस२० किन्दा राम्रो गिफ्ट पाइन्छ । एस २० प्लस किन्दा ग्यालेक्सी १७ हजारको ‘ग्यालेक्सी बड्स प्लस’ दिएका छौं । टेलिभिजन लिँदा पनि ३ हजार रुपैयाँ थपेर ३२ इन्चको टेलिभिजन पनि पाइन्छ ।
मूल्य पनि राम्रो छ । अग्रिम अर्डर गरेका ग्राहकहरुले ग्यालेक्सी उपहार स्वरुप टर्किस एअरलाइन्समा, एस ट्राभल्सको राष्ट्रिय तथा अन्तर्राष्ट्रिय प्याकेजहरुमा, लेट मि इनका सेवाहरुमा, बयोधा हस्पिटलमा एवं केजीएच ग्रुपको प्रोपर्टिजमा भारी छुट पाउनेछन् ।
सुरुआतमा प्रतिक्रिया गज्जबको छ । हामीले सोचेभन्दा राम्रो प्रतिक्रिया आएकाले पनि हामीलाई एस २० र एस२० प्लसले बजारमा राम्रो छाप छोड्छ भन्ने विश्वास जागेको छ ।
हरेक वर्ष जसो एस सिरिजको नयाँ प्रोडक्ट बजारमा आउँछ । यति छोटो ग्याप राखेर नयाा फोन ल्याउँदा कुनै समस्या पर्दैन ?

त्यस्तो समस्या हुँदैन । सामसुङको फ्यागसिपमा एस सिरिज र नोट सिरिज छ । गत वर्ष हामीले एस १० ल्याएका थियौं । यो वर्ष हामी नयाँ दशकमा प्रवेश गरेका छौं । त्यही भएर हामीले नाम अलिकति परिवर्तन गरेर ८, ९, १० बाट २०मा गयौं ।
यो हामीले एक वर्षको दौरानमा लन्च गरेको मोडल हो । सामसुङले नयाँ टेक्लोलोजी एस सिरिजबाट सुरु गर्छ । क्यामेरा, प्रोसेसर लगायतका लेटेस्ट टेक्नोलोजी एस सिरिजबाट लन्च गर्ने हो ।
यसपाली एस २० र एस २० प्लसमा ‘८ के’को भिडियो क्यापिबिलिटी छ, त्यो कुनै स्मार्ट फोनमा छैन । नौलो र आकर्षक सुविधा हो । हामीले यस्तो नयाँ प्रविधिको सुरुआत एस २०बाट गरेका छौं । सामसुङले लेटेस्ट ‘एक्जनस ९९० चिपसेन्स’ पनि यसैमा लन्च गरेका छौं ।
नयाँ कुरा प्रयोग गर्ने, ग्रहण गर्ने र त्यसबाट सन्तुष्ट हुने मान्छेको जुन इच्छा हुन्छ, उहाँहरु एस सिरिजको पर्खाइमा बस्नु भएको हुन्छ । सामसुङले कहिले नयाँ एस सिरिज लन्च गर्छ र त्यसमा फिचर्स कस्तो होला, स्क्रीनको डिस्प्ले र टच रेट कस्तो होला, प्रोसेसर के होला, क्यामेरामा के नौलो चिज होला भनेर ग्राहक उत्साहित भएर बसेको हुन्छन् ।
यसपाली पनि त्यही हो, यो लन्च गर्दा धेरै प्रतिक्रिया आएको छ । ८ के भिडियो सुटिङको अनुभव कस्तो होला, १२० हर्जको टच क्रिनको मज्जा कस्तो होला, त्यसमा गेमिङ गर्दा २४० टच म्याम्ल रेटको अनुभव के होला भन्ने खालको जिज्ञासा ग्राहकबाट आइरहेको  छ । हरेक साल हामीले ल्याउँदा यस्ता प्रतिक्रिया आइरहेको हुन्छ ।
गत वर्ष मात्रै १० किनेका ग्राहक किन एस २०मा आउने ?, थप केही रोमान्चक विशेषता छन् । 
मूल विशेषता त मैले भनिहालेँ । ती नै अति विशेष छन् । यसको मूल खासियत भनेको यसको ‘८ के’ भिडियो सुट नै हो । टेलिभिजनमा सामसुङले ‘८ के’ भिडियो क्वालिटीमा लिड गरेको धेरै वर्ष भइसक्यो । त्यो टेक्नोलोजी पहिलोपटक मोबाइलमा ल्याएका छौं ।
४६.६को टच लेटेन्सी सहितको १२० हर्जको डिस्प्ले छ । जुन गेमिङ गर्दा मिलिसेकेन्डले पनि निकै फरक पर्छ नि, हो त्यो अनुभव लिाउने खासको प्रविधि यसमा छ । यस्ता महत्वपूर्ण विशेषता छन् ।
यसमा ‘माइ सेयर’को सुविधा छ । म्युजिक सेयर गर्न सजिलो हुन्छ । अरु डिभाइसमा फाइल सेयर गर्न सहज फिचर्स छन् ।  फोनमा नयाँ प्रविधि रुचाउनेलाई एस २०को विकल्प छैन ।
‘एस २०’ र ‘एस२० प्लस’ मा ग्राहकलाई कुनै विशेष सुविधाहरु दिनुभएको छ ?
हो हामीले यसपाली पनि विभिन्न आकर्षक योजनाहरु लिएर आएका छौं । पि्रअर्डरको योजनासहित ईएमआईको लागि धेरै बैंकसँग मिलेर सुविधा दिइरहेका छौं । यसमा बीमाको पनि सुविधा दिएका छौं । यति महंगो डिभाइस टुटफुट भइहाल्यो भने ठूलो क्षति नहोस् भनेर हामीले नै यो सुविधा दिएका छौं ।
भोलि डिभाइसमा केही समस्या भइहाले भने एदमक थोरै शूल्क तिरेर बनाउन पाइने सुविधा यसमा छ । हामीसाग एक्सचेन्ज अफर पनि छ । पहिलेको सामसुङको एस सिरिजमा स्मार्टफोन बोकको छ, नयाँमा जान के गर्ने त ? यस्तो जिज्ञासा धेरै बाट आउँथ्यो हामीलाई ।
यस्तो दुविधामा रहेका ग्राहकलाई हामीले आईएमएस स्मार्ट र अर्को फोनमार्फत सामसुङको स्मार्ट फोनको ब्रान्ड स्टोरबाट पुरानो फोनको मूल्यांकन गराएर नयाँ फोन लैजान सक्ने सुविधा दिएका छौं ।
नेपाली ग्राहकले एस सिरिजलाई कसरी लिएका पाउनुहुन्छ ?
यो सिरिजप्रति नेपाली ग्राहकको ठूलो विश्वास छ । उहाँहरुले नै माया गरेर एस सिरजले नेपालमा लगातार लोकप्रियता पाइरहेको छ । सामसुङ विश्वब्यापी रुपमै  रिसर्च र डेभलपमेन्टको मामिलामा नेतृत्वदायी रुपमा काम गर्छ । यसरी काम गर्नेमा सामसुङ टप कम्पनीमै पर्छ ।
त्यत्रो रिसर्च र डेभलपमेन्ट गरिरहने भएकाले ग्राहकमा अब नयाँ के आउँछ भन्ने कौतहलता हुनछ । बजारमा नयाँ सिरिजबारे चर्चा सुरु हुनबित्तिकै हामीलाई सोध्न थालिहालिन्छ, बजारमा चलेको हल्ला साँचो हो ? भनेर ।
नेपालमा पनि कहिले आउँछ, मूलय कति पर्छ जस्ता सवालहरु त नआउने कुरा नै भएन । यसपाली पनि हाम्रो फरक अनुभव  रहेन । ग्राहकले निकै प्रतिक्षा गरेको फोन हो, एस २० ।
नेपालमा सासमुङको फ्ल्याग सिप मार्केट कस्तो छ ? कसरी विकास भइरहेको छ ?
सामसुङको फ्ल्यागसिप भनेको एस सिरिज र नोट सिरिज हुन् । एस सिरिजमा नयाँ प्रविधिको सुरुआत हुने भएकाले नयाँ प्रविधिमा रमाउन चाहानेले यसलाई रोज्नुहुन्छ । नोट सिरिजमा जसलाई आफ्नो डिभाइसलाई पूर्ण उपयोग गर्नुछ, उहाँहरुको रोजाइ हुन्छ ।
स्मार्टफोनमार्फत आफ्नो प्रोडक्टिीभिडी र इफिसियन्सी बढाउनेहरुले नोट सिरिज रोज्नुहुन्छ । फ्लयागसिप मार्केटको अवस्था अलिकति भिन्नै छ । अलिकति महंगो भएपनि अरुको तुलनामा सानो बजार छ ।
तर, जो यो सिरिजहरुमा आउनुहुन्छ, उहाँहरु यसमा अपग्रेड गरिरहनुहुन्छ । उहाँहरु नयाँ डिभाइसका लागि जहिले पनि आतुर हुनुन्छ । फ्लागसिपमा रुची राख्ने ग्राहकहरु बढ्दो दरमा छन् ।
देशको अर्थतन्त्र सबल बन्दै जाँदा व्यक्तिहरुमा क्रयशक्ति क्षमता पनि बढ्दै छ । आम्दानी बढेअनुसार यस्तो फ्लयागसिप मोडलमा आउने ग्राहकहरु बढ्दै हुनुहुन्छ । हामी यसबाट सन्तुष्ट पनि छौं ।
फ्लयागसिप मार्केटमा ग्रे र्मोटको समस्या कत छि ?
हो, नेपालमा ग्रे मोर्कटबाट निकै सामान भित्रिन्छन् । विभिन्न स्वार्थ समूहरुले विभिन्न ठाउँबाट अनाधिकृत रुपमा समान ल्याएर बेच्दिने गर्छन् । तिनीहरुले ल्याएको सामान भन्सार नतिरी आउँछ । यसले सकारलाई राजश्व घाटा भइरहेको छ ।
ग्राहकले केही रकम सस्तो पाएर त्यस्तो ग्रे मार्केटमा समान किन्नुहुन्छ । तर, ती सामान गुणस्तरीय हुनछन् भन्ने कुनै ग्यारेन्टी हुन्न । बट्टा, प्लाष्टिक चेन्ज गरेर त्यस्ता समान आइदिन्छन् । यस्तो तस्करी भएर आउने सामानमा वारेन्टी पाउने कुनै भएन ।
हामीले अहिले एस२० किन्दा विभिन्न गिफ्टहरु दिएका छौं, ब्रेकेज इन्सुरेन्स दिएका छौं, यस्ता फेसिलिटी ग्रे मार्केटमा समान हुँदैन । सुरुमा एकपटकमा सस्तो परेपनि ग्राहकलाई दीर्घकालमा घाटा नै हुन्छ ।
अहिले २-५ हजार सस्तोमा किन्दा भोलि समस्या आउने वित्तिकै त्यो डिभाइस कामै नलाग्ने बन्न पुग्छ । यसले गर्दा ग्राहकलाई घाटा, लाग्छ, हामीलाई पनि घाटा लाग्छ र समग्र देशलाई नै घाटा लाग्छ ।
आफ्टर सेल्स सर्भिसको कुरा महत्वपूर्ण हुन्छ होला, हैन ?
डिभाइस किनेपछि आफ्टर सेल्स सर्भिसको पनि निकै महत्व हुनछ । नेपालमा सामसुङको १९ वटा सर्भिस सेन्टर छ । सायद यति ठूलो नेटवर्क भएको सामसुङ एउटै कम्पनी होला । यसले गर्दा एस सिरिज मात्रै हैन, सामसुङका अर्को कुनै मोबाइल चलाउँदा समस्या भयो भने मर्मत सुविधा नजिकै पाइन्छ ।
अर्को महत्वपूर्ण कुरा हो, रिसेल भ्यालु पनि हो । एउटा फोन किनेर २ वर्षपछि अर्कोमा अपग्रेड गर्न चहाँदा चलाइरहेको फोनको मूल्य कति पाइन्छ ? त्यो पनि निकै महत्वपूर्ण कुरा हो । सामसुङको रिसेल भ्यालु अरुको भन्दा राम्रो छ । यसको क्वालिटी, लाइफ धेरै हुने भएकाले रिसेलमा पनि राम्रो छ । अझ हामीले त अहिले एक्सचेन्जको सुविधा नै दिएका छौं । त्यसैले एस २० सिरिजमा आउन ग्राहकलाई सुविधा पनि छ ।
