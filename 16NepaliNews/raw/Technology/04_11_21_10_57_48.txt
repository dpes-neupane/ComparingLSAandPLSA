हामीमध्ये धेरैसँग ल्यापटप छ । आफूले चाहेको स्थानमा सजिलै पुर्याउन सकिने भएकाले यसको प्रयोग बढ्दो छ । यसले हामो कामलाई निकै सजिलो पनि बनाएको छ । तर तनाब त्यतिबेला हुन्छ जब समस्या समाधानमा लागि प्रयोग गरिने ल्यापटप आफैं तनावको कारण बन्ने गर्छ । ल्यापटपको सबैभन्दा खराब पक्ष भनेको यो ‘स्लो’ हुन्छ । तपाईंको बजेटमा आउने ल्यापटपको स्पिड किनेको केही महिनाभित्रै स्लो हुन्छ । आज हामी तपाईंलाई यस्ता टिप्सबारे जानकारी दिँदै छौं जसमार्फत् यो समस्याबाट राहत प्राप्त गर्न सकिन्छ ।हाई ड्राइभलाई क्लिन गर्नुहोस्ःल्यापटपको स्पिड कम हुनुको सबैभन्दा ठूलो कारण त्यसमा भएका अनावश्यक डेटाले इन्टरनल स्टोरेज ओगट्नु हो । तपाईं धेरैजसो डेटा कपी गरेर वा एप्स डाउनलोड गरेर ब्याकअपको रुपमा आफ्नो ल्यापटपमा सेभ गर्नुहुन्छ । त्यसपछि यसलाई बिर्सनु हुन्छ । WinDirtStart (https://windirstat.net) र (https://windirstat.net) को प्रयोग गरेर यो समस्यालाई सुल्झाउन सकिन्छ । दुबैले तपाईंको ल्यापटपको मेमोरी स्टोरेजको अनुसन्धान गर्दछ । यसले तपाईंका कुन–कुन फाइलले ल्यापटपको कति स्पेस ओगटेको छ भन्ने जानकारी दिन्छ । त्यसपछि तपाईंले छानीछानी डेटा वा एप्सलाई डिलिट गर्न सक्नुहुन्छ । तपाईं वैकल्पिक रुपमा  Glary Utilities (www.glarysoft.com)    को प्रयोग पनि गर्न सक्नुहुन्छ । यसले डुप्लिकेट फाइल खोज्न र त्यसलाई हटाउन सहयोग गर्दछ ।विन्डोज अपडेट इन्स्टल गर्नुहोस्ःमाइक्रोसफ्टले समय–समयमा विन्डोज ओएसका लागि अपडेट्स रिलिज गर्ने गर्दछ । धेरैजसो प्रयोगकर्ताले यसको वास्तै गर्दैनन् किनभने अपडेट्सको डाउनलोडिङ साइज निकै ठूलो हुन्छ । यद्यपी, यस्तो गर्नु सही होइन । यी अपडेट्स ल्यापटपका लागि आवश्यक छ । यो अपडेट ल्यापटपका लागि महत्वपूर्ण सिक्योरिटी र परफर्मेन्स प्याचसहित आउँछ । जब तपाईंलाई अपडेट स्टेबल भएको लाग्छ तब ओएस अपडेट गर्नुपर्छ ।सेक्युरिटी सूइटमा खर्च गर्नुहोस्ःनिःशुल्क पाइने एन्टी भाइरस र एन्टी म्यालवेअरको प्रयोग गलत होइन तर यसमा सबै सेक्युरिटी विशेषता दिइएको हुँदैन । यस्ता थुप्रै कम्पनी छन् जसले तपाईंलाई यसको सशुल्क संस्करण प्रदान गर्दछ । त्यसकारण यी कुरामा खर्च गर्दा राम्रो परिणाम हात पार्न सकिन्छ ।ल्यापटपको बाहिरी भाग पनि सफा गर्नुहोस्ःइन्टरनल हार्ड ड्राइभको सफाई पछि तपाईंले ल्यापटपको बाहिर भागमा पनि ध्यान दिन आवश्यक छ । यसका लागि तपाईंले ल्यापटपलाई आधिकारिक सर्भिस सेन्टरमा पुर्याउन सक्नुहुन्छ वा घरमा नै सफा गर्न सक्नुहुन्छ । यसका लागि क्लिनिङ किटको आवश्यकता पर्छ । यस्ता किट बजारमा सजिलै पाउन सकिन्छ । यसमा क्लिनिङ स्प्रे, ब्रश, एयर ब्लोअर र माइक्रोफाइबर क्लोथ हुन्छ । यी सामानको सहयोगले ल्यापटपबाट धुलो हटाउन सकिन्छ । सिस्टमको किनारा र किबोर्ड पनि सफा गर्नुहोस् । ल्यापटपमा धुलो अथवा माटो जम्दा यसमा हावाको प्रवाह रोकिने गर्छ जसका कारण यो तातो हुन थाल्छ । ल्यापटप तातेपछि स्लो हुन्छ ।अन्तिम उपाय ‘रिसेट’:यो तपाईंको अन्तिम उपाय हो । कुनै पनि सिस्टमलाई रिसेट गर्दा त्यसमा भएको डेटा र एप्स हट्ने गर्छ । यसले सिस्टम फ्याक्ट्री डिफल्ट स्टेजमा आउने गर्दछ । यसको अर्थ, तपाईंको ल्यापटप पहिलो पटक प्रयोग गरेजस्तो हुन्छ । रिसेट गर्दा भाइरस, म्यालवेअर नष्ट हुन्छ, यसका लागि केही घण्टाको समय लाग्छ सक्छ । 