
१६ मंसिर, काठमाडौं । नेपाल टेलिकमको नेटवर्कमा सेवामा समस्या देखिएको छ ।
सुन्धाराको अप्टिकल फाइबर काटिएपछि टेलिकमको नेटवर्कमा फोन नलाग्ने, आफैं काटिने जस्ता समस्या देखिएका छन् ।
दिउँसो २ बजे यता काठमाडौंमा टेलिकमको नेटवर्कमा समस्या आएको प्रवक्ता प्रतिभा वैद्धले जानकारी दिइन् ।
उनका अनुसार अहिले फाइबर मर्मतको काम भइरहेको छ । ‘मर्मतको काम भइरहेको छ, केहीबेरपछि समस्या हट्छ’, उनले भनिन् ।
