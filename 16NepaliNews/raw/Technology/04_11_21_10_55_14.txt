८ वर्षका बालकको हातमा नै मोबाइल पड्किएको घटना सार्वजनिक भएको छ । घटना भारतको महाराष्ट्र जिल्लाको मुखेडको हो । उक्त घटनापछि बच्चाको औंला हातबाट छुट्टिएका छन् । बच्चाका पिता श्रीपत जाघवले टिभीमा विज्ञापन देखेपछि IKall K72 फिचर फोन मगाएका थिए । उनले १५ सय भारुमा यस्ता तीन फोनसँगै घडी पनि पाएका थिए । यो फोनको एमेजनमा मूल्य तीन सय ९ भारु तोकिएको छ ।यसरी भयो दुर्घटनाः८ वर्षका प्रशान्त IKall K72 फोनमा गेम खेलिरहेका थिए । अचानक फोन पड्कियो र प्रशान्तको हातका औंलाहरु भुँइमा झरे । यो दुर्घटना पछि एक भारतीय मिडियाले मुम्बईको आइटी विज्ञ मंगलेश एलियासँग कुराकानी गरेको थियो । उनले फोनमा बिस्फोट हुनुका विभिन्न कारणबारे जानकारी दिएका छन् ।१. मंगलेशका अनुसार अनलाइनमा पाइने सस्ता फोनको बिल्ट क्वालिटी एकदमै खराब हुन्छ । यस्ता फोनमा प्रयोग हुने हार्डवेयरका सामग्री जस्तै मदरबोर्ड, –याम, ब्याट्रि गुणस्तरहीन हुन्छन् । कम पैसामा उत्पादन गर्नका लागि यस्ता सामग्रीको प्रयोग गरिन्छ । त्यसकारण यस्ता उपकरण निकै खतरनाक साबित हुन्छन् ।२. यदि फोनको ब्याट्रिको बिल्ट क्वालिटी खराब छ भने त्यो प्रयोग गर्दा र चार्जको क्रममा निकै तात्तिन्छ । त्यसकारण ब्याट्रि फुल्न थाल्छ । एक समयपछि जब यसलाई चार्ज गरिन्छ तब यसले पावर नियन्त्रण गर्न सक्दैन जसका कारण यो बिस्फोट हुने सम्भावना अत्यधिक हुन्छ ।३. यदि तपाईंको फोनको मेमोरी र –याम कम छ र त्यसको मेमोरी फुल छ भने तब प्रयोग गर्दा यो तात्न थाल्छ । फोन जब प्रयोग गरिन्छ तब टेम्पररी फाइल बन्ने गर्छन । जब यी फाइलले स्पेस पाउँदैनन् तब फोन ह्यांग हुन्छ साथै ब्याट्रिमा पनि यसको लोड जान्छ ।ब्याट्रि पड्किने बेला देखिन सक्छ यस्ता तीन संकेतः१. फोनको स्क्रिन ब्लर हुनु वा स्क्रिन पूरै कालो हुनु२. फोन पटक–पटक ह्यांग हुनु र प्रोसेसिङ स्लो हुनु३. थोरै कुराकानीमा पनि फोन अत्यधिक तात्नुखराब ब्याट्रि बारे कसरी थाहा पाउने ?१. ब्याट्रिलाई एउटा टेबलमा राख्नुहोस् । त्यसपछि घुमाएर हेर्नुहोस् । यदि ब्याट्रि फूलेको छ भने यो बेस्सरी घुम्छ । यो प्रयोग नगर्नुहोस् ।२. यस्तै जुन स्मार्टफानेमा इनबिल्ट ब्याट्रि हुन्छ त्यसलाई तात्तेको हिसाबले नै पहिचान गर्न सकिन्छ । फोन निकै तात्तिरहेको छ भने मोबाइल पसलमा लगेर देखाउनुहोस् ।३. ब्याट्रि कहिले पनि पूर्ण रुपमा सिद्धिन नदिनुहोस् । ब्याट्रिमा अलिकति पनि चार्ज छैन भने यो चार्ज हुन धेरै पावर लाग्छ । यसले पनि बिस्फोट हुन सक्छ । २० प्रतिशत ब्याट्रि हुँदा नै फोन चार्ज गर्नुहोस् ।यी गल्तीबाट पनि बच्नुहोस्ः१. नक्कली चार्जर, नक्कली ब्याट्रिको प्रयोग कहिले पनि नगर्नुहोस् । जुन ब्रान्डको फोन प्रयोग गरिरहनुभएको छ, त्यसैको चार्जर प्रयोग गर्नुहोस् ।२. पानीमा भिजेको फोनलाई चार्जमा नराख्नुहोस् । फोन चार्ज गर्नेबेला प्रयोग नगर्नुहोस् ।३. ब्याट्रि बिग्रिएको छ भने त्यसलाई फ्रेश ब्याट्रिले तत्काल एक्सचेन्ज गर्नुहोस् ।४. फोन मज्जाले तात्तेको छ भने फोन नगर्नुहोस् ।५. मोबाइललाई शत प्रतिशत चार्ज नगर्नुहोस् । यदि तपाईं शत प्रतिशत फोन चार्ज गर्नुहुन्छ भने यसले ब्याट्रि खराब हुने खतरा पनि बढ्छ । मोबाइलको ब्याट्रि ८० देखि ८५ प्रतिशत चार्ज गर्नु सही मानिन्छ ।६. रातभरी मोबाइल चार्जिङमा राखेर छोड्दा ब्याट्रि चाँडै नै खराब हुन्छ । यसो गर्दा मोबाइलको परफर्मेन्समा पनि नराम्रो असर पर्न सक्छ ।७. मोबाइललाई ओरिजिनल चार्जरबाट चार्ज नगर्दा मोबाइलको ब्याट्रि क्रमशः खराब हुनथाल्छ । साथै, चार्जिङ स्पिड पनि निकै कम हुन्छ ।८. मोबाइललाई कुनै पनि तातो स्थानमा राखेर चार्ज गर्दा ब्याट्रि तीब्र रुपमा तातो हुन थाल्छ । यस्तो पटक–पटक गर्दा ब्याट्रि र मोबाइल चाँडै नै खराब हुने आशंका बढ्छ ।