
लोकप्रिय मेसेजिङ एप ह्वाट्सएपको नक्कली भर्सन १० लाख भन्दा धेरैले डाउनलोड गरेका छन।
गुगल प्ले स्टोरमा देखा परेको नक्कली ह्वाट्सएप त्यहाँबट हटाइनुअघि १० लाख भन्दा धेरै एन्ड्रोइड प्रयोगकर्ताले डाउनलोड गरिसकेका हुन् ।
Update WhatsApp Messenger  नामक उक्त नक्कली ह्वाट्सएपमा विभिन्न विज्ञापन हुनुका साथै त्यसले प्रयोगकर्ताको डिभाइसमा इन्स्टल भैसकेपछि अन्य विभिन्न सफ्टवेयर समेत डाउनलोड गर्न सक्दछ ।
नक्कली ह्वाट्सएपका बारेमा समाचार भाइरल बनेसँगै प्ले स्टोरले त्यो एप हटाएको छ ।
यो नक्कली एपका निर्माताले यसलाई ठ्याक्कै सक्कली जस्तै गरी प्रस्तुत गरेका थिए र एप डेभलपरको नाममा पनि WhatsApp Incउल्लेख थियो । तर उक्त नाममा रहेको स्पेसको ठाउँमा निकै चलाखीपूर्ण ढंगले स्पेस जस्तै हुने युनिकोड क्यारेक्टरको प्रयोग गरिएको थियो ।
यसो गर्दा सामान्य रुपमा हेर्दा फरक छुट्टाउन सकिँदैनथ्यो । सोसल साइट रेडिटका एकजना प्रयोगकर्ताले सबै भन्दा पहिले नक्कली ह्वाट्सएप प्ले स्टोरमा रहेको खुलासा गरेका थिए ।
बीबीसी
