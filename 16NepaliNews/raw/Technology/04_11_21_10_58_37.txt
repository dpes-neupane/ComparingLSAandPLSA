काठमाडौ- हालै मात्र एउटा अध्ययनबाट के पत्ता लागेको छ भने थोरै मात्रामा वाईन सेवन मष्तिष्कबाट विषाक्त कुराहरुको निस्कासनमा सहयोगी सावित हुने गर्छ । यसका साथै अल्जाईमरका विरामीहरुका लागि पनि रक्सीको थोरै सेवन फाईदाजनक नै छ ।कयौँ अध्ययनहरुले अत्याधिक रक्सी सेवन स्वास्थ्यका लागि हानिकारक हुने स्पष्ट पारेका छन् भने कति अध्ययनहरुले थोरै मात्रामा रक्सी खानु हृदयसम्बन्धी रोग लाग्नु अगावै त्यसलाई रोक्नमा सहायक हुने स्पष्ट पारेका छन् ।अमेरिकाको युनिभर्सिटी अफ रोचेस्टरका मैकन नेडरगर्डले भने लामो समयसम्म धेरै मात्रामा रक्सी खाएमा केन्द्रीय तन्त्रीकातन्त्रमा नराम्रो असर पर्छ । तर यो अध्ययनले पहिलोपटक के प्रमाणीत गरेको छ भने रक्सी खानु मष्तिष्कका लागि राम्रो र फाईदाजनक छ ।उक्त अध्ययन जर्नल साईटिफिक रिपोटर्स भन्ने जर्नलमा प्रकाशित भएको छ । यसले ग्लिम्फैटिक सिस्टममा फोकस गर्छ र दिमागमा रहेका अनावश्यक जानकारीहरुलाई निस्कासन गर्न सहयोग गर्छ । यो अध्ययन पहिले मुसामाथि गरिएको थियो जसमा रक्सीको दिर्घकालिन प्रभावलाई स्पष्ट देख्न सकिएको बैज्ञानिकहरुले उल्लेख गरेका छन् ।