एजेन्सी । सगरमाथा र हिमालय क्षेत्र वरपर झार र घाँस उम्रिन थालेको छ । हिमालय क्षेत्र संसारमा सबैभन्दा तिव्र गतिमा तापमान वृद्धि भइरहेको क्षेत्र हो ।हिमक्षेत्र वनस्पतिको वृद्धिले पानीको आपुर्तिमा पार्ने प्रभाव हालसम्म स्पष्ट नभएको भए पनि यसले तल्लो भेगमा बाढी वृद्धि गराउने आशंका गरिएको छ ।हिमालय क्षेत्र एशियाका १० सबैभन्दा ठूला नदी प्रणालीको मूलस्रोत हो । ती नदीका पानीले १ अर्ब ४० करोड जनसङ्ख्यालाई पानी पु¥याउने गर्छ ।केही वर्ष यता हिमालय मूल भएका नदीमा बाढीको संख्या वृद्धि भइरहेको परिपक्षेमा नयाँ तथ्याङ्क सार्वजनिक भएको छ । वैज्ञानिकले विश्वको सबैभन्दा उच्च स्थनमा वनस्पति हुर्कने पर्यावरणको पहिचान गर्नको लागि भू–उपग्रहीय तथ्याङ्क प्रयोग गर्ने गरेका थिए ।साना घाँस र होचा झाडीले बनेका यी पर्यावरण पहिले पहिचान भएको भए पनि पछिल्लो समय निक्कै फराकिलो क्षेत्रमा पाइन थालेको छ ।नासाको ल्याण्ड–स्याट भू–उपग्रहले सन् १९९३ देखि सन् २०१८ बीचमा खिचेका तस्विरको अध्ययन गरेर एक्सिटर विश्वविद्यालयका अनुसन्धानकर्ताले वनस्पतिको विस्तारको मापन गरेका थिए ।हिमालय क्षेत्रका हिमनदीको पग्लाई यो शताब्दीको सुरुबाट दोब्बर भएको छ । हालसम्म गुमेका बरफमध्ये एक चौथाई हिउँ पछिल्लो चार दशक गुमायो ।अनुसन्धानदाताका अनुसार हिमालय क्षेत्रको पर्यावरण जलवायु परिवर्तनप्रति अत्यन्त संवेदनशिल छ ।‘हिमालयको माथिल्लो भागमा हिउँ पग्लनु खराब समाचार हो ,’ एक्सिटर विश्वविद्यालकी पर्यावरण विश्वविद्यालयकी डा. करेन एण्डरसनले भनिन् ।हिमालय क्षेत्रमा वनस्पतिको वृद्धिले कस्तो असर पर्छ भन्नेबारोम विस्तृत अध्ययन भएको छैन तर उस्तै हिउँ जमेको आर्टिक क्षेत्रमा बढेको वनस्पतिले प्रकाशबाट थप प्रकाश सोसेको र जमिनबाट पनि ताप लिएर समग्र क्षेत्रको तापमान बढाउन भूमिका खेलेको देखिन्छ ।‘आर्टिक क्षेत्रमा भएको अध्ययनले बढेका वनस्पतिले हिउँको पग्लाइलाई थप वृद्धि गरेको देखिन्छ । यसो भएमा निक्कै खतरनाक स्थिति आउँछ ,’ एण्डरसनले भनिन्, ‘तर तिब्बती क्षेत्रमा भएको एक अध्ययनमा वनस्पतिका पातबाट वाफिएका पानीले चिसो पारेको देखिएको पनि छ । त्यसैले हिमालय क्षेत्रमा आर्टिक क्षेत्रकै प्रभाव हुने भन्न सकिने अवस्था छैन ।’स्रोत : https://www.theguardian.com/environment/2020/jan/10/grass-growing-around-mount-everest-as-global-heating-intensifies