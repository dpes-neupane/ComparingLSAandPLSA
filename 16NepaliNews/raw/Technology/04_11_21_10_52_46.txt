इसरोले आज ४ सेप्टेम्बरमा ल्याण्डर विक्रमलाई चन्द्रमाको सबैभन्दा तल्लो अर्बिटमा स्थापित गरेको छ ।२२ जुलाईमा प्रक्षेपित गरिएको चन्द्रयान– २ को आज गरिएको अर्बिट परिवर्तन अन्तिम पटकको परिवर्तन हो । अब चन्द्रयान– २ अर्थात् ल्याण्डर विक्रम यसै अर्बिटबाट सोझै चन्द्रमा अवतरण गर्नेछ ।४ सेप्टेम्बरमा अर्बिट परिवर्तन गरिँदा ल्याण्डर विक्रम १०४ ह १२८ किमिमाथिबाट चन्द्रमाको परिक्रमा गरिरहेको थियो । यानलार्य योभन्दा तल्लो अर्बिटमा लैजान इसरोका वैज्ञानिकहरुले विहान ३ बजेर ४२ मिनेटमा यसको इन्जिन प्रज्वलित गरेका थिए । जम्मा ३ सेकेण्डको प्रयासमा यानलाई ३५ ह् १०१ किमिको अर्बिटमा स्थापित गरिएको थियो ।इसरोका अनुसार, यो अन्तिम पटकको अर्बिट परिवर्तन हो । अब यसपछि यान यसै अर्बिटमा रहेर परिक्रमा गर्नेछ । ६ सेप्टेम्बरको राति १२ बजेपछि (क्यालेण्डरअनुसार ७ सेप्टेम्बर शुरुभएपछि) यानलाई अवतरण गराउने प्रक्रिया थालिनेछ ।तर यससम्बन्धी विज्ञहरुका अनुसार यसलाई यसै अर्बिटमा राखिराख्न इसरोले एक–दुई पटक थप अपरेसन गर्नुपर्ने हुनसक्छ । कारण, चन्द्रमाको गुरुत्वाकर्षणले तानेर यसलाई १–२ किमि तल लैजान सक्छ । यस्तो भएमा इसरोले यानको इन्जिन प्रज्वलित गरी यसलाई अर्बिटमा पुनः स्थापित गर्ने आवश्यकता पर्न सक्छ । यानलाई चन्द्र अर्बिट अथवा पृथ्वीको अर्बिटमा गति गर्न आफ्नो इन्जिनको शक्ति चाहिन्न । उपग्रह अथवा ग्रह अथवा कुनै पनि खगोलीय पिण्डको गुरुत्वाकर्षणले अर्बिटमा रहेको जुनसुकै पिण्ड वा यानलाई त्यस पिण्डको परिक्रमा गर्न बाध्य बनाउँछ ।उदाहरणको लागि, पृथ्वीको अर्बिटमा स्थापित गरिएक सबै उपग्रहहरु पृथ्वीको गुरुत्वाकर्षले तान्ने हुँदा पृथ्वीको परिक्रमा गरिरहन्छन् । उपग्रह जति तल्लो अर्बिटमा हुन्छ, उसको गति त्यति नै तीब्र हुन्छ । इन्टरनेशनल स्पेश स्टेशन लगायत पृथ्वीभन्दा करिब ४ सय किमि उचाइको अर्बिटमा रहेका उपग्रहहरु हुन वा जुनसुकै वस्तु, ती सबै झण्डै ७ किलोमिटर प्रतिसेकेण्डभन्दा बढी वेगले ३० मिनेटमा पृथ्वीको एक चक्कर लगाइरहेका हुन्छन् । अन्तरिक्ष विज्ञानमा यसलाई पृथ्वीको नब्बे मिनेटको अर्बिट भनिन्छ । यस गतिले परिक्रमा गर्न उपग्रहलाई आफ्नो शक्ति प्रयोग गरिरहनु पदैन । तर अर्बिटमा परिक्रमा गरिरहेका पिण्डलाई क्षण प्रतिक्षण गुरुत्वाकर्षणले तल तल पनि तानिरहेको हुन्छ । आवश्यक र जीवित रहेका उपग्रहहरुलाई वैज्ञानिकहरुले निशिच समयमा फेरि अर्बिटमा स्थापित गरिरहनुपर्ने हून्छ । जस्तो कि, इन्टरनेशनल स्पेश स्टेशनलाई पृथ्वीको गुरुत्वाकर्षले प्रतिदिन १०० मिटर तल तान्छ । यो भनेको दश दिनमा एक किलोमिटर हो । समय समयमा वैज्ञानिकहरुले यसको इन्जिन प्रज्वलित गरी यसलाई निश्चित अर्बिटमा पठाउने गर्छ ।चन्द्रमाको गुरुत्वाकर्षण पृथ्वीको तुलनामा झण्डै ६ गुना कमी छ । पृथ्वीले वस्तुलाई आफूतिर ९.८०७ मिटर/से२ ले तान्छ भने चन्द्रमाले १.६२ मिटर/से२ ले आफूतिर तान्छ ।तर ल्याण्डरको अर्बिटको उचाइ जम्मा ३५ किमि भएकोले यसमाथि गुरुत्वाकर्षणको प्रभाव बढी हुन सक्छ ।इसरोका अनुसार अब ४, ५ र ६ सेप्टेम्बरसम्म चन्द्रयानलाई यसै उचाइमा राखेर त्यहीँबाट अवतरण प्रक्रिया गरिनेछ । अवतरण प्रक्रिया ७ सेप्टेम्बरको बिहान १–२ बजेमा थालिनेछ र वैज्ञानिकहरुको भनाइअनुसार ७ सेप्टेम्बरको २ बजेर ३० मिनेटसम्ममा ल्याण्डर विक्रमले चन्द्रधरातल टेक्नेछ ।   #चन्द्रयान– २