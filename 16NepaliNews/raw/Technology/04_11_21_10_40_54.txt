मंगल ग्रहमा अवतरण गरेको नासाको हेलिकोप्टर इन्जेन्युटी (Ingenuity ) अब उडान भर्नका लागि तयार देखिएको छ । नासाले इन्जेन्युटी हेलिकोप्टरको पहिलो रंगीन तस्बिर जारी गरेको छ । तस्बिरमा मंगल ग्रहको गेग्रीन जमिन देखिएको छ ।  मंगल ग्रहको भयंकर चिसो रातको सामना गरिरहेको नासाको इन्जेन्युटी हेलिकोप्टरको पहिलो रंगीन तस्बिर संसार सामुन्ने आएको छ ।  नासाको रोभर प्रिजरभरेन्सले मंगल ग्रहको सतहमा अवतरण गरेका इन्जेन्युटी हेलिकोप्टरको रंगीन तस्बिर खिचेको हो । यो सानो हेलिकोप्टर पहिलो पटक मंगल ग्रहमा उड्ने तयारी गरिरहेको छ ।  नासाका अनुसार यो हेलिकोप्टरले उडान भरेपछि थप सुन्दर स्पष्ट तस्बिरहरु आउनेछन्  । सुरुमा हेलिकोप्टरले परीक्षण उडान भर्नेछ । परिक्षण उडानका दौरान हेलिकोप्टर ३० सेकेण्डसम्म हावामा रहेर त्यसपछि तल झर्नेछ । यो उडानको उद्देश्य भने मंगल ग्रहमा पनि उडान गर्न सकिने / नसकिने पत्ता लगाउनु रहेको छ ।  मंगल ग्रहमा पुग्दा यो रोभरसँग जोडिएको थियो भने पछि रोभरबाट अलग भएको थियो । यसलाई यस अर्थमा पनि सफल मानिएको छ किनकि मंगलमा रातको तापक्रम –९० डिग्री हुने गर्छ ।  अबको चरण भनेको यसको उडानको परीक्षण हुनेछ । नासाको जेट प्रपल्सन ल्याबमा हेलिकोप्टरको प्रोजेक्ट मेनेजर मिमी आन्गका अनुसार पहिलो पटक इन्जेन्युटी  एक्लै मंगल ग्रहमा रहेको थियो ।  यसमा  उपयुक्त  सुरक्षाका लागि हिटर तथा चिसो रातमा बस्नका लागि पर्याप्त ब्याट्रीसमेत रहेको छ । यो टिमको लागि ठूलो सफलता हो र टिम अहिले यसको उडानलाई लिएर उत्साहितसमेत छ ।  पहिले हेलिकोप्टरको रोटर ब्लेड अनलक गरिएको छ । त्यसपछि यसको मोटर सेन्सर परीक्षण गरियो  । यदि यसपछि परीक्षण उडानको दौरान हेलिकोप्टर टेक अफ तथा केही टाढा उडान भर्न सफल रह्यो भने यो अभियान ९० प्रतिशत सफल भएको ठहरिनेछ ।  यदि यसले सफलतापूर्वक अवतरण गरेर काम गरेको खण्डमा  यसका अन्य चारवटा परीक्षण उडान हुनेछन्  । मंगलमा रोबरक्राफ्टको आवश्यकता यसकारण पनि महसुस गरिएको हो किनभने मंगलको सतह एकदमै रफ छ ।  मंगलको कक्षमा परिक्रमा गरिरहेको आर्बिटरले धेरै उचाइबाट केही हदसम्मको सफा तस्बिर लिन सक्छ  भने रोभरका लागि  मंगलको हरेक सतहमा जान सम्भव छैन । यस्तोमा रोटरक्राफ्टको जरुरत यसकारण पनि परेको हो किनभने जो हरेक अप्ठेरो ठाउँमा जान सक्छ यसले  हाइ डेफिनेशन तस्बिर पनि खिच्न सक्नेछ । नासाले हेलीकोप्टरको उडान १४ अप्रिलमा गर्ने जनाएको छ । नासाले यस उडानको प्रत्यक्ष प्रसारण पनि गर्नेछ ।