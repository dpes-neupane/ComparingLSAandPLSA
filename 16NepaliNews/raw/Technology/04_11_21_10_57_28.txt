बीबीसीपछिल्ला केही वर्षदेखि एउटा ब्राउजरले इन्टरनेटमा राज गरिरहेको छ, त्यो हो गुगल क्रोम । तर अब यसलाई टक्कर दिन फायरफक्स आएको छ ।फायरफक्स कुनै नौलो नाम होइन । यसलाई सन् २००२ मा पहिलो पटक फ्रि र ओपन सोर्स ब्राउजरको रुपमा लञ्च गरिएको थियो । यसलाई मोजिल्ला फाउन्डेशनले डेभलप गरेको हो जसको वेबसाइटले ‘इन्टरनेटसम्म सबैको पहुँच बनाउने ग्यारेन्टी दिने फ्रि सफ्टवेयर बनाउनका लागि प्रतिबद्ध’ भएको बताउँछ ।जब सन् २००८ मा क्रोम लञ्च भयो तब बिस्तारै यसले अन्य ब्राउजर्सको स्थान ओगट्न थाल्यो ।आँकडा प्रदान गर्ने पोर्टल www.statista.com का अनुसार यस वर्षको मेसम्म ६७ प्रतिशत इन्टरनेट ट्राफिक गुगल क्रोमबाट आउँछ । अन्य ब्राउजर्स निकै पछाडि छन् । ११ प्रतिशत फायरफक्स, ७ प्रतिशत एक्सप्लोरर र ५ प्रतिशत सफारीबाट आउँछ ।तर मोजिल्लाले गत वर्षको अन्त्यमा फायरफक्स क्वान्टम जारी गर्यो जसको महिनैपिच्छे फलोअर्स बढिरहेको बताइएको छ ।विशेषज्ञका अनुसार तीन यस्ता कारण छन् जसको आधारमा भन्न सकिन्छ कि फायरफक्स क्वान्टम गुगल क्रोमलाई टक्कर दिनका लागि तयार छ ।१. प्राइभेसीःफायरफक्समा इन्स्टल हुने एक्सटेन्शन क्रोमको तुलनामा कम छ तर यसले तपाईंलाई धेरै सुरक्षा दिन्छ ।फ्रि ब्राउजरमा तपाईं यस्ता फिचर एक्टिभेट गर्न सक्नुहुन्छ जसले इन्टरनेट क्रोलर्सलाई तपाईंको नीजि डेटा एकत्रित गर्नबाट रोक्नसक्छ । तर क्रोममा यस्तो गर्नका लागि तपाईंले थर्ड पार्टी एक्सटेन्शन इन्स्टल गर्ने झन्झट उठाउनुपर्छ ।यसका साथै फायरफक्स क्वान्टममा फेसबुकलाई सिमित गरिदिने सुविधा छ । यसले तपाईंको सोसल मिडिया प्रोफाइल अल हुनेछ र त्यसले ब्राउजरमा तपाईंको अन्य गतिविधीलाई ट्र्याक गर्न पाउँदैन ।फायरफक्स एक फ्रि ब्राउजर हो त्यसकारण यसमार्फत व्यवसायिक उद्देश्य पूर्ती गर्न पाउनुहुन्न । डेटा एकत्रित गरेर त्यसलाई विज्ञापन दिनेहरुलाई बेच्नमा उसको कुनै रुची छैन ।२. स्पिडःकेही वेबसाइटका अनुसार फायरफकसको स्पिड क्रोमभन्दा धेरै छ, तर केही वेबसाइटले क्रोम धेरै फास्ट भएको मान्यता राख्छन् ।द न्यूयोर्क टाइम्सको टोक्नोलोजी एक्सपर्ट ब्रायन एक्स. शेनले एक लेखमा लेखेका छन् – थुप्रै महिनासम्म दुबै प्रयोग गरेपछि म भन्न सक्छु कि दुबै निकै फास्ट छन् ।‘यी दुईबीचको भिन्नता बारे कुरा गर्नुपर्दा फायरफक्स संसाधनलाई सही ढङ्गले ढाल्छ र सही तरिकाले त्यसको प्रयोग गर्छ,’ उनी भन्छन् ।  क्रोममा जब तपाईं नयाँ ट्याब खोल्नुहुन्छ, यसले एक नयाँ प्रोसेस सुरु गर्छ र यसले मेसिन स्लो हुन्छ । जबकी फायरफक्समा नयाँ ट्याबको लोडिङ स्पिड फास्ट छ ।३. डेटाको कम खपतःब्राउजरलाई फास्ट र हल्का बनाउनका लागि मेमोरीको पनि आवश्यकता पर्छ ।मोजिल्लाको दाबी अनुसार फायरफक्स क्वान्टमले ३० प्रतिशत कम र्याम प्रयोग गर्दछ र यसले ब्याट्रि लाइफमा पनि राम्रो प्रभाव पार्छ ।स्तम्भकार शेनले नेटफ्लिक्सको भिडियो लगातार लूपमा चलाउँदा क्रोमको तुलनामा फायरफक्स चलाउँदा ब्याट्रि २० प्रतिशत बढि टिकेको बताए ।उनका अनुसार यी दुईबीच धेरै भिन्नता छैन । अहिले फायरफक्स क्वान्टमले लामो यात्रा पार गर्नुपर्छ तर यी स–साना कुरा आशाजनक छन् ।प्राइभेसीको मामलामा सिक्योरिटी एक्सपर्ट मोजिल्लाको कामको प्रशंसा गर्छन् ।एक गैर–लाभकारी डिजिटल अधिकार संगठन इलेक्ट्रोनिक फ्रन्टायर फाउन्डेशनका सिक्योरिटी रिसर्चर कूपर क्विटिनले न्यूयोर्क टाइम्सलाई भने, ‘यस्तो लाग्छ कि फायरफक्सले आफूलाई प्राइभेसी–फ्रेन्डली ब्राउजरको रुपमा स्थापित गरेको छ र यसले सुरक्षा बढाउने मामलामा शानदार काम पनि गरिरहेको छ ।’त्यसो भए यी कुराको आधारमा मोजिल्ला फायरफक्सलाई टक्कर दिनका लागि तयार भएको भन्न सकिएला ? 