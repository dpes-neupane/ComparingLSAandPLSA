संसारको सबैभन्दा ठुलो प्राणी कुन हो ?यही प्रश्न तपाईंलाई गर्ने हो भने यसको उत्तरमा तपाईं हात्ती, डायनासोर, गोही आदि भन्नुहुन्छ होला । तर संसारको सबैभन्दा ठूलो प्राणी डायनासोर, हात्ती नभएर समुद्रमा पाइने ब्लु ह्वेल हो ।वयस्क ब्लु ह्वेललाई टाउकोदेखि पुच्छरसम्म नाप्ने हो भने त्यसको लम्बाई ७५ फिट (२३ मिटर) देखि १०० फिट (३०.५ मिटर) सम्म पुग्छ । जुन ८ देखि १० तलाको घर जत्रो हुन्छ । यसको तौल भने करिब १५० टन (१३६ मेट्रिक टन) हुन्छ । यो करिब ११२ वटा ठूला जिराफहरुको तौल बाराबर हुन्छ । तर आजभोली ब्लु व्हेलको औसत लम्बाई करिब ७५ देखि ८० फिटको मात्र हुन्छ । व्हेलको सिकार गर्नेहरुले १७६,७९२ के.जी. सम्मको ब्लु व्हेलको सिकार गरेका छन् ।पोथी ब्लु व्हेलको तौल भाले ब्लु व्हेलको तौलभन्दा धेरै हुन्छ । पोथी ब्लु ह्वेलको टाउको निकै ठूलो हुन्छ । त्यसको जिब्रोमा मात्र ५० जना मानिसहरु उभिन सक्छन् । त्यसको मुटु पनि एउटा सानो कार जत्रो हुन्छ । त्यसको मुटुबाट रगत बोक्ने आटर्रीमा त हामी सजिलै अँट्न सक्छौँ । ब्लु व्हेलको बच्चा पनि अन्य प्राणीहरुको तुलनामा निकै ठूलो हुन्छ । जन्मदै त्यसको बच्चाको लम्बाई २५ फिटको हुन्छ । त्यसको वजन पनि जमिनमा पाइने हात्तीको भन्दा धेरै हुन्छ । तिनीहरु बढ्ने प्रक्रिया पनि निकै चाँडो हुन्छ । जन्मेको ७ महिनासम्म, ब्लु व्हेलको बच्चाले प्रति दिन त्यसको आमाको करिब १०० ग्यालन (३७९ लिटर) दुध पिउने गर्छ । जसले गर्दा प्रत्येक २४ घण्टामा त्यसको वजन २०० पाउण्ड (९१ केजी) ले वृद्धि भइरहेको हुन्छ ।ब्लु व्हेलले आहाराको रुपमा मुख्यत: क्रिल नामक समुद्री प्राणीलाई खान्छ । एउटा व्यसक ब्लु व्ह्लेले प्रति दिन ४ टनसम्म क्रिल खान सक्छ ।यसले गर्दा ब्लु व्हेल जमिनमा बस्ने अन्य प्राणीहरुभन्दा पनि ठूलो हुन्छ । धेरै मानिसहरु डायनासोरलाई अहिलेसम्मकै सबैभन्दा ठूलो प्राणी मान्छन् । तर डायनासोरको सबैभन्दा ठूलो प्रजाति, साउरोपोड अर्जेन्टिनोसोरसको वजन करिब ८१,६४७ के.जी मात्र हुन्छ । जुन वयस्क ब्लु व्हेलको वजनको आधा मात्र हो ।एक पटक संसारमा दुई लाख ब्लु व्हेलहरु रहेको विश्वास गरिन्थ्यो । तर अहिले करिब १०,००० वटा ब्लु व्हेलहरु मात्र यस संसारमा रहेका छन् । सन् १९६० देखि ब्लु व्हेलको अत्याधिक रुपमा सिकार गर्न थालियो । त्यसै कारणले गर्दा तिनीहरुको संख्यामा धेरै कमी आउन पुग्यो ।जनवार सम्बन्धी अन्य केही रोचक तथ्यहरु :सबैभन्दा ठूलो प्राणी  : ब्लु व्हेलसबैभन्दा ठूलो आवाज निकाल्ने प्राणी  : ब्लु व्हेलजमिनमा बस्ने सबैभन्दा ठूलो प्राणी : अफ्रिकी हात्तीसबैभन्दा अग्लो स्तनधारी :   जिराफसबैभन्दा छिटो कुद्ने प्राणी : चितासबैभन्दा चाँडो उड्ने : पेरेग्राइन फाल्कोनसबैभन्दा सानो स्तनधारी : बम्बल बि चमेरो Photo: https://www.treehugger.com