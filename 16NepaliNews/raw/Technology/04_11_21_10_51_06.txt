हेर्दा कपास जस्तै दृखिने बादल बास्तवमा पानीको बाफले बनेको हुन्छ । नदी, ताल, समुद्र भिजेको जमीन आदिबाट बाफ भएर आकाशमाथि पुग्दा पानीका कणहरु एक आपसमा आकर्षित भई नजिकिँदै बादलको सृजना भएको हुन्छ ।माथि आकाशमा धेरै हावा चल्ने गर्दछ यसले गर्दा बादल यताउति बेगले जाने गर्दछ र हावासंग घस्रिन पुग्दछ । हावासंगको रगडाइबाट बादलले विद्युतीय चार्ज वा शक्ति प्राप्त गर्दछ । कुनै बादलले धनात्मक (+) चार्जहरु (Positive Charges) प्राप्त गर्दछ भने कुनैले ऋणात्मक (–) चार्जहरु (Negative Charges)प्राप्त गर्दछ । धनात्मक चार्जका बादलहरु माथि माथि र ऋणात्मक चार्जका बादलहरु तल तल बहिरहेका हुन्छन् ।विपरित चार्जहरु सधैं एक आपसमा नजिकिन खोज्दछन् । फेरि धेरै बढी चार्जहरु भइसकेपछि अझ झन नजिकिन खोज्दै माथिका धनात्मक चार्जका बादलहरु तलका ऋणात्मक चार्जका बादलहरुतर्फ नजिक आइपुग्छन् । भिन्न चार्जका बादलहरु धेरै नजिक पुगिसकेपछि एकैचोटी अपार ऋणात्मक चार्जहरु धनातमक चार्जहरुसंग मिली दुबै चार्जविहीन हुन खोज्दछन् । यतिबेला त्हाँ ठूलो शक्ति बाहिर निस्कन्छ, जुन आगोको झिल्काको रुपमा देखापर्दछ । यसलाई हामी बिजुली चम्केको भन्छौ ।बिजुली चम्कँदा ठूलो मात्रामा आगो निस्कने भएकोले त्यहाँको हावा एक्कासी तात्दछ र त्यो एकैचोटी तुरुन्तै बेगले फैलन्छ । यसले गर्दा ठुलो आवाज निसक्न्छ । यसलाई हामी बादल गर्जेको भन्दछौं ।Title Photo: https://ichef.bbci.co.uk#बिजुली #आकाश#बादल’