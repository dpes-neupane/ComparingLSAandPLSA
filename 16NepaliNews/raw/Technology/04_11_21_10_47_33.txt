अमेरिकी अंतरिक्ष एजेन्सी नासाले शुक्रबार एउटा ठूलो एस्टेरोयड (क्षुद्रग्रह) पृथ्वी नजिकैबाट यात्रा गर्ने जानकारी दिएको छ । ‘२०२० एनडी’ नामको यो एस्टेरोयड करिब १७० मिटर (करिब ५५७ फिट) लामो छ र यो पृथ्वीबाट .०३४ एस्ट्रोनोमिकल युनिट (५० लाख ८६ हजार ३ सय २८ किलोमिटर) टाढाबाट यात्रा गर्नेछ । नासाले यति नजिकबाट यात्रा गर्ने एस्टेरोयडलाई सम्भावित खतराको सूचीमा राख्ने गर्छ । एस्टेरोयडको गती ४८ हजार किलोमिटर प्रतिघण्टा छ ।नासाका अनुसार ०.०५ एस्ट्रोनोमिकल युनिट वा सोभन्दा कमबाट यात्रा गर्ने एस्टेरोयड पृथ्वी नजिक आउनु खतरापूर्ण हो । यद्यपि, यसको असर पृथ्वीमा पर्छ भन्ने जरुरी छैन ।हरेक वर्ष ३० एस्टेरोयड पृथ्वीसँग ठोक्किन्छन्ःद प्लेनेटरी सोसाइटीका अनुसार तीन फिटका १ अर्ब एस्टेरोयड रहेका छन् तर यसबाट पृथ्वीलाई कुनै खतरा छैन । ९० फिटभन्दा ठूला एस्टेरोइडले पृथ्वीलाई निकै क्षती पुर्याउने खतरा छ । हरेक वर्ष करिब ३० साना एस्टेरोयड पृथ्वीसँग ठोक्किन्छन् तर पृथ्वीमा खासै ठूलो क्षती भने हुँदैन ।पृथ्वी नजिकैबाट यात्रा गरेको थियो एस्टेरोयड ‘२०२० एलडी’:यसअघि जून ५ मा एउटा एस्टेरोयड पृथ्वीभन्दा १ लाख ९० हजार मिल टाढा भएर गुज्रिएको थियो र कसैलाई यसको कुनै खबर थिएन । एस्टेरोयड ‘२०२० एलडी’ ले पृथ्वी र चन्द्रमाको बीचबाट यात्रा गरेको थियो । वैज्ञानिकका अनुसार यो एस्टेरोइड खासै ठूलो थिएन तर यो सन् २०१३ मा साइबेरियामा क्षती पुर्याउने चेल्याबिन्स्क सेटलाइटभन्दा ठूलो थियो ।१३ अप्रिल २०२९ मा एउटा ठूलो एस्टेरोयड पृथ्वीसँग ठोक्किने आशंकाःखगोलविदका अनुसार १६ सय ४० फिट वा सोभन्दा ठूलो एस्टेरोयड एक लाख ३० हजार वर्षको एक पटक पृथ्वीसँग ठोक्किने अनुमान गरिन्छ । १३ अप्रिल २०२९ मा एस्टेरोइड ‘९९९४२ एपोफिस’ पृथ्वीको निकै नजिकबाट निस्कनेछ । यो पृथ्वीसँग ठोक्किन पनि सक्छ वा केही उपग्रहलाई क्षती पुर्याउन सक्छ । यो एस्टेरोयडको आकार ११ सय फिटको छ ।अर्को एस्टेरोयड बेन्नू हो । यसको आकार १६ सय १० फिट छ । यो सन् २१७५ देखि २१९९ को बीच पृथ्वीको नजिक भएर यात्रा गर्नेछ । नासाले काइनेटिक इम्प्याक्टरमार्फत् यी एस्टेरोयडलाई पृथ्वी नजिक आउनुभन्दा अघि नै नष्ट गरिदिने जानकारी दिएको छ । यसमा एस्टेरोयडको बाटोमा स्पेस क्राफ्ट पठाइनेछ जसले एस्टेरोयडलाई कि त नष्ट गरिदिन्छ कि उनको दिशा परिवर्तन गरिदिनेछ । नासाले यो प्रविधिको पहिलो प्रयोग सन् २०२६ मा गर्ने तयारीमा छ ।