एजेन्सी । सामाजिक सञ्जाल फेसबुकबाट टिनएजर र युवा टाढिँदैछन् । कन्सल्टेन्सी ईमार्केटरका अनुसार ६० वर्षका बृद्धको तुलनामा १६ वर्षीय अमेरिकी फेसबुकलाई कम मनपराउन थालेका छन् ।कम्तिमा महिनामा एकपटक फेसबुकमा लग इन गर्ने १२ देखि १७ वर्षका युवाको प्रतिशत मात्र ३९ रहेको छ । सन् २०१५ यो संख्या ६० प्रतिशत रहेको थियो ।४५ वर्षदेखि ६४ वर्ष आयु भएका मानिसमा यो संख्या ५८ प्रतिशत रहेको छ । तथ्यांकका अनुसार अन्य देशमा पनि यस्तै ट्रन्ड देखिएको छ ।त्यसो त फेसबुकको उपयोगको नापजोख निकै जटिल रहेको छ । कम्पनीले सन् २०१९ को पहिलो तीन महिनामा २ अर्ब फर्जी प्रोफाइल बन्नबाट रोकेको थियो ।सन् २००३ मा मार्क जकरबर्गले हार्वर्डमा आफ्नो कक्षाका साथीहरुको आकर्षित गर्न सक्ने क्षमताको र्याङ्किङ्ग गर्नका लागि एक वेभ साइट फेसमास डटकम बनाएका थिए । तर, कलेजले त्यसलाई डिलीट गरिदिएको थियो ।१९ वर्षीय मार्कले त्यसपछि फेसबुक ल्याएका थिए । सन् २००६ मा यसका १ करोड प्रयोगकर्ता थिए । यसलाई विद्यार्थीको नेटवर्किङ साइटका रुपमा चिनिन्थ्यो । अहिले फेसबुकका २ अर्बभन्दा बढी प्रयोगकर्ता रहेका छन् ।तर, पछिल्लो समय टिनएजर र युवा फेसबुकबाट टाढिन थालेका छन् । यसमा युवाहरुको विद्रोही स्वभावले पनि भूमिका खेलेको छ ।कयौँ टिनएजर आफ्नो परिवारका सदस्यसँग नेटवर्क शेयर गर्न चाहँदैनन् । आरबीसी बैंका मार्क महाने कन्टेन्टका कारण पनि युवा फेसबुकबाट अलग भइरहेको बताउँछन् ।स्न्यापच्याट र इन्सटाग्रामले टिनएजरहरु तस्विर र रोचक स्टोरी हर क्षण सेयर गर्न पाउँछन् । फेसबुकको जोड समाचार र सन्देशमा छ ।फेसबुक भाग्यमानी पनि छ । सन् २०१२ मा इन्सटाग्राम र २०१४ मा मेसेजिङ एप ह्वाटसएपलाई अधिग्रहण गरेको थियो ।फेसबुक मेसेन्जरलाई जोड्ने हो भने कम्पनीसँग (इमेल छाडेर) सबैभन्दा अधिक उपयोग गरिने पाँच मध्ये चार कम्युनिकेसन एप रहेको छ ।फेसबुकले अलग अलग प्लाटफर्मको आमदानी बताउने गरेको छैन । तर, कीबैङ्क क्यापिटल मार्केट्सका एन्डी हारग्रीब्सका अनुसार यस वर्ष फेसबुकको ४६९१ अर्बको आयमा इन्सटाग्रामको हिस्सा २३ प्रतिशत हुनेछ । यो अनुमान विज्ञापन दाताहरुको सर्भेमा आधारित हो ।इन्सटाग्राममा स्टोरीको फरम्याटमा धेरै विज्ञापन दिइन्छ । त्यही भएर यसको आमदानी बढ्ने अनुमान गरिएको छ ।सन् २०२० देखि ह्वाटसएपमा पनि विज्ञापन शुरु हुनेछ । त्यतिबेला उसले डिजिटल करेन्सी लिब्रा लञ्च गर्ने पनि तयारी गरेको छ ।  