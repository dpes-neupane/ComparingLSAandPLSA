२१ औं शताब्दिमा प्रविधीले मानिसको जीवन नियन्त्रण गरेको छ र फोनको ब्याट्रिले मानिसको मुडलाई । मानिसको दिमागले फोनको ब्याट्रि अनुसार काम गर्छ ।लण्डन युनिभर्सिटीका मार्केटिङ रिसर्चर थोमस रोबिन्सन र फिनल्याण्डको अल्टो युनिभर्सिटीको अनुसन्धानबाट यो कुरा सार्वजनिक भएको हो । शोधका अनुसार जसको फोनको ब्याट्री सधैं चार्ज हुन्छ उनीहरु आफ्नो ऊर्जाको प्रयोग लामो समयसम्म गर्छन् । यस्ता व्यक्तिहरु निकै व्यवस्थित हुन्छन् । यस्तै, जो मानिसहरु आफ्नो फोनको ब्याट्रिमा ध्यान दिँदैनन् वा जसको फोनको ब्याट्रि सधैं कम हुन्छ, उनीहरु जीवनमा अव्यवस्थित हुन्छन् ।ब्याट्रिका अनुसार निर्धारण हुन्छ यात्राको समयःशोधकर्ताले  लण्डनको २३ देखि ५७ वर्षका  यस्ता २२ व्यक्तिमाथि अनुसन्धान गरेको छ जो कतै जान ६०–१८० मिनेटको समय लगाउँछन् । यदि उनीहरु आफ्नो गन्तव्यबाट १० किलोमिटर टाढा छन् र बाटोमा १० स्टप छन् भने उनीहरु यसको तुलना ब्याट्रिसँग गर्छन् । जस्तै, फोनमा ब्याट्रि ५० प्रतिशत छ भने कति समयमा गन्तव्यमा पुगिन्छ र ब्याट्रि फूल गर्न कति समय लाग्छ भनेर उनीहरु निश्चित गर्छन् । ब्याट्रिको घट्दो पावर उनीहरुलाई समयमा नै फोन चार्ज गर्नका लागि प्रेरित गर्छ । उदाहरणका लागि कम हुँदै गरेको फोनको ब्याट्रिलाई चार्ज गर्नका लागि मानिसहरु चाँडै नै यस्तो स्थान पुग्न सक्छन् जहाँ उनीहरु आफ्नो फोन चार्ज गर्न सक्छन् ।शोधमा सार्वजनिक भए अनुसार जसको फोन फूल चार्ज हुन्छ, उनीहरु सकारात्मक महसुस गर्छन् र फूल ब्याट्रि भएपछि जहाँ पनि जान सकिने सोच राख्छन् । यस्तै, आधा वा त्योभन्दा कम ब्याट्री छ भने यसले नकारात्मकता बढाउँछ ।अनुसन्धानमा संलग्न भएका लण्डनबासीलाई दिन ढल्दै गर्दा आफ्नो फोनको ब्याट्री आइकन हेर्दा कस्तो लाग्छ भनेर सोधियो । जवाफमा उनले भने, ‘फूल ब्याट्री देख्नु सुखद हो र ५० प्रतिशत देख्नु चिन्ताजनक । यस्तै, ब्याट्रि ३० प्रतिशतसम्म पुग्यो भने त चिन्ता थप बढ्दै जान्छ ।’अनुसन्धानकर्ता यसलाई  उपकरणमाथि बढ्दो निर्भरताको परिणाम बताएका छन् ।फोनको ब्याट्रिले विभिन्न कुरामा प्रभाव पार्छ । यसमा फोन म्याप, डिजिटल वालेट, डायरी, मनोरञ्जन पनि प्रभावित हुन्छ । डा. रबिन्सन भन्छन्, ‘अनुसन्धानमा हामीले पायौं कि जो व्यक्तिको फोनको ब्याट्रि सधैं फूल रहन्छ उनीहरु योजनाकार र कन्ट्रोलिङ हुन्छन् । ’यसको विपरित, जो ब्याट्रि चार्ज गर्दैनन् उनीहरु अव्यवस्थित र कुनै पनि काम सही तरिकाले गर्नमा पछि नै पर्छन् ।शोधका अनुसार जसको फोनको ब्याट्रि कम हुन्छ उनीहरु अरुमा निर्भर हन्छन्, उनीहरको सामाजिक दायरा पनि कम हुन्छ । जो मानिसहरु फोनको ब्याट्रिलाई प्रभावकारी ढङ्गले प्रबन्ध मिलाउन सक्दैनन् उनीहरुले आफ्नो जीवनको पनि प्रबन्ध मिलाउन समस्याको सामना गर्नुपर्ने हुन्छ ।#battery#smartphone#technology