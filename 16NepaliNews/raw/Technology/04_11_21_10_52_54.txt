एजेन्सी । ट्वीटरका सह–सस्थापक तथा सीईओ ज्याक डोर्सीकै एकाउन्ट केही समय ह्याकरको नियन्त्रणमा गएको समाचार आएको छ ।‘चक्लिङ स्क्वाड’ नामक ह्याकरहरुको समूहले डोर्सीको एकाउन्ट आफूहरुले ह्याकिङ गरेको दावी गरेको छ ।चालिस लाख फलोअर्स रहेको डोर्सीको एकाउन्टबाट ह्याक भएको १५ मिनेट कयैन अत्यन्त आपत्तिजनक र नश्लीय ट्वीट पोष्ट भएका थिए ।ट्वीटरले आफ्ना प्रमुखको एकाउन्ट ह्याक गर्न कम्पनीको प्रणाली नभएर डोर्सीले प्रयोग गर्ने गरेको एक मोबाइल सिमको प्रयोग भएको जानकारी दिएको छ । ‘डोर्सीले ट्वीटर एकाउन्ट खोल्न प्रयोग गरेका मोबाइल नम्बर मोबाइल प्रदायकको लापरबाहीका कारण ह्याकरको हातमा पुगेको थियो,’ ट्वीटरले एउटा वक्तव्यमा भनेको छ ।‘यसले गर्दा अनाधिकृत व्यक्तिले उक्त मोबाइल नम्बर प्रयोग गरेर टेक्ट म्यासेजमार्फत ट्वीट गरे । उक्त समस्या अहिले हल भएको छ ,’ वक्तव्यमा भनिएको छ ।कसरी भयो ह्याकट्वीटरभित्रका स्रोतले अन्तर्राष्ट्रिय संचारमाध्यम बीबीसीलाई ह्याकरले डोर्सीको एकाउन्ट नियन्त्रण गर्नको लागि ‘सिमस्वापिङ’ नामक प्रविधि प्रयोग गरेको पुष्टि गरे ।यस प्रविधिमा एकाउन्ट खोल्न प्रयोग गरिएको मोबाइल नम्बर नयाँ सिम कार्डमा ट्रान्सफर गरिन्छ । त्यसो गर्न ह्याकरले मोबाइल प्रदायकलाई झुक्याउने अथवा त्यहाँ कार्यरत ग्राहक सेवाका कर्मचारीलाई घुस दिने गर्छन् ।नम्बर नियन्त्रण लिइसकेपछि, ह्याकरले टेक्ट्स म्यासेजमार्फत सिधै डोर्सीको एकाउन्टमा ट्वीट पोष्ट गरेका थिए ।आजकल अधिकांश ट्वीटर प्रयोगकर्ता ट्वीट गर्नको लागि मोबाइल एप प्रयोग गर्छन् । तर सुरुवाती दिनमा ट्वीट गर्न मोबाइलको म्यासेज प्रयोग गर्ने चलन थियो ।मोबाइल म्यासेजमा धेरै शब्द लेख्न नसकिने भएकाले नै ट्वीटरको थोरै शब्दको सीमा स्थापित भएको थियो ।विकासोन्मुख देशमा अझै मोबाइल डाटाको मूल्य धेरै रहेकाले ट्वीटरले ती क्षेत्रलाई ध्यानमा राखेर अझै मोबाइलको म्यासेजमार्फत ट्वीट गर्ने प्रविधि यथावत राखेको छ ।ह्याकरले के पोष्ट गरे ?ज्याक डोर्सीको एकाउन्टबाट सिधैं पोष्ट भएका र रिट्वीट गरिएका आपत्तिजनक ट्वीटमा अश्वेतलाई गरिने नश्लीय सम्बोधन र यहुदीप्रति घृणा गर्न प्रयोग होलोकाष्टको सन्दर्भ समेटिएका थिए ।एउटा पोष्टले त ट्वीटरको मुख्यालमा बम भएको संकेत गरेको थियो ।ह्याकर समूह ‘चक्लिङ स्क्वाड’ले पछिल्लो समय विभिन्न उच्चपदस्थ ट्वीटर एकाउन्टमाथि हमलाको जिम्मेबारी लिइरहेको छ ।#ट्वीटर