वैज्ञानिकहरुले एउटा त्यस्तो सूक्ष्मजीव फेला पारेका छन्, जसले औलो रोग (मलेरिया) को संक्रमणबाट लामखुट्टेलाई भने पूर्ण रुपमा जोगाउने गरेको छ ।केन्या र बेलायतका टोलीले यो खोजमा मलेरिया रोगको नियन्त्रणमा ठूलो सम्भावना विद्यमान रहेको बताएका छन् ।औलो रोगबाट संक्रमित भएका लामखुट्टेहरुको टोकाइबाट मानिसमा उक्त रोग फैलिने गर्छ । यसको अर्थ के हो भने लामखुट्टेलाई औलोको संक्रमणबाट बचाउने हो भने लामखुट्टेबाट मानिसमा औलो रोग सर्ने कडी टुट्नेछ । त्यसले मानिसलाई पनि स्वतः उक्त रोगबाट बचाउने गर्छ ।अहिले अनुसन्धानकर्ताहरु त्यस्ता मलेरिया संक्रमित लामखुट्टेहरुलाई जंगलमा छोड्न वा रोगलाई दबाउन त्यस्ता सूक्ष्मजीवका कोषहरु छर्न सकिन्छ कि भनेर अनुसन्धान गरिरहेका छन् ।त्यो सूक्ष्मजीव के हो ?औलो रोगलाई रोक्ने त्यो सूक्ष्मजीव, माइक्रोस्पोरिडिया एमबी (Microsporidia MB) केन्यास्थित भिक्टोरिया ताल वरिपरिका लामखुट्टेहरुको अध्ययन गर्ने क्रममा फेला परेको थियो । उक्त सूक्ष्मजीव लामखुट्टेको आन्द्रा र प्रजनन अंगमा बस्ने गर्छ ।अनुसन्धानकर्ताहरुले मलेरियाका परजीविहरुलाई बोकेका लामखुट्टेहरुमा एउटा पनि त्यस्तो सूक्ष्मजीव फेला पारेनन् । प्रयोगशालाहरुमा गरिएको परीक्षणमा के पत्ता लाग्यो भने त्यो सूक्ष्मजीवले लामखुट्टेलाई औलोरोगबाट बचाउँदो रहेछ ।उक्त अध्ययन रिपोर्ट नेचर कम्युनिकेशन्समा प्रकाशित छ ।‘हामीले सुझाव दिएका तथ्यांकअनसार यसले शतप्रतिशत रोक्छ, यसले औलो रोगलाई धेरै गम्भीर ढंगले रोक्छ,’ केन्याका इन्टरनेशनल सेन्टर फर इन्सेक्ट फिजियोलोजी एण्ड इकोलोजी ९ष्अष्उभ० का डा. जेरेमी हेर्रेनले बताए । उनका अनुसार, ‘यो खोज अत्यन्तै आश्चर्यजनक रुपमा आयो । म ठान्छु, आम मानिसहरुले यसलाई एउटा साँच्चैको ठूलो गत्यावरोधको अन्त्यको रुपमा लिनेछन् ।’उक्त सूक्ष्मजीव माइक्रोस्पोरिडिआहरु मूलतः ढुसी हुन् वा कम्तिमा त्यसका सबैभन्दा नजिकका नातेदार हुन् र तीमध्ये धेरैजसो परजीवि हुन् ।यद्यपि, यो नयाँ प्रजाति लामखुट्टेका लागि फाइदाजनक हुन सक्छ  । अध्ययन गरिएका कीराहरुमध्ये ५ प्रतिशतमा यो प्राकृतिक रुपमा फेला परेको थियो ।यो पत्ता लगाइको महत्व के  ?‘हामीले सुझाव दिएका तथ्यांकअनसार यसले शतप्रतिशत रोक्छ, यसले औलो रोगलाई धेरै गम्भीर ढंगले रोक्छ,’ केन्याका इन्टरनेशनल सेन्टर फर इन्सेक्ट फिजियोलोजी एण्ड इकोलोजी ९ष्अष्उभ० का डा. जेरेमी हेर्रेनले बताए । उनका अनुसार, ‘यो खोज अत्यन्तै आश्चर्यजनक रुपमा आयो । म ठान्छु, आम मानिसहरुले यसलाई एउटा साँच्चैको ठूलो गत्यावरोधको अन्त्यको रुपमा लिनेछन् ।’संसारभरिमा ४ लाखभन्दा बढी मानिसहरु वर्षेनी औलो रोगका कारण मर्ने गर्छन् । तीमध्ये पनि धेरै जसो ५ वर्षमुनिका बालबालिकाहरु हुने गर्छन् ।झुलहरुको प्रयोग र विषादीको प्रयोगले पछिल्ला दिनहरुमा औलो रोगको रोकथाममा ठूलो प्रगति भएको थियो तर हाल त्यो काम नलाग्ने भएको छ । त्यसैले औलो रोगको रोकथामका लागि नयाँ उपाय र विधिहरुको आवश्यकता भइसकेको छ ।सूक्ष्मजीवले औलो रोग कसरी रोक्छ ?यसबारेमा विस्तृत अध्ययन हुनु बाँकी नै छ । तर माइरोस्पोरिडिया एमबीले लामखुट्टेको रोग प्रतिरोधी क्षमतालाई उत्प्रेरित गर्ने काम गरिरहेको हुन्छ , जसले गर्दा उसले औलोको संक्रमणविरुद्ध अझ सशक्त ढंगले जुघ्न सक्छ ।अर्को मान्यता अनुसार चाहिँ लामखुट्टेमा रहेको उक्त सूक्ष्मजीवले लामखुट्टेको समग्र पाचन प्रक्रियामा अत्यन्तै बलियो प्रभाव पार्ने गर्छ, जसले गर्दा त्यस्तो सूक्ष्मजीवले बसोबास गरेको लामखुट्टेमा औलो रोगको किटाणु टिक्नै सक्दैन ।माइक्रोस्पोरिडिया एमबीले जीवनपर्यन्त संक्रमित तुल्याउने देखिन्छ । परीक्षणमा देखिएअनुसार त्यो सूक्ष्मजीव सशक्त हुँदै जाँदा औलो रोगप्रतिरोधी क्षमता पनि धेरै लामो समयसम्म टिक्ने खालको हुन जान्छ ।‘यो नयाँ आविष्कार हो । औलो रोगको रोकथाममा यसको सम्भावना देखेर हामी अत्यन्तै उत्साहित भएका छौं । यसमा अत्यन्तै धेरै सम्भावना छ,’ एमआरसी–युनिभर्सिटी अफ ग्लासगो सेन्टर फर भाइरस रिसर्चका प्रोफेरस स्टेभन सिनकिन्स भन्छन् ।यो विधि औलोरोगका विरुद्ध कहिले प्रयोग गर्न सकिन्छ ?कम्तिमा पनि त्यस क्षेत्रका ४० प्रतिशत लामखुट्टेहरुलाई उक्त सूक्ष्मजीवबाट संक्रमित तुल्याउने पर्ने हुन्छ । तब मात्र त्यस दिशामा एउटा उपलब्धि प्राप्त हुन सक्छ ।यो सूक्ष्मजीव वयस्क लामखुट्टेहरुमा प्रवेश गराउन सकिन्छ ताकि त्यो पोथी लामखुट्टको माध्यमबाट नयाँ जन्मने लामखुट्टेहरुमा पनि स्वतः सरेर जान्छ ।त्यसैले अहिले अनुसन्धानकर्ताहरु लामखुट्टेहरुमा उक्त सूक्ष्मजीवको संक्रमण बढाउनको लागि मूलतः दुई वटा रणनीतिमा काम गरिरहेका छन् :० लामखुट्टेहरुलाई संक्रमित गर्नको लागि उक्त सूक्ष्मजीवलाई ठूलो समुहमा छोड्ने० भाले लामखुट्टे (जसले मानिसलाई टोक्दैन) लाई प्रयोगशालामा उक्त सूक्ष्मजीवबाट संक्रमित तुल्याएर खुलामा छाडिदिने । त्यसरी छाडिएका भाले लामखुट्टेले यौनक्रियाका दौरानमा पोथीलाई पनि संक्रमित तुल्याउँछ ।‘यो नयाँ आविष्कार हो । औलो रोगको रोकथाममा यसको सम्भावना देखेर हामी अत्यन्तै उत्साहित भएका छौं । यसमा अत्यन्तै धेरै सम्भावना छ,’ एमआरसी–युनिभर्सिटी अफ ग्लासगो सेन्टर फर भाइरस रिसर्चका प्रोफेरस स्टेभन सिनकिन्स भन्छन् ।त्यसो त सूक्षमजीवहरुको प्रयोग गरेर रोगको रोकथाम गर्ने अवधारणा नौलो होइन । वास्तविक जीवनमा गरिएको एक प्रयोगमा पनि वोल्बाचिया नाम गरेका एक किसिमका व्याक्टेरियाले डेङ्गी रोग फैलाउनका लागि लामखुट्टेहरुलाई कठिन तुल्याएको पाइएको थियो ।अब के होला ?अब वैज्ञानिकहरुले यो सूक्ष्मजीव कसरी फैलिन्छ भनेर थाहा पाउनुपर्नेछ ताकि उनीहरुले केन्यामा अरु थप प्रयोगका योजनाहरु बनाउन सक्नेछन् ।यो अवधारणा आफैंमा विवादरहित छन् किनभने जंगली लामखुट्टेहरुमा त्यो सूक्ष्मजीव पहिलेदेखि नै पाइन्छ ।साथै यसले लामखुट्टेहरुलाई पनि मार्दैन, जसले गर्दा खानाको रुपमा लामखुट्टेमाथि निर्भर हुने जीवहरुमाथि पनि त्यसले कुनै असर गर्दैन ।स्रोतः बीबीसी#मलेरिया#औलो रोग