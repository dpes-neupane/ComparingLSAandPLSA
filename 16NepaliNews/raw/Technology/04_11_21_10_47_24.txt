आज जुलाई २९ । यस दिनलाई अन्तरिक्षमा अमेरिकाका गतिविधिहरुको संयोजन गर्ने नासाको स्थापना दिवस मानिन्छ । आजैका दिन एरोनाटिक्स एन्ड स्पेस एडमिनिस्ट्रेनशन अर्थात् नासा स्थापना गर्ने विधेयक अमेरिकी कंग्रेसबाट पारित भएको थियो । नासाले त्यसयता विभिन्न अन्तरिक्ष यात्रा, मानवसहित र मानवरहित, सञ्चालन गरिसकेको छ । जसले सौर्य मण्डल र ब्रम्हाण्डबारे महत्त्वपूर्ण सूचना बाहिर ल्याएको छ । नासाले पृथ्वीको फन्को मार्ने थुप्रै स्याटेलाइट विकास गरिसकेको छ, जसको महत्त्व मौसम प्रक्षेपण गर्नेदेखि विश्वव्यापी सञ्चार सञ्चालन गर्नसम्म महत्वपूर्ण रहिआएको छ ।नासा स्थापना हुनअघि सोभियत युनियनले अक्टुबर ४, १९५७ मा विश्वकै पहिलो स्याटेलाइट ‘स्पुटनिक पहिलो’ लन्च गरेको थियो । १ सय ८३ पाउन्डको बास्केटबल बराबरकै साइजको यस स्याटेलाइटले ९८ मिनेटमा पृथ्वीको फन्को मारेको थियो । स्पुटनिक लन्च भएपछि अमेरिकी र आश्चर्यमा परे र उनीहरुलाई सोभियतले आणविक हतियारसहितका मिसाइल युरोपदेखि अमेरिकासम्म छाड्न सक्नेगरी सामथ्र्य बिस्तार गर्छ भन्ने भय पनि भयो । आफुलाई प्रविधिको अग्रणी ठानिरहेको अमेरिका एकैपटक स्तब्ध भयो र त्यसपछि प्रतिक्रियास्वरुप उसले पनि नासा स्थापना ग-यो, यसको अर्थ नासाले अमेरिका र सोभियतबीचको अन्तरिक्ष दौडको सुरुवातको संकेत पनि गरेको थियो ।३ नोभेम्बर १९५७ मा सोभियतले ‘स्पुटनिक दोस्रो’ लन्च ग-यो, लाइका नामक पोथी कुकुरलाई बोकेर यो अन्तरिक्षमा पुग्यो । पृथ्वीबाट कुनै पनि प्राणीलाई अन्तरिक्षमा पु-याइएको यो पहिलो पटक थियो । यसपछि अमेरिकाले ‘भ्यानगार्ड’ नामक आफ्नै स्याटेलाइट लन्च गर्ने प्रयास ग-यो, तर टेकअफ लिएको छोटो समयमै यो बिस्फोट भयो ।३१ जनवरी १९५८ मा अमेरिकी स्याटेलाइट ‘एक्सप्लोरर पहिलो’ भन सफल भयो, यसले सफलतापूर्वक पृथ्वीको फन्को मा-यो । यही वर्ष जुलाईमा कंग्रेसले नासा स्थापना गर्ने प्रस्ताव औपचारिक रुपमा पारित ग¥यो र अन्तरिक्ष दौड जित्ने प्रतिबद्धता ग¥यो, अक्टुबरमा नेशनल एडभाइजरी कमिटी फर एरोनाटिक्सलाई खारेज गरेर त्यसअन्तर्गतका सम्पत्ति तथा कर्मचारीलाई नयाँ संस्था नासामा हस्तान्तरण गरियो ।मेइ १९६१ मा राष्ट्रपति जोन एफ केन्नडीले दशकको अन्त्यसम्म अमेरिकाले मानिसलाई चन्द्रमामा पठाउने घोषणा गरे ।२० जुलाई १९६९ मा नासाको ‘एपोलो ११ मिसन’ ले यो लक्ष्य पूरा ग¥यो, जतिबेला निल आर्मस्ट्रोङ चन्द्रमामा पाइला राख्ने पहिलो मानव बने, यसलाई ‘मानिसका लागि एक सानो कदम, मानवताका लागि ठूलो छलाङ भनियो ।’ नासाले त्यसयता पनि निरन्तर अन्तरिक्षको खोजी र अनुसन्धानमा विभिन्न काम गर्दै आइरहेको छ ।