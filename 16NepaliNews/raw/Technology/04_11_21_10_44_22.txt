काठमाडौँ । विद्यार्थीहरुलाई आफ्नो कला, संस्कृती र परम्पराको बारेमा पाठ्यक्रमले तोकेअनुसार व्यवहारिक रुपमा जानकारी गराउने उद्देश्य अनुरुप स्वयम्भू कारखाना चोकस्थित ‘दि एलिट्स को–एड’ विद्यालयले यही कात्तिक २८ गते शुक्रबारका दिन भर्चुअल देउसी भैलो कार्यक्रम गर्ने भएको छ ।कोरोनाभाइसर कोभिड–१९ को महामारीका कारणले परम्परागत रुपमा देउसी भैलो खेल्न असम्भव भएकाले विद्यालयले डिजिटल प्रविधि ‘जुम एप’ मार्फत आफ्ना विद्यार्थीहरुलाई देउसी भैलो खेलाउन लागेको हो ।खासगरी नयाँ पुस्तालाई विदेशी संस्कृतीको प्रभावबाट बचाउन विद्यार्थीहरुमा साँस्कृतिक चेतनामार्फत हाम्रो आफनो मौलिक संस्कृतीको जगेर्ना गर्न यो कार्यक्रम आयोजना गरिएको विद्यालयका प्रधानाध्यापक विनय वैद्यले जानकारी दिए । विद्यालयले अन्य पर्वहरुमा पनि पर्व विशेष कायक्रमहरु गर्दै आएको प्रधानाध्यापक वैद्यले जिकीर गरे ।यस एलिट्स देउसी भैलो कार्यक्रममा अभिभावक तथा अन्य अतिथिहरुको पनि सहभागिता हुनेछ भने वडा १५ का वडाध्यक्ष्य आनन्दराम पौडेलको प्रमुख आतिथ्यतामा सम्पन्न हुने विद्यालय संयोजक भरत पन्तले बताए ।कोरोना महामारीले देशैभरीका विद्यालयका पठनपाठन अस्तव्यस्त हुँदा पनि दि एलिट्स को–एड विद्यालयले भने शैक्षिक सत्रको शुरुवातीदेखि नै डिजिटल प्लेटफर्म मार्फत नियमित पठनपाठनको साथै अतिरिक्त कार्यक्रम पनि गर्दै आएको  छ ।