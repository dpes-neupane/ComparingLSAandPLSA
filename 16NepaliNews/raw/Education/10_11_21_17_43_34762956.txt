

 
विराटनगर, १७ चैत । सरकारले शनिबारसम्म विद्यालय बन्दको आह्वान गरे पनि विराटनगरमा शैक्षिक संस्था बन्द नहुने भएका छन् । 
काठमाडौं, पोखरालगायत देशका विभिन्न स्थानमा बढेको वायु प्रदूषणलाई मध्यनजर गर्दै सरकारले शनिबारसम्म सबै शैक्षिक संस्था बन्द गर्ने निर्णय गरेको छ ।
देशका अन्य स्थानमा जस्तो विराटनगरमा वायु प्रदूषणको प्रतिकुल असर नदेखिएकोले विद्यालय बन्द नगर्ने  विराटनगर महानगरपालिकाले जनाएकाे छ ।
महानगरले सम्पूर्ण शिक्षण संस्थाहरू नियमित सञ्चालन गर्न गराउन निर्देशन पनि दिएकाे छ । ‘कोभिड-१९ ले  लामो समय विद्यालय बन्द भइ भरखरै सुचारू चालु शैक्षिक सत्रमा शिक्षाण सिकाइ क्रियाकलाप सञ्चालनले गति लिइरहेकाेतर्फ मध्यनजर गर्दै यस महानगरपालिकाभित्रका सम्पूर्ण शिक्षण संस्थाहरू नियमित सञ्चालन गर्न गराउन निर्देशनअनुसार सूचित गरिएका छ’, महानगरद्वारा जारी विज्ञप्तिमा भनिएकाे छ ।
 

 

 