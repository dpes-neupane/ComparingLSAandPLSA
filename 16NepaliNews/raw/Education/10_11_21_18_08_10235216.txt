

 

रिया भण्डारी

त्रिभूवन विश्वविद्यालय कार्यकारी परिषद्ले चिकित्सा शास्त्र अध्ययन संस्थान (आइओएम)ले मातहतका मेडिकल कलेजहरुलाई निर्धारण गरेको सिट संख्यालाई सदर गरेको छ । 
नियम अनुसार आइओएमको फ्याकल्टी बोर्ड सिट निर्धारण गरेर मेडिकल काउन्सिलमा पठाउँछ र काउन्सिलले निरीक्षणका आधारमा त्यसलाई स्वीकृत गर्छ । त्यसपछि अनुमोदनका लागि त्रिविमा पठाइन्छ। तर अहिले सम्म त्रि बि परिषदले सिट हेरफेर गर्नु पर्ने भन्दै एमबीबीएस भर्ना रोकिएको थियो ।
आइओएमले एमबीबीएसमा महाराजगञ्ज मेडिकल कलेजको ७६,चितवन मेडिकल कलेजको ९०, युनिभर्सल मेडिकल कलेज भैरहवाको १०० गण्डकी मेडिकल कलेज पोखराको ९०,किष्ट मेडिकल कलेज ललितपुरको ९०, नेसनल मेडिकल कलेज वीरगञ्जको ९०, नेपाली सेना स्वास्थ्य विज्ञान संस्थानको १००, र जानकी मेडिकल कलेज जनकपुरको ८० सिट निर्धारण गरी त्रिविमा पठाएको थियो। कार्यकारी परिषदले सोही सिट संख्या स्वीकृत गरेको हो। यसले रोकिएको एमबीबीएस भर्नाको बाटो खोलेको छ।

 