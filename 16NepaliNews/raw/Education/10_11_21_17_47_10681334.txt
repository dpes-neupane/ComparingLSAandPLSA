

 
काठमाडौं, ७ साउन । शिक्षा विज्ञान तथा प्रविधि मन्त्रालयले विद्यालय पुनः सञ्चालन कार्य ढाँचा बारेमा शिक्षक महासंघ, प्याब्सन, एनप्याब्सन, अभिभावक महासंघ , इस्टु लगायतका संस्थालाई बोलाएर छलफल गरेको छ । 

शिक्षा विज्ञान तथा प्रविधि मन्त्री गिरीराजमणि पोखरेलको उपस्थितिमा मन्त्रालयमा भएको छलफलमा सबैले कोरोना महामारीबाट उत्पन्न परिस्थितिबाट आ-आफ्नो संस्थालाई परेको समस्याको बारे धारणा राखेका थिए । सहभागी सबैले समस्याको समाधान गर्दै विद्यालय खोल्ने विषयमा जोड दिएका थिए ।

छलफलमा अभिभावक महासंघले सक्नेवाट लिन मिल्ने शुल्क लिने वातावरण मिलाइदिने प्रतिबद्धता व्यक्त गरेको बताइएको छ । छलफलमा मन्त्री पोखरेलले कोभिड १९ कसैको पनि कल्पनाको विषय नभएको तर यही समस्यासंग सबै जुझिरहेको धारणा राख्नु भएको थियो । उहाँले कोरोनाविरुद्धको लडाइँ जित्नै पर्ने र यसका लागि सबैको सामूहिक पहल जरुरी भएको बताउनु भएको थियो ।
छलफल पछि विद्यालय पुनः सञ्चालन कार्यविधि सबैले दिएको सुझावलाई समेटेर मन्त्रालयले छिटै सार्वजनिक गर्ने तयारी गर्ने बताएको छ ।
 

 