

 
सबिन लामिछाने
दमौली । जिल्लाका केही सामुदायिक विद्यालयमा विद्यार्थीको चाप थेगिनसक्नु भए पनि ग्रामिण क्षेत्रका सामुदायिक विद्यालयमा विद्यार्थी निरन्तर घटिरहेका छन् । पछिल्लो समय सहर केन्द्रित बसाइसराइका कारण तनहु व्यास ६ स्थित श्याम्घा प्राथमिक विद्यालयमा जम्मा १३ विद्यार्थी छन् ।  

 कक्षा विद्यार्थी संख्या एक – २ जना  दुई  – ३ जना तीन – १ जना चार – १ जना पाँच – ३ जना जम्मा विद्यार्थी संख्या -१० 
भौगोलिक रूपले विकट भएका कारण यहाँका धेरै परिवार बसाइँ सरेका छन् । बसाइसराइको प्रत्यक्ष प्रभाव विद्यालयमा परेको र विद्यार्थी संख्या घटेको बताउँछन् विद्यालयका प्रधानाध्यापक प्र.अ श्रीराम न्यौपाने । विद्यालयमा थौरै विद्यार्थी हुँदा दुई वटा कक्षालाई एउटै कक्षामा गाभेर पठनपाठन गराउन परेकाे जसले गर्दा समस्या भएको सोही विद्यालयका शिक्षक सोमराज न्यौपानेले बताए । 
व्यास नगरपालिकाको शिक्षा शाखाका अनुसार उक्त विद्यालयलाई दुई शिक्षकको तलब गरी ३०/३० हजार र वर्षको कार्यालय खर्च बापत पचास हजार रकमकाे व्यवस्था गरिएकोे तर विद्यार्थी अभावमा विद्यालय सञ्चालनलाई निरन्तरता दिन कठिनाई भएको छ । नगरपालिकाको शिक्षा शाखाले विद्यालयलाई एक अर्कासँग गाभ्नेकि स्थानान्तरण गर्ने अन्योलमा रहेको जनाएको छ । नगर शिक्षाप्रमुख नगेन्द्रराज रेग्मीले विद्यालयमा विद्यार्थी र अभिभावकको मन जित्न गुणस्तरीय शिक्षा हुन आवश्यक रहेको औँल्याए । 
नगर क्षेत्रका विद्यालयको शिक्षामा गुणस्तर ल्याउन विद्यालयको पठनपाठन र प्रशासनमा सुधार गर्न जरुरी रहेको नगरपालिकाले जनाएको छ ।

 