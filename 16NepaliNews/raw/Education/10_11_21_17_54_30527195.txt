

 
ललितपुर, २० जेष्ठ । भूकम्प गएको चार बर्ष वितिसकेको छ । विभिन्न ठाउँमा पुर्ननिमार्णको कार्य सम्पन्न भए पनि सोचे अनुरुप यसले गति लिन भने नसकेको अवस्था छ । पुर्ननिमार्णमा देशभित्र तथा बाहिर रहेका थुप्रै व्यक्ति तथा संघ संस्थाहरुले उल्लेखनीय भुमिका निवार्ह गरेका छन । भूकम्पले क्षति पु¥याएको धेरै संरचनाहरुमध्ये विधालय पनि एक हो ।  

महाविनाशकारी भूकम्पको कारण थुप्रै विधार्थीहरुले आफनो आधारभूत अधिकार अर्थात शिक्षाको अवसरबाट वञ्चित हुन परेको अवस्था छ । विद्यालयको पुर्ननिमार्णमा धेरै संघ संस्थाहरुले सघाएको देखिन्छ । तिनै संघ संस्थामध्ये नेपालमा लामो समयदेखि सामाजिक सेवामा सक्रिय संस्था हो चाइना फाउण्डेशन फर पोभर्टी एलिभेसन । 

अन्तर्राष्ट्रिय बालबालिका दिवसको विशेष अवसरमा आइतबार, संस्थाले ललितपुरको सातदोबाटोस्थित महेन्द्र विधाश्रमलाई नवनिर्मित भवन हस्तान्तरण गरेको छ । नवनिर्मित भवनमा आवश्यक पर्ने डेक्स बेन्च, कम्प्युटर कक्षा, शौचालय लगायतका संरचना रहेका छन । नेकपाका सांसद पम्फा भुसाल लगायत चाईना फाउण्डेशनका प्रतिनिधि एसएसएनका जनरल सेके्रटरी राकेश हमाल, विधालयका प्रध्यानध्यपक,शिक्षक शिक्षिका,विधार्थी,वडाका प्रतिनिधि लगायत ५०० भन्दा बढीको सहभागिता उत्त कार्यक्रम सम्पन्न भएको हो ।

कार्यक्रममा सहभागीहरुले चाईना फाउण्डेशन लगायत अन्य संघसंस्थाहरुको साझेदारीमा निमार्ण भएको विद्यालयको नवनिर्मित भवनले विद्यालयलाई धेरै नै टेवा पुग्ने धारणा व्यक्त गर्दै सम्बन्धित सबैप्रति आभार व्यक्त गरेका थिए । 
चाईना फाउण्डेशनले विगतमा पनि थुप्रै कार्यक्रमहरु सञ्चालन गरिसकेको छ । भूकम्पमा, खाद्यान्न सहयोग तथा उदार,सरसफाई कार्यक्रम लगायत थुप्रै कार्यक्रमहरुको सफल सञ्चालन गरिसकेको छ । भूकम्पले पुर्याएको भौतिक संरचनाहरुको पुनःनिमार्ण ढिला भइरहेको बेला यस्ता संघ संस्थाले गरेको सहयोग पक्कै पनि अनुकरणीय छ । 

 