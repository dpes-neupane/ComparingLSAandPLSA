

 
राजेन्द्र तारकिणी
काठमाडाैँ, ६ असाेज । अन्तर्राष्ट्रिय सांकेतिक भाषा दिवस- २०७६ तथा बहिरा सप्ताहकाे अवसरमा बहिरा अपांगता भएका व्यक्तिहरूले नेपाली सांकेतिक भाषाकाे नाटक ‘खैलाबैला’ मञ्चन गरेका छन् । 
बहिरा व्यक्तिहरूले समाजमा र दैनिक जीवनमा सामना गर्नुपरेका समस्याहरू नाटकमार्फत देखाइयाे । बहिरा कलाकारहरूद्वारा नै अभिनय गरिएकाे खैलाबैला नाटकमा बहिरा नागरिकहरूकाे शिक्षा, सञ्चार, क्षमता विकास र विकासमा मूलप्रवाहीकरणका लागि सांकेतिक भाषाकाे पहुँच एवं विकासकाे महत्व दर्शाइएकाे छ । 

बहिरा व्यक्तिहरूकाे मूल समस्या भनेकै सञ्चारकाे समस्या हाे, जाे सुन्न तथा बाेल्न समेत सक्दैनन् । तर सांकेतिक भाषाकाे विकास भएमा र उनीहरूले शिक्षा, सञ्चारका अवसरसँगै अन्य अवसर पाएमा सुन्ने र सबल नागरिकहरूभन्दा केहीमा कमी हुँदैनन् भन्ने सन्देश नाटकले दिएकाे छ । प्रस्तुत नाटकमा देखिएकाे उनीहरूकाे जीवन्त अभिनय र नृत्य प्रस्तुति समेतले यही कुरा पुष्टि गर्छ । घर-परिवार तथा अभिभावकले बहिरा बालकहरूलाई माया गरी उचित शिक्षादीक्षा दिएमा उनीहरूले पनि राम्रा काम गरेर खैलाबैला मच्चाउन सक्छन् भन्ने नाटककाे सार रहेकाे छ । यसका साथै नाटकले भरपुर मनाेरञ्जन समेत समेटेकाे छ ।

संयुक्त राष्ट्र संघकाे २०१७ डिसेम्बरकाे २१ औँ महासभाले पारित गरी हरेक वर्ष सेप्टेम्बर २३ तारिकखका दिन अन्तर्राष्ट्रिय सांकेतिक भाषा दिवस मनाउन थालिएकाे हाे । बहिरा व्यक्तिहरूकाे सञ्चारकाे माध्यम सांकेतिक भाषाकाे अधिकारबारे चेतना जगाउन राष्ट्रिय बहिरा महासंघकाे अगुवाइमा यस वर्ष नेपालमा पनि देशैभरि ‘सबैका लागि सांकेतिक भाषाकाे अधिकार’ भन्ने मूल नाराका साथ दिवस मनाइँदै छ । यसैलाई दृष्टिगत नाटक मञ्चन गरिएकाे हाे ।

नेपालमा दाेस्राे अन्तर्राष्ट्रिय सांकेतिक भाषा दिवस २०७६ तथा बहिरा सप्ताहकाे उद्घाटन साेही समाराेहमा प्रतिनिधि सभाका उपसभामुख डा शिवमाया तुम्बाहाम्फेले गर्नुभयाे । साे समाराेहमा भाषा आयाेगका सदस्य उषा हमाल, राष्ट्रिय अपांग महासंघका अध्यक्ष मित्रलाल शर्मा, ब्रिटिस काउन्सिलका आर्ट अफिसर नुजा तुलाधरलगायत विशिष्ट व्यक्ति उपस्थित हुनुहुन्थ्याे । 

ब्रिटिस काउन्सिलकाे सहकार्यमा राष्ट्रिय बहिरा महासंघले आयाेजना गरेकाे नाटक खैलाबैलाकाे निर्देशन सविर चुराैटेले तथा लेखन/कथा नरबहादुर बिसीले गर्नुभएकाे हाे । यसमा कलाकारहरू रश्मी अमात्य, वीरबहादुर बाेगटी, अनिता प्रजापति, ठूलाेभाइ तिम्सिना, हरिदास श्रेष्ठ, सागर सुवेदीलगायतले अभिनय गरेका थिए । साे समाराेहकाे शुभारम्भका क्रममा केन्द्रीय बहिरा मावि, नक्सालका विद्यार्थीहरूले सांकेतिक भाषामार्फत नै राष्ट्रिय गान प्रस्तुत गरेका थिए ।







 
 