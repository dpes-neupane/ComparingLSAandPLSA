

 
काठमाडौँ । सन् २०२० बाट दक्षिण कोरिया जाने नेपाली कामदारहरुका लागि कम्प्युटरमा आधारित परीक्षा प्रणाली लागु गरिने भएका छन् । 
सन् २०१९ बाट  दक्षिण कोरियाले कम्प्युटरमा आधारित परीक्षा प्रणली लागु गर्न चाहे पनि नेपाली पक्षको तयारीमा भएको ढिलाईले एक वर्ष पछि सरेको हो ।
२०१९ देखि कामदारको सीप र भाषा दुबैलाई परीक्षण गर्ने तयारी गरेको छ । २०१८ का लागि उत्तिर्ण कामदारहरुको सीप परीक्षा भने रोकिएको छ । पेपरमा आधारित परीक्षा प्रणाली २०१९ सम्म मात्रै लागु हुने इपिएस कार्यालय ग्वार्कोले जानकारी दिएको  छ ।
२०२० देखि कोरियाले कम्प्युटर प्रणालीमा परीक्षा लिनुको साथै युवाहरुको हातको सीप पनि हेर्नेछ । भाषा र सीप परीक्षामा उत्तिर्ण भएका युवालाई कोरियाले योग्य ठहर्याई रोष्टरमा नाम सवावेश गर्नेछ ।
 
नयाँ प्रणाली अनुसार कामदारको शारीरिक अवस्था पनि परीक्षण गरिने भएको छ ।

 