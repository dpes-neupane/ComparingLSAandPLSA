

 
काठमाडौं । शिक्षा र स्वास्थ्यलाइ सरकारले नै जिम्मा लिनु पर्छ भन्ने बहस अहिले चर्को छ । तर मेडिकल शिक्षालाइ सरकारले नै जिम्मा लिन र भएका कलेजलाई सरकारीकारण गर्न भने मुस्किल रहेको सरोकारवालाहरु बताउछन् । 
दुई बर्ष अगाडि गरिएको मेडिकल कलेजको सम्पत्ति मुल्यांकनको प्रतिबेदन हेर्दा एउटा मेडिकल कलेजको सम्पत्ति १० अर्ब सम्म भएको बताइएको छ । नोबेल मेडिकल कलेज विराटनगर,नेपाल मेडिकल कलेज , नेसनल मेडिकल कलेज वीरगन्ज,युनिभर्सल कलेज भैरहवा र गण्डकी मेडिकल कलेजले सरकारले किन्न चाहे क्रमश ५ अर्ब देखि १० अर्ब सम्म मुल्य हुने बताएको छ ।
नेपालका विभिन्न कलेजले फरकफरक स्तरका प्रयोगशाला, औजार र उपकरणको व्यवस्था गरेका छन् । प्रयोगशाला खर्च मात्र औसतमा २७ करोड खर्च गरिएको दाबी गरेका छन्  । त्यसो त सरकारले निजी मेडिकल कलेज खरिदको लागि आवश्यक मापदण्ड बनाउन समिति नै गठन गरेको थियो । उक्त समितीले निरीक्षण गरेर प्रतिवेदन सरकारलाइ बुझाएको छ । आशय पत्र लिसकेका मनमोहन मेडिकल कलेज भने सरकारले किन्ने तयारी अगाडि बढाइसकेको छ

 