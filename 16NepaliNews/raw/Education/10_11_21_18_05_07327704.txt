

 
डडेल्धुरा । जिल्लाको एक स्कुलका शिक्षकले विद्यार्थीकाे टाउकाे फुटाएका छन् । परशुराम नगरपालिका–२ स्थित भागेश्वर माध्यमिक विद्यालयका शिक्षकले हाेमवर्क नगरेकाे भन्दै विद्यार्थीलार्इ निर्घात कुटपिट गर्ने क्रममा टाउकाे फुटेकाे हाे । 
भागेश्वर माविमा गणित विषय पढाउने शिक्षक गजेन्द्र अवस्थीले कक्षा ६ मा अध्यनरत राम कामीकाे कुटपिटका क्रममा टाउकाे फुटाएका हुन् । कुटपिटबाट १२ वर्षीय कामीको टाउकोमा गम्भीर चोट लागेकाे भन्दै स्थानीय अस्पतालमा उपचार समेत भएकाे छैन ।
शिक्षक अवस्थीले विद्यार्थीको टाउकोमा स्केलले पिटेका थिए । नजिकैको स्वास्थ्य चौकीमा उपचार हुन नसकेपछि जोगबुढा अस्पताल पुर्‍याइएका विद्यार्थीलार्इ त्यहाँ पनि उपचार सम्भव नभएपछि कैलाली लान लागिएको पीडितकाे परिवारले जनाएकाे छ । विद्यार्थीका अभिभावकले कुटपिट गर्ने शिक्षकमाथि कारबाही गर्न र अावश्यक उपचार खर्च व्यहाेर्न माग गरेका छन् ।

 