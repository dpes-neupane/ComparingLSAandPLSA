


काठमाडौं, ८ असार । नेपाल कम्युनिस्ट पार्टी (नेकपा) को विद्यार्थी संगठन अनेरास्ववियूले विद्यार्थीबाट लकडाउन अवधि भरको कुनै पनि शुल्क नअसुल्न निजी विद्यालयलाई चेतावनी दिएको छ । 
अनेरास्ववियूले कोरोना भाइरसको महामारीको कारण अभिभावकहरु चौतर्फी रुपमा आक्रान्त भएका समयमा शुल्क उठाउने निजी विद्यालयहरुको घोरनिन्दा र भत्र्सना समेत गरेको छ ।
आइतबार प्याब्सन र एन प्याब्सनले अभिभावकलाई विद्यार्थीको भर्ना अभिलेख अद्यावधिक गर्न, २०७६ को बाँकी बक्यौता सम्भव भएसम्म चुक्ता गर्न र २०७७ सालको विद्यालयमा बुझाउनुपर्ने शुल्क भुक्तानी गर्न अपील गरेको थियो ।
निजी विद्यालयको उक्त निर्णयले कोरोनाले असहाय बनाएका अभिभावक र विद्यार्थीमाथि थप बोझ थपेको निष्कर्ष समेत निकालेको छ ।
उक्त बोझ कम गर्न अनेरास्ववियूले एक विज्ञप्ति जारी गर्दै निजी विद्यालयको उक्त निर्णयको विरोध गर्दै शुल्क नलिन अपील गरेको हो ।

 