काठमाडौं । ई–शिक्षा एप निमा एकेडेमीले स्थापनाको तीन वर्ष पुरा गरेको छ । शिक्षालाई डिजिटाइज गर्ने उद्देश्यले सन् २०१८ मा स्थापना भएको निमा एकेडेमीले हालसम्म आइपुग्दा कक्षा १० सम्मका कोर्सहरु उपलब्ध गराउँदै आएको छ ।निमासँग हाल १५० भन्दा बढी विद्यार्थीहरु जोडिएका छन् । कोरोना महामारीको कारण ई–शिक्षाको महत्व बढेसँगै निमासँग जोडिनेको संख्या बढ्न थालेको हो ।  हाल निमा एकेडेमीमा पाठ्यक्रम विकास केन्द्रबाट मान्यता प्राप्त कक्षा १ देखि कक्षा १० सम्मका शिक्षण सामाग्रीहरु उपलब्ध रहेको निमा र आउँदा दिनहरुका लागि कक्षा ११, १२ र त्यसभन्दा माथिका कोर्सहरू पनि राख्ने तयारी गरिएको निमाले जनाएको छ । साथै निमाले विस्टिम र लेट्स रिड एशियाका शैक्षिक सामग्री तथा कोर्सहरु पनि आफ्नो वेबसाइट र एपमा निःशुल्क उपलब्ध गराएको जनाएको छ ।निमा एकेडेमीका कोर्सहरूमा भिडियो, आर्टिकल, क्विज, टेस्ट, असाइनमेन्ट तथा गेमहरू समावेश गरिएको छ । निमा एकेडेमी वेबसाइट र एपमा उपलब्ध छ । निमा एकेडेमी एप आइओएस र एन्ड्रोइड दुबैमा उपलब्ध रहेको निमाले जनाएको छ ।