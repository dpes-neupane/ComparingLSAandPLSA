

 
इलाम । इलाममा बसेर लामो समयसम्म शिक्षा क्षेत्रमा काम गरेका मिलन चन्द्र सन्यासीलाई नागरिक एकता समाजले “राष्ट्रिय शिक्षा सेवा सम्मान” दिने भएको छ । सन्यासीलाई असार २८ गते एक कार्यक्रमको आयोजना गरेर सम्मान गर्ने भएको हो । 
 उनी विगत ३२ वर्ष देखि भारतको दार्जिलीङबाट इलाममा आएर इलामको शिक्षण पेसामा लागेका थिए । सन्यासी २०४४ सालमा इलाम आएका सामुदायीक, निजीहुँदै हाल महेन्द्र रत्न बहुमुखि क्याम्पसमा विगत २७ वर्ष अघिदेखि कार्यरत छन् । उनी दार्जिलीङबाट इलाम आए अनि इलामको मायाले इलामै विद्यार्थीलाई शिक्षा दिएर बसे । 

सन्यासीले पढाएका विद्यार्थीहरु अहिले नेपालका विभिन्न क्षेत्रमा कार्यरत छन् । सन्यासीले इलाममा गणित र विज्ञान विषयमा पढाएका विद्यार्थीहरु अहिले धेरै विद्यालयमा अध्यापन गरिरहेका छन् । उनलाई अहिले त्रिभूवन विश्व विद्यालयका आंगिक क्याम्पसमा २५ वर्ष सम्म लगातार काम गरेवापत दिर्ग सेवा पदकले समेत सम्मान गरिने भएको छ ।

 