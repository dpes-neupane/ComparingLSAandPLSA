


 धनुषा । गर्मी अत्यधिक बढेपछि धनुषाका विद्यालय ५ दिनका लागि बन्द गरिएको छ । शिक्षा विकास तथा समन्वय इकाइ धनुषाले गर्मीका कारण विद्यार्थीको स्वास्थ्यमा प्रतिकुल असर परेको भन्दै असार दुईदेखि ६ गतेसम्मका लागि जिल्लाका सबै विद्यालय बन्द गर्ने निर्णय गरिएको हो । 
जनकपुरधाम उप–महानगरपालिकाले पनि विद्यालय ५ दिन बन्द गर्ने निर्णय गरेको छ । विद्यालयलाई निर्णय कार्यान्वयन गर्न र गराउन अपिल गरेको छ । दुई हप्ता देखी तराईका जिल्लाहरूमा अत्यधिक गर्मी बढेको छ ।
पूर्वी तराईमा भन्दा पश्चिममा पानी पर्न नसकेका कारण तापक्रम वृद्धि भएको मौसम पूर्वानुमान महाशाखाले जनाएको छ । मनसुन नआउँदा सम्म गर्मी यही अवस्थामा रहने छ ।
मनसुन पूर्वी नेपालहुदै पश्चिम जाने भएकोले पूर्वमा भन्दा पश्चिममा अझ थप केहिदिन गर्मी रहने महाशाखाले जनाएको छ । गर्मीका कारण तराईको जनजीवन प्रभावित बनेको छ ।

 