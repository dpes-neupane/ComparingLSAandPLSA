

 
दिलिप सहनी
सिरहा ।  आइतबारदेखी सुरु हुन लागेको माध्यमिक शिक्षा परीक्षा एसइर्ई परीक्षामा सिरहामा ९ हजार ९ सय २ जना परीक्षार्थीको सहभागी हुने भएका छन् । परीक्षाको सम्पूर्ण तयारी पूराभई सकेको शिक्षा विकास तथा समन्वय इकाइ सिरहाका प्रमुख दोल राज पाण्डेले बताउनुभएको छ ।  
पाण्डेका अनुसार सिरहा जिल्लाका ७६ वटा समुदायिक विद्यालय, ५६ संस्थागत निजी विद्यालय र १ खुल्ला विद्यालय गरी कुल १३३ विद्यालयका ९ हजार ९ सय २ परीक्षार्थीहरु उपास्थित रहने छन् । 
सिरहा जिल्लाका ३८ वटा परीक्षा केन्द्रमा नियमित तर्फ ३६ वटा , प्राविधिक तर्फ १ र ग्रेडबृद्धि तर्फ १ गरी जम्मा ३८ केन्द्र निर्धारण गरिएको छ । नियमति तर्फ बाट ९ हजार ६२ , ग्रेडबृद्धि तथा पुरानो पाठ्यक्रमका २ सय ७४ , नयाँ पाठ्यक्रमका ३ सय ४४ र प्राविधिक तर्फका २ सय ३४ गरी जम्मा ९ हजार ९ सय २ परीक्षार्थी सहभागी हुनेछन् । 
परीक्षा सञ्चालन गर्ने 
परीक्षा सञ्चालन गर्न प्रत्येक केन्द्रमा १/१ केन्द्राध्यक्ष गरी जम्मा ३८ केन्द्राध्यक्ष ४७ सहायक केन्द्राध्यक्ष, ४७५ निरीक्षक , १७६ कार्यालय सहयोगी र परीक्षा सहयोगी ८३ जना गरी जम्मा ८१९ जना रहने छन् । 
सुरक्षा व्यवस्था 
प्रत्येक परीक्षा केन्द्रमा शान्ति सुरक्षाका लागि १५/१५ जना गरी नेपाल प्रहरी र सशस्त्र प्रहरी सुरक्षामा रहने व्यवस्था गरिएको छ ।
साथै परीक्षा अनुगमनका लागी प्रत्येक केन्द्र रहेका स्थानीय निकायबाट स्थानीय तहका प्रमुख प्रशासकीय अधिकृत र शिक्षा विकास तर्फका प्रमुखले अनुगमन गर्न पाउने व्यवस्था गरिएको छ । यसरी सम्पूर्ण जिल्ला भरीका केन्द्रलाई तीन भागमा सिरहा मिर्चैया र लहान लागि ३ वटा छुटा छुटै अनुगमन टोली रहने व्यवस्था रहेको शिक्षा विकास तथा समन्वय इकाइका प्रमुख दोलराज पाण्डेले बताएका छन्।
परीक्षालाई शान्ति पूर्ण र मर्यादित रुपमा सम्पन्न गराउन स्थानीय तहका प्रतिनिधि तथा जनप्रतिनिधि लगायत सम्पूर्ण क्षेत्रलाई आब्हान गर्नुको साथै परीक्षामा बाधा पुग्ने गरी अमर्यादित कार्य गर्नेलाई १ लाख रुपैयाँ सम्म जरिवाना वा ६ महिना कैद वा दुवै सजाय हुने व्यवस्था गरिएको छ । 

 