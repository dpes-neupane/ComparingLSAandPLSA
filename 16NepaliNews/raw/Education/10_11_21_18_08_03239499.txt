

 
काठमाडौं । कक्षा ११ को नियमित परीक्षाको नतिजा राष्ट्रिय परीक्षा बोर्डले शनिबार साँझ सार्वजनिक गरेको हो। बोर्डले पहिलो पटक ग्रेडिङ्ग प्रणालीमा नतिजा सार्वजनिक गरेको बोर्डका परीक्षा नियन्त्रक डम्बर बतासले बताए । 
परीक्षार्थीले कुनै एक विषयमा डी प्लस प्राप्त गरेका र कुनै एक विषयको परीक्षामा अनुपस्थित रहेका विद्यार्थीका लागि भने पुन : परीक्षा दिन पाउने बोर्डले व्यवस्था गरेको छ । बोर्डले त्यस्ता विद्यार्थीका लागि आगामी माघ २७ गते एक दिन परीक्षा संचालन गर्ने भएको परीक्षा नियन्त्रक बतासले जानकारी दिए । एकभन्दा बढी विषयमा डी प्लस भन्दा कम छ भने त्यस्ता विद्यार्थीको अर्को साल मात्रै परीक्षा दिन पाउने छन् । ग्रेडिङ प्रणाली लागु भएसँगै विद्यार्थीले विषयगत रुपमा नतिजा पाउने छन् ।
परीक्षा नियन्त्रक बतासले, ९० भन्दामाथि अंक ल्याउनेको ए प्लस, ८० देखि ८९ सम्म ए, ७० देखि ७९ सम्म बि प्लस, ६० देखि ६९ सम्मको बी, ५० देखि ५९ ल्याउनेको सी प्लस, ४० देखि ४९ सम्मल्याउनेको सी, ३० देखि ३९ सम्मको डी प्लस, २० देखि २९ ल्याउनेको डी र ० देखि १९ ल्याउनेको इ ग्रेड आउने जनाएका छन् ।
कक्षा ११ परिक्षाको नजिता http://www.neb.gov.np/results र http://neb.ntc.net.np/मा हेर्न सकिनेछ ।
 

 