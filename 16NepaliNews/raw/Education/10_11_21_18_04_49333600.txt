


काठमाडौँ । शैक्षिक परामर्श क्षेत्रका छाता संगठनहरुले प्रविधिमय व्यवसायिक शिक्षा प्रणाली विकास गर्ने कानुन बनाउन सरकारलाई माग गरेका छन् । 

बुधवार काठमाडौंमा इक्यान, नाइसले स्वदेश तथा विदेशमा उच्च शिक्षा सम्वन्धि चुनौतीको वृहत् सम्मेलन गदै विश्वमा विकसित प्रविधि अनुरुप शिक्षा प्रणाली लागू गर्ने कानुननै कमजोर रहेको औल्याएको हो ।संघीय संरचना अनुरुप प्रतिष्पर्घात्मकरुपमा सबै प्रदेशमा आधुनिक तथा व्यवसायीक शिक्षा प्रदान गर्ने नीतिहरु बनाउन माग गरेको हो ।
सरकारी शिक्षा प्रणालीमा सुधार नआउँदा सामुदायिक तथा निजी विद्यालयहरुको शिक्षा गुणस्तरमा धेरै फरक पाईन्छ । तर सरकारको चालु आर्थिक वर्षको नीति तथा कार्यक्रममा विद्यालय शिक्षाको गुणस्तर अभिवृद्धि गर्दै जीवनपयोगी शिक्षा एवं परिणाममुखी शिक्षा व्यवस्थापन कार्यपद्धति अवलम्बन गरिने घोषणा गरिएको छ ।

 