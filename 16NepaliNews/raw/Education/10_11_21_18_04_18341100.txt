


भोजपुर । भोजपुरको एक विध्यालयमा विद्यार्थीहरु एक्कासी विरामी हुन थाले पछि विद्यालय बन्द गरिएको छ । जिललाको रामप्रसादराई गाउँपालिका वडा नं ६ स्थित गोल्मारानी प्राविका ३४ जना विद्यार्थी मध्ये २८ जना विद्यार्थी बिरामी भए पछि पठनपाठननै बन्द गर्नु परेको बिध्यालयले जनाएको छ । 
बिद्यार्थीहरुमा एक्कासी सुख्खा खोकी लाग्ने , टाउको दुख्ने, रिङ्गटा लाग्ने , ज्वरो आउने लगाएतका समस्या देखिए पछि २ दिनका लागि हो । महामारीका रुपमा रोग फैलिन नदिन विहिवार र शुक्रवार बिद्यालय बन्द गरिएको शिक्षक चोलेन्द्र ओझाले जानकारी दिएका छन् ।
रोग फैलिएको बिषयमा स्वास्थ संस्थालाई जानकारी गराउँदासमेत सरोकारवाला मौन रहेको शिक्षक ओझाले गुनासो पोखेका छन् । । रोगको पहिचान र उपचारका लागि तत्काल औषधी सहितको टोली पठाउन स्थानिय सरकार संग आग्रह गयिरएको उनले बताए ।

 