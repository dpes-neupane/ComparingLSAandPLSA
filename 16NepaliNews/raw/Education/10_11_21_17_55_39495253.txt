

 
सविन लामिछाने
दमौली । माध्यमिक शिक्षा परिक्षा (एसईई) २०७५ को बार्षिक परिक्षाका लागि तनहुँ जिल्लामा रहेको २४ परिक्षा केन्द्रमा प्रति परिक्षा केन्द्रमा २५ जान सुरक्षाकर्मीको दरले दुइ सय ७५ जना सुरक्षा कर्मी परिचाल गरिने भएको छ ।  
आवश्यकता परेको खण्डमा अझै सुरक्षाकर्मी थपिने जिल्ला प्रहरी कार्यलय तनहुँका प्रहरी उपरिक्षक शिद्धिविक्रम शाहले जानकारी दिएका छन् । उनले भने- ‘प्रहरी कार्यलय नजिक रहेको केन्द्रहरुमा सात देखि ९ जना सुरक्षा कर्मी खटाईने र प्रहरी कार्यलय बाट टाढा रहेको केन्द्रमा १५ जना सम्म सुरक्षा कर्मी खटाईने छ ।’ 
जिल्लामा रहेको १० ओटा स्थानीय तह मध्ये व्यास नगरपालिकामा ७, म्यादे गाउँपालिकामा १, शुक्लागण्डकी नगरपालिकामा ७, भिमाद नगरपालिकामा १, बन्दिपूर गाउँपालिकामा ३, भानगाउँपालिकामा ३, आबुँखैरेनी गाउँपालिकामा १ र देवघाट गाउँपालिकामा १ वटा परिक्षा माध्यमिक शिक्षा परिक्षा एसईई जिल्ला समितिको बैढक बाट परिक्षा केन्द्र कायम गरीएको छ । 

यी सबै परिक्षा केन्द्रमा जम्मा ६ हजार दुई सय ९१ जना परिक्षार्थि सहभागी हुने जिल्ला विकास तथा समन्वय इकाइ तनहँका उपसचिव एवं परिक्षा शाखाका डिल्लीरमण भटराईले बताएका छन् ।
एसर्ईई परिक्षाको सम्पूण तयारी अन्तिम भईसकेको जिल्ला शिक्षा बिकास तथा समन्वय ईकाइ प्रमुख सुर्यबहादुर खत्रीले बताएका छन् । उनका अनुसार नियमित परिक्षामा ६ हजार १ सय ६८ र प्राविधिकधारमा एक सय २६ जना विद्यार्थीहरु रहने छन् । 
पूरक परिक्षा तथा ग्रेडवृद्धिको लागि नयाँ कोर्समा ४० जना र पुरानो कोर्समा २३ गरी जम्मा ६३ जना परिक्षर्थी रहने छन् । भटराईका अनुसार त्यस्तै गत वर्ष ६ हजार पाँच सय २५ जना विद्यार्थीहरुको परिक्षामा सहभागिता रहेको थियो । जस अन्तर्गत प्राविधिक परिक्षामा एक सय ३३ जना र ९२ जना पूरक परिक्षार्थीहरुको सहभागिता रहेको थियो । त्यस्तै विद्यालय पढन् छोडेका ६६ जनाले परिक्षा दिन नपाउने भएका छन् ।
त्यस्तै तनहुँ भरी २४ जना परिक्षा केन्द्राध्यक्ष, ६४ जना सहायक परिक्षा अध्यक्ष, तीन सय १८ जना निरिक्षक र १ सय २७ जना सहयोगी रहेको प्रमुख आर्चायले बताए । 
उनले भने- ‘एक परिक्षा केन्द्रमा सात देखि १५ जना सुरक्षाकर्मी, एक जना परिक्षा केन्द्र अध्क्षय, एक जना सहायक केन्द्र अध्यक्ष, दश जना निरिक्षक र तीन जना सहयोगी रहने गरी जिल्ला भरी सुरक्षा र अन्य जनसक्ती गरी जम्मा दुई सय दश जना परिचान हुने भएका छन् ।’ परिक्षा तयारीका लागि सबै परिक्षा केन्द्रमा प्रश्न पत्र , उतर पुस्तीका पुगिसकेको बताइएको छ ।

 