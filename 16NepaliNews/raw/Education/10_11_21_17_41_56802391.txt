

 
रौतहट । रौतहटमा विद्यार्थी भर्नाको विषयमा लाठी हानाहान हुँदा १९ जना घाइते भएका छन् । 
माधवनारायण नगरपालिका-४ स्थित विसुनपूर्वामा भर्नाको विषयमा दुई समूहबीच भएको झडपमा १९ जना घाइते भएका हुन्।
जिल्लाको श्री माध्यमिक विद्यालयमा विद्यार्थी भर्नाको विषयलाई विद्यालय पक्ष र भर्ना गराउन आएका अभिभावकबीच विवाद हुँदा भएको झडपमा १९ जना घाइते भएको प्रहरीले जनाएको छ ।
भर्ना गर्न आएका अभिभावकसंग र प्रधानाध्यापकबिच भर्ना फारमको विषयमा विवाद सुरु भएको हो । बच्चालाई भर्ना गराउन फर्म भरेर लिएर आएका अभिभावकलाई कुनै फारममा फोटो नमिलेको, अभिभावकको सही नभएको भनेर प्रधानाध्यापकले भर्ना लिन नमानेपछि विवाद भएको थियो।’
झडपमा विद्यालयका शिक्षक तथा व्यवस्थापन समितिका सदस्य पक्षका ८ र अभिभावक पक्षका ११ जना घाइते भएका छन् । घाइतेमध्ये १ जनालाई काठमाडौं रिफर गरिएको र दुई जनाको वीरगञ्जस्थित तराई हस्पिटलमा उपचार भइरहेको प्रहरीले जनाएको छ ।

रौतहट जिल्लाको माधवनारायन न.पा.मा रहेको श्री माध्यमिक विद्यालयमा भएको यस्तो क्रुर घट्नाको धोर भत्सर्ना गर्दै विद्यालय जस्तो शान्ती क्षेत्र भित्र यस्तो हिंसात्मक क्रियाकलापमा संलग्न सम्पूर्णलाई तत्काल कडा कारवाही गरियोस । @NepalPoliceHQ pic.twitter.com/jX7X0RlU3b
— govind giri (@girirochak) August 1, 2021 

 

 