

 
 सविन लामिछाने 
तनहुँ । तनहुँ, दमौली विज्ञान शिक्षक समाज जिल्ला कार्य समिति तनहुँ र विद्यार्थी विज्ञान क्लब तनहुँको आयोजनामा दमौलीको व्यास २ सत्यवति माध्यमिक विद्यालयमा विज्ञान सम्बन्धी अन्तर विद्यालय स्तरीय हाजिरजवाफ प्रतियोगितामा सम्पन्न भएको छ । 

प्रतियोगितामा सत्यवति माध्यमिक विद्यालयले १४ अंक पप्त गरि प्रथम भएको छ । त्यस्तै शुक्लागण्डकी नगरपालिकाको पञ्चमुनि माविले १२ अंक प्राप्त गरि द्धितिय र शुक्लागण्डकी नगरपालिकाको बालविद्या मन्दिर माविले ११ अंक प्राप्त गरि तृतिय भएको हो । 

प्रतियोगितामा तनहुँ जिल्ला भरिका ३८ वटा विद्यालय बाट सय भन्दा बढी विद्यार्थीहरुको सहभागिता रहेको थियो । विजेताहरुलाई शिल्ड, प्रमाण पत्र, मेडल र स्टेशनरी समानहरु प्रदान गरिएको हो । कार्यक्रमको उद्घाटन व्यास २ का वडा अध्यक्ष काशीराम श्रेष्ठले गरे । 
उनले आधुनिक युगमा विद्यार्थीहरु लाई विज्ञान तर्फ केन्द्रित गर्नु पर्ने बताए । उनले ज्ञानबद्र्धक कार्यक्रमहरुले उनिहरुको शैक्षिक स्तरमा थप वृद्धि र हौसाला बढ्दै जाने भएकाले यस्तो कार्यक्रमको आयोजना गर्नु पर्नेमा जोड दिएका थिए । 
विज्ञान विषय तर्फ विद्यार्थीहरुको रुची बढाउनको लागि प्रतियोगिताको आयोजना गरिउको प्रतियोगिताका संयोजक एवंम् विज्ञान शिक्षक समाजका केन्द्रिय प्रतिनिधि देवेन्द्रकुमार कणले जानकारी दिए । समाज हरेक वर्ष विद्यालय स्तरको हाजिरजवाफ प्रतियोगिता आयोजना गदै आएको छ । 
सहभागिहरुलाई दुश्य, श्रव्य र लिखित रुपमा प्रतियोगिता गराईएको विज्ञान शिक्षक समाज जिल्ला कार्य समिति तनहुँ अध्यक्ष सुदिप आर्चायले जानकारी दिए ।

 