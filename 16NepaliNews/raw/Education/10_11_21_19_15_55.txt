ललितपुर– डी.ए.भी. शुशील केडिया विश्व भारती उच्च माध्यमिक विद्यालयले भव्यताको साथ विद्यालयको २७ औं वार्षिकोत्सव समारोह आयोजना गरेको छ । यही पुस २ गते बुधबार दिउँसो २ः४५ बजे ललितपुर जाउलाखेलस्थित डी.ए.भी. शुशील केडिया विश्व भारती उच्च माध्यमिक विद्यालयमा भव्यताका साथ वार्षिकोत्सव सम्पन्न भएको हो ।कार्यक्रममा नेपालस्थित भारतीय राजदूताबासका डेपुटी चिफ अफ मिसन डा. अजय कुमारको उपस्थिति रहेको थियो । यस सँगसँगै विद्यालयका कक्षा नर्सरीदेखि १२ सम्मका विभिन्न विधाका विद्यार्थीहरूलाई वार्षिक पुरस्कार मार्फत सम्मान गरिएको थियो । विश्व साहित्य, संस्कृती, भाषा र कला क्षेत्रमा संग्लग्न मिडियाकर्मीहरुको लागि विश्व साहित्यमा लिखित तर लोपोन्मुख अवस्थामा रहेका सांस्कृतिक धरोहर र सम्पदाहरू सम्मिलित सांगितिक नाट्य यात्रा जीवनको विलक्षण अनुभब गरिएको थियो । सांस्कृतिक कार्यक्रमका वर्षभरिकै छानिएका र तिखारिएका सर्वोत्कृष्ट विद्यार्थीहरुको प्रदर्शन रहेको थियो । #डी.ए.भी. शुशील केडिया