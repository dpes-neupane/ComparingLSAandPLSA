

 
काठमाडौं । राष्ट्रिय परीक्षा बोर्डले माध्यमिक शिक्षा परीक्षा (एसईई) मा ग्रेडवृद्धि परीक्षा साउन २३ बाट सुरू गर्ने भएकाे छ । गत चैतमा सञ्चालित एसर्इर्इमा ‘सी’ ग्रेड वा सोभन्दा तलको ग्रेड ल्याउने र बढीमा दुई विषयसम्म अनुपस्थित रहेका वा दुई विषयसम्म ग्रेड उल्लेख नभएका परीक्षार्थीका लागि पूरक ग्रेडवृद्धि परीक्षा लिने भएको हाे। 
साउन २३ देखि भदौ २ गतेसम्म हुने परीक्षाको समय बिहान ८ देखि ११ बजेसम्म तोकिएको छ । परीक्षा बाेर्डका अनुसार साउन २३ गते अनिवार्य अंग्रजी र वेदविद्याश्रमतर्फ अनिवार्य संस्कृत भाषा तथा साहित्य वा अनिवार्य अंग्रजीको परीक्षा हुनेछ। यसैगरी २४ गते अनिवार्य नेपालीको परीक्षा तय भएको छ भने २५ गते अनिवार्य गणित र २६ गते अनिवार्य विज्ञानको परीक्षा लिइनेछ।
२६ गते नै वेदविद्ययाश्रमतर्फ अनिवार्य संस्कृत व्याकरण तथा अनुवाद, २७ गते अनिवार्य सामाजिक अध्ययन तथा २८ गते अनिवार्य स्वास्थ्य जनसंख्या तथा वातावरण शिक्षा र अनिवार्य संस्कृत भाषाको जाँच लिइने बाेर्डले जनाएकाे छ । यसैगरी २९ गते एेच्छिक प्रथमका सबै विषय र ३० गते ऐच्छिक द्वितीयका सबै विषयको जाँच हुनेछ। प्राविधिकतर्फ भने साउन २७ देखि सुरु भई भदौ २ गते सकिने बोर्डले जनाएकाे छ ।

 