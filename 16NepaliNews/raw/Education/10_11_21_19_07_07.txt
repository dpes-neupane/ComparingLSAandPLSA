गुल्मी । बाग्लुङको गल्कोट नगरपालिकामा रहेको रत्नलक्ष्मी माध्यमिक विद्यालयले गत मंसिर महिनामा सम्पन्न गरेको हिरक महोत्सवमा घोषित एक करोडभन्दा बढी सहयोग रकम अझै उठ्न सकेको छैन ।उक्त विद्यालयले महोत्सवको हरहिसाब सार्वजनिक गर्दै सहयोग रकम उठ्न बाँकी रहेको जानकारी गराएको हो ।महोत्सव आर्थिक समितिका कोषाध्यक्ष आशा रानाले महोत्सवमा २ करोड ५२ लाख १४ हजार २४१ रुपैयाँ सहयोगको कबोल भएकोमा १ करोड ४० लाख ५४ हजार ७ ५१ रुपैयाँमात्र उठेको छ भने १ करोड ११ लाख ५९ हजार ४९० रुपैयाँ अझै उठ्न बाँकी छ । महोत्सवमा ५४ लाख ८४ हजार ८ सय ३्र९ रुपैयाँ खर्च भएको उनले जानकारी दिएका छन् ।कबोल गरेर पनि दाताले उपलब्ध नगराएको रकम उठाउने तयारी गरिएको आर्थिक समिति संयोजक धनबहादुर श्रीसले बताए । उठेको रकमको विवरण विद्यालयको स्मारिकामा प्रकाशन गर्ने तयारी गरिरहेको विद्यालयका प्रधानाध्यापक तुलबहादुर श्रीसले बताए ।गल्कोट नगरपालिकाका उपमेयर रेनुका काउचाले विद्यालयलाई प्रविधिमैत्री र गुणस्तरीय गराउन हिरक महोत्सवमा रकम उठाइएको बताईन् ।कार्यक्रममा वडा अध्यक्ष डम्बर श्रीसले हिरक महोत्सवको बेला गरिएको बाचा पुरा गर्न केही चुनौती रहेको भन्दै सबै क्षेत्रबाट जागरुक भएर लाग्नुपर्ने बताए ।कार्यक्रममा हिरक महोत्सवमा सहयोग गर्ने ५ वटा आमा समूह तथा एक क्लवलाई ५÷५ हजार नगदसहित सम्मान गरिएको थियो । विद्यालयले गत मंसिर २५ गते देखि २९ गतेसम्म हिरक महोत्सव आयोजना गरेको थियो ।