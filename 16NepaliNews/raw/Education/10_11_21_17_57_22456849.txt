

 
बार्दिया । जिल्लाको दुदास्थित युवक माध्यमिक विद्यालयले अपाङ्गता भएका तीन बिद्यार्थीलाई जनही रु पाँच हजारको दरले छात्रवृति वितरण गरेको छ । त्यस्तै अन्य सात अन्य विद्यार्थीलाई जनही रु एक हजारका दरले छात्रवृत्ति वितरण गर्याे । विद्यालयका संस्थापक प्रधानाध्यापक र शिक्षकका स्मृतिमा विभिन्न कक्षामा अध्यनरत विद्यार्थीलाई छात्रवृत्ति वितरण गरिएको हो । 
कार्यक्रममा बारबर्दिया नगरपालिकाका प्रमुख दुर्गाबहादुर थारूले शिक्षा क्षेत्रमा क्रियाशील रुपलाल थारु र धनीरामले थारू भाषा, साहित्य कला र संस्कृतिका क्षेत्रमा उल्लेखनीय योगदान गरेको बताए । 
विसं २०४५ मा स्थापित सो विद्यालयमा आयोजित शैक्षिक तथा सांस्कृतिक कार्यक्रममा छात्रवृत्ति वितरण गर्दै नगरप्रमुख थारूले संस्थापक प्रधानाध्यापक रुपलाल र शिक्षक धनीरामले विद्यालय स्थापना गर्दा देखेका सपना आज पूरा भएको बताएका थिए। 

 