

 
हेटौंडा । प्रदेश–३ का मुख्यमन्त्री माध्यमिक शिक्षा परीक्षा (एसईई) संचालन भइरहेको केन्द्रहरूमा पुग्नुभएको छ । 
मुख्यमन्त्री डोरमणि पौडेल हेटौंडा–२ को सिद्धार्थ मावि र हेटौंडा–९ को प्रगति मावि केन्द्रमा पुगेर एसईई निरीक्षण गर्नुभएको छ । परीक्षा (एसईई) आइतबारबाट सुरु भएको हो । उहाँ परीक्षार्थीलाई हौसला प्रदान गर्नका लागि परीक्षा केन्द्रहरुमा पुग्नुभएको थियो।
परीक्षा सफलतापूर्वक भइरहेको मुख्यमन्त्रीले बताउनुभयो । उहाँले परीक्षामा सहभागीलाई शुभकामना दिनुभएको छ ।

 