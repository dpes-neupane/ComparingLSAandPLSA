

 
राजन परियार
सिन्धुली २०, माघ । अपाङ्ग कल्याण संघ सिन्धुलीले विकास र सिकाईमा ढिला भएका अपाङ्ग बालवालिकाको व्यवहारमा परिवर्तन ल्याउने उदेश्यका साथ दिवा सेवा केन्द्र सुरु गरेको छ । 
सिन्धुली जिल्लाका विद्यालयको पहँुचमा पुग्न नसकेका अपाङ्ग वालवालिकाहरुका लागि सामाजिक तथा शैक्षिक स्तर अभिवृद्धि गर्न दिवा सेवा केन्द्रको सुरुवात गरिएको हो । 

 २७ औ अन्तर्राष्ट्रिय अपाङ्ग दिवस डिसेम्वर ३, २०१८ वाट सुरुवात गरी हाल ४ वर्षदेखि १३ वर्षसम्मका ६ जना अपाङ्गता भएका बालवालिकालाई संघले सेवा दिई रहेको छ ।
 अपाङ्ग भएका बालवालिकाहरुलाई अपाङ्ग लक्षित तयार पारिएको शैक्षिक सामग्रीकोे माध्यममा अध्यापन गराइएको छ । हाल दिवा सेवा केन्द्रमा अपाङ्गता भएका बालवालिकाहरुलाई खेलखेल्न, वोलीचाली, खानापान लगायतका क्रियाकलाप सिकाउने गरिएको छ । 

पूर्ण अपाङ्गता भएका बालवालिकाहरुलाई आवाससहितको पुर्नस्थापना केन्द्र सञ्चालन गर्ने उदेश्यका साथ दिवा सेवा केन्द्रको सुरुवात गरेका अपाङ्ग कल्याण संघ सिन्धुलीका जिल्ला अध्यक्ष विरु लामाले बताउनु भयो ।
आर्थिक स्रोतको अभावका बावजुद पनि विभिन्न सरकारी तथा गैरसरकारी संघ संस्थासंग समन्वय गरी सवै खाले अपाङ्गता भएका बालवालिकालाई अध्ययन गर्न मिल्ने विद्यालय स्थापना गरी शैक्षिक प्रणालीको विकास गर्ने लामाले बताउनु भयो । 

अध्यक्ष लामाले विकास र सिकाईमा ढिला भएका अपाङ्ग बालवालिकाको व्यवहारमा परिवर्तन ल्याउने उदेश्यका साथ दिवा सेवा केन्द्र सुरु गरेको बताउनुभयो । पूर्ण अपाङ्गता भएका बालवालिकाहरुलाई आवास सहितको पुर्नस्थापना केन्द्र सञ्चालन गर्ने उदेश्यका साथ दिवा सेवा केन्द्रको सुरुवात गरेका अपाङ्ग कल्याण संघको भनाइ छ । 
आर्थिक स्रोतको अभावका वावजुद पनि विभिन्न सरकारी तथा गैरसरकारी संघ संस्थासंग समन्वय गरी सवै खाले अपाङ्गता भएका बालवालिकालाई अध्ययन गर्न मिल्ने विद्यालय स्थापना गरी शैक्षिक प्रणालीको विकास गर्ने लामाले बताउनु भयो । 

 