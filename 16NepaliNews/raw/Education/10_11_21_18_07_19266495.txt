

 

मनोज साह

रौतहट । रौतहटको चन्द्रपुर ५ मा रहेको मुनलाईट एकेडेमी प्रदेश नम्वर २ को निजी विद्यालय तर्फ उत्कृष्ट घोषित भएको छ । शिक्षा दिवसको अवसर पारेर शिक्षा मन्त्रालयको निर्णय अनुसार सो विद्यालय प्रदेश नम्वर २ को उत्कृष्ट घोषित भएको होे । 
विद्यालयको तीन बर्षेको एसइई नतिजा र विद्यालयको भौतिक पूर्वधार एवं विद्यार्थी संख्याका आधारमा मुनलाईट एकेडेमी प्रदेशकै उत्कृष्ट विद्यालय हुन सफल भएको विद्यालयका एकेडेमी डाईरेक्टर दीपक घिमिरले बताउनुभयो । करिव एक हजार ४ सय विद्यार्थी र ६० जना भन्दा बढि शिक्षक÷शिक्षिका तथा अन्य कर्मचारी रहेको विद्यालयमा विज्ञान प्रयोगशाला, स्मार्ट कक्षा, अनलाईन एजुकेशन लगायतका विधिबाट पढाई हुने गरेको उहाँले जानकारी दिनुभयो ।
पहिलो पटक प्रदेश स्तरीय निजी विद्यालयमा रौतहटको मुनलाईट एकेडेमी हुन सफल भएको हो । आमाको काख पछि अर्को पाठशाला, गुणस्तरीय शिक्षा हाम्रो प्राथमिकता भन्ने नारा लिएको मुनलाईट एकेडेमी अतिरितm क्रियाकलाप समेत उत्कृष्ट हुदै आएको छ । अभिभावक, शिक्षक÷शिक्षिका, व्यवस्थापन समिति र विद्याथीका कारण प्रदेश नम्वर २ मा उत्कृष्ट भएको विद्यालयका प्रिन्सिपल श्याम किशोर चौधरीले बताउनुभयो ।
माघ २८ गतेका दिन शिक्षा मन्त्रालयले एक समारोहका बिच मुनलाइट एकेडेमी लाइ सम्मान तथा पुरस्कार हस्तान्तरण गरेको हो । तत्कालीन उपप्रधान मन्त्री गोपालमान श्रेष्ठले मुनलाइट फाउन्डेशनका अध्यक्ष बिनोद घिमिरेलाई शिल्ड, प्रमाण पत्र, ध्वजा तथा एक लाख पुरस्कारको चेक हस्तान्तरण गर्नुभएको थियो ।
उत्कृष्ट विद्यालय बनेपछि अझ बढी जिम्मेवारी आफ्नो विद्यालयको काँधमा थपिएको मुनलाईट एकेडेमीका अध्यक्ष बिनोद घिमिरेल बताउनुभयो । विद्यालयले रौतहटमा एकदशक भन्दा अघि देखि गुणस्तरीय तथा समयसापेक्ष शिक्षा प्रदान गर्दै आएको छ ।

 