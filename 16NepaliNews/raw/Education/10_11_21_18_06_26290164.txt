

 
पोखरा । कास्कीमाघुस लिँदै गरेका जिल्ला शिक्षा कार्यालय कास्कीका दुई जना प्राविधिक घुस सहित पक्राउ परेका छन् । जिल्लाको मोदी गाँउपालिकाका दुई सामुदायिक आधारभूत विद्यालयबाट उनिहरुले घुस लिईरहेको गोप्य सुचनाको आधारमा अख्तियार दुरुपयोग अनुसन्धान आयोग क्षेत्रीय कार्यालय छापा मारेको थियो । 
आयोगको टालिले पोखराको एक रेष्टुरेण्टबाट घुस लिँदै गर्दा जिल्ला शिक्षा कार्यालयका दुई जना प्राविधिकलाई पक्राउ गरेको कार्यालयले जनाएको छ । पक्राउ पर्ने प्राविधिकमा इञ्जिनियर छविन्द्रबिक्रम खाँड र इञ्जिनियर प्रदीपकुमार बानियाँ रहेका छन् ।
उनीहरु अहिले अख्तियारको नियन्त्रणमा रहेका छन् । उनीहरुमाथि आवश्यक छानविन भइरहेको अख्तियार अनुसन्धान आयोगले जनाएको छ ।
विद्यालय भवन निर्माण कार्य सकिएपछि प्राविधिकको अन्तिम विल भरपाई समेत पेश गर्नु पर्ने भएकोले विल भरपाईको लागि प्राविधिकले एक लाख रुपैयाँ घुस मागेको स्रोतले बताएको छ ।

 