

 
काठमाडौं । संसदीय समितिले चिकित्सा विज्ञानको स्नातक तहसहित अन्य कार्यक्रमका निर्धारित शुल्क कार्यान्वयन बारेमा अध्ययन गर्न नौ सदस्य उपसमिति गठन गरेको छ ।  
प्रतिनिधिसभा अनतर्गतको शिक्षा तथा स्वास्थ्य समितिले एमबिबिएस र बिडिएससहित अन्य कार्यक्रमका निर्धारित शुल्क कार्यान्वयन बारेमा अध्ययन गर्न उपसमिति गठन गरेको हो । समितिका सदस्य सुरेशकुमार राईको संयोजकत्वमा गठित उपसमितिमा खगराज अधिकारी, योगेश भट्टराई, चित्रलेखा यादव, उमेश श्रेष्ठ, सन्तकुमार थारु, जीवनराम श्रेष्ठ, मनकुमारी केसी र एकवाल मियाँ छन् ।समितिको चैत १० गते बसेको बैठकले समितिका सभापति जयपुरी घर्तीलाई शुल्क अध्ययन उपसमिति गठन गर्न अधिकार सुम्पेको थियो ।
त्रिभुवन विश्वविद्यालयबाट छ वटा र काठमाडौँ विश्वविद्यालयबाट १२ वटा निजी मेडिकल कलेजले सम्बन्धन लिइ ती तहका शैक्षिक कार्यक्रम सञ्चालन गरिरहेका छन् । 

 