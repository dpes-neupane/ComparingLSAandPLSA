

 

कविन्द्र शेर्मा

यासोक, २२ पुष । पाँचथरको कुम्मायक गाउँपालिकामा रहेका बिभिन्न विद्यालयमा सञ्चालित योजनाहरुको अनुगमन तीव्र पारिएको छ । 
गाउँपालिकाका प्रमुख प्रशासकीय अधिकृत बाबुनन्दन मेहताका अनुसार कुम्मायकको हिमालय आधारभूत विद्यालय कुम्मायक–५, गुहेश्वरी आधारभूत बिद्यालय कुम्मायक –५, नर्कटे बालबिकास कुम्मायक–५, यसैगरी कुम्मायक –५ कै कागेश्वरी आधारभूत विद्यालय, र महेन्द्रोदय मा।बि मा सञ्चालित योजनाहरुको अनुगमन गरिएको छ ।

कुम्मायक गाउँपालिका ४ स्थित सिद्द मा।बि र स्वस्थ्य चौकी निर्माणको पनि अनुगमन गरिएको छ । यसैगरी कुम्मायक –५ कै फापर गैरा ब्यापारी सडक निर्माण र चौकी सल्लेरी सडक निर्माणको पनि अनुगमन गरिएको प्रमुख प्रशासकीय अधिकृत बाबुनन्दन मेहताले जानकारी दिनुभएको छ ।

अनुगमनका क्रममा प्रमुख प्रशासकीय अधिकृत मेहेताले गुणस्तरीय ढंगले समयमै काम सम्पन्न गर्न निर्माण समितीका पदाधिकारीहरुलाई निर्देशन दिनुभयो ।
अनुगमन टोलीमा प्रमुख प्रशासकीय अधिकृत बाबुनन्द मेहता, ईन्जिनियर महेन्द्र बास्कोटा, असिस्टेन्ट सब–इन्जिनियर डिल्ली रिजाल र प्राबिधिक सहायक भेषराज थापा सहभागी हुनु भएको थियो।

 