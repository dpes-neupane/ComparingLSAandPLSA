

 
काठमाडौं । अल्फा बिटाले अष्ट्रेलियाका २० वटा विश्वविद्यालयका प्रतिनिधिहरुकाे सहभागीतामा यस बर्षको ‘अष्ट्रेलियन एजुकेशन फेयर’ भोलि गर्ने भएकाे छ ।  
यस बर्षको मेला अल्फा बिटा इन्ष्टिच्युटको कार्यालय बुद्धनगरमा बिहान ८ बजेदेखि गर्ने भएको हो । मेलामा अष्ट्रेलियाका प्रतिष्ठित विश्वविद्यालयका प्रतिनिधिहरुसँग भेटघाट र परामर्श गर्न सकिने भएकाले यस मेलाको विशेष महत्व रहेको अल्फा बिटा इन्ष्टिच्युटका कार्यकारी अध्यक्ष द्धिराज शर्माले जानकारी दिए । 
मेलामा नेपालका लागि अष्ट्रेलियाका राजदूतको समेत उपस्थिती रहने उनले बताए । मेलामा सहभागी विद्यार्थीहरुलाई अल्फा विटाले थुप्रै सुविधा र उपहार दिने योजनासमेत बनाएको जानकारी दियो । प्लाटिनम स्पोन्सरको रुपमा सिल्क एयरले मेलामा आएकामध्ये एक जना विद्यार्थीलाई मेल्बोर्नसम्मको हवाई टिकट निःशुल्क दिने भएको छ ।

 साथै अन्य दुई जनालाई विशेष छुटमा टिकट उपलब्ध गराउने भएको छ । त्यस्तै, डायमण्ड स्पोन्सरको रुपमा रहेको एनएमबि बैंकले मेलामा आफ्नो स्टल नै राखेर शैक्षिक कर्जाको बारेमा जानकारी दिनेछ ।
मेलामा अष्ट्रेलिया जाने तयारीमा रहेका विद्यार्थीलाई सहज र छिटो प्रक्रियाबाट शैक्षिक कर्जा के कसरी दिने भन्ने बारेमा एनएमबि बैंकका प्रतिनिधिहरुले जानकारी दिने कार्यतालिका पनि तय भएको छ । 
अध्यक्ष शर्माले भने, ‘बैंकको प्रक्रियाका बारेमा जानकारी नहुँदा धेरै विद्यार्थी र अभिभावकले दुःख पाउने गरेको देखिन्छ । त्यो नहोस भन्नका लागि एनएमबिले स्टल नै राखेर विद्यार्थीहरुलाई सहज प्रक्रियाका लागि जानकारी दिने, निवेदन लिने जस्ता कुराहरु गर्नेछ ।’ अध्ययनका लागि अष्ट्रेलिया जाने इच्छा भएका विद्यार्थीहरुको लागि पहिलो शर्त भनेको आईईएलटीएस, पीटीई जस्ता भाषा परीक्षा हो- शर्मा भन्छन् ।’
 ‘अष्ट्रेलिया जाने मात्रै भनेर भएन्, आईईएलटीएस, पीटीई कसरी पास गर्ने रु के के गर्नुपर्छ त्यसका लागि रु यस्ता कुराहरु बुझ्नु जरुरी छ । त्यो सबै कुरा बुझ्ने उपयुक्त फोरम पनि हो अल्फा बिटा अष्ट्रेलियन एजुकेशन फेयर ।’ अल्फाबिटा फेयरमा आईईएलटीएस, पीटीई दुवैका स्टल बस्दैछन् । 
दुवैबाट प्रतिनिधिहरु आएर विद्यार्थीलाई परामर्श दिनेछन् । पियर्शनको इण्डियाबाट प्रतिनिधि आउने कार्यक्रम छ भने आइडीपी तथा पियर्सन दुईले गिफ्ट भौचरहरु दिँदैछन् । मेलामा गोलाप्रथाबाट यी भौचरहरु विद्यार्थीलाई उपहारको रुपमा प्रदान गरिनेछ । 
यस्तो भौचर प्राप्त गर्नेले १९ हजार रुपियाँ नतिरीकन आईईएलटीएस तथा पीटीई परीक्षा दिन पाउनेछन् । कार्यकारी अध्यक्ष शर्मा भन्छन्, ‘त्यो हुँदा सबै कुराहरु एउटै छातामुनी विद्यार्थीले खोजेको, बुझ्न चाहेको कुरा प्राप्त हुनेछ । 

 