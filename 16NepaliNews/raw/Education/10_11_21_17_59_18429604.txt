

 

अमर काफ्ले

इनरुवा । सुनसरीको हरिनगर गाउँपालिकाको भुटाहा बजारमा नेपाल भारत दुई देशीय कवि सम्मेलन हुने भएको छ । नेपाल भारतमैत्री मुशायरा नाम दिइएको कार्यक्रम भुटाहामा पहिलो पटक आयोजना गर्न लागिएको हो । स्थानीय, भाषा, साहित्य र संस्कृति प्रर्वद्धनको मुलभुत उद्देश्यसाथ सञ्चालन गर्न लागिएका बहुभाषिक कवि सम्मेलनमा नेपाल र भारतका गरी दुई दर्जन बढी कविहरुले सहभागिता जनाउने बताइएको छ । 

एलाईन्स नेपालले आयोजना गर्न लागेको कवि सम्मेलनमा नेपालीसहित, मैथिली, हिन्दी र उर्दु भाषामा कविता वाचन गरिने छ । सहभागी कविहरुको प्रस्तुतिका आधारमा बिजेता छनौट गरि पुरस्कृत गरिने संस्थाका अध्यक्ष नइम अन्सारीले जानकारी दिनुभयो ।मंसिर २ गते साँझबाट भुटाहामा रहेको श्री बालकृष्ण माबिको मैदानमा सुरु हुने कवि सम्मेलन रातभर चल्ने छ ।

प्रतियोगिताको तयारी अन्तिम चरणमा पुगेको आयोजकले जनाएको छ ।

 