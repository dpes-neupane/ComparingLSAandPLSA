काठमाडौं । आइआइएमएस कलेजद्वारा दशैं कार्निभल तथा नेपाल फूड फेस्टिभलको रुपमा सम्पन्न गरेको छ ।कार्यक्रममा नेपालका ७ वटै प्रदेशका पारम्पारीक भोजनहरुलाई समावेश गराइनुका साथै विभिन्न स्टलहरुबाट विविध मनोरञ्जनात्मक खेलहरु खेलाइएको थियो ।फूड स्टलहरुमा राखिएका परिकारहरुमा तराइको भक्का, नेवारी खाजा, दुप्का, सुदुर पश्चिमको छाच तथा पाल्पाली खानामा दर्शकहरुको उल्लेखनिय घुँइचो देखिएको थियो ।कार्यक्रमको थप आकर्षण विभिन्न सस्कृती झल्काउने प्रस्तुतिहरु दुर्गा नाच, कुमारी, घिमे नाच, लाखे नाच, मारुनी नृत्य, कौडा नाच, हुडकेली नाच तथा विद्यार्थीहरुका विविध सांगीतिक प्रस्तुतीहरु रहेका थिए ।कार्यक्रममा विद्यार्थीहरुद्वारा नेपालका विभिन्न जनजातीहरुका सस्कृति र भेषभुषा चिनारी गराउने उद्देश्यले कल्चरल र्याम्प वाक पनि गरेका थिए ।   