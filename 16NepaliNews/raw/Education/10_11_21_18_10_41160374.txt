

 

विनय तिम्सीना

इलाम । इलाममा तीन दिन अघिदेखि शुरु भएको नाटक महोत्सवमा इलामका दर्शकहरुले भरपुर मनोरञ्जन लिइरहेका छन् । लामो समयदेखि चित्त वुझदो गरि नाटक हेर्न नपाएका इलामे दर्शकहरुले अहिले भने नाटकको आनन्द लिइरहेका छन् । विहीबारबाट गौतमबुद्ध सभा गृहमा शुरु भएको महोत्सवमा शनिबार सम्ममा ६ वटा नाटक प्रर्दशन भइसकेका छन् । 

महोत्सवमा इलामका अधिकांश विद्यार्थीहरुले नाटकका पात्र र कथालाई नजिकबाट नियालिरहेका छन् । नेपाली मोटोको कथा बोक्ने नाटकमा कहिले उनीहरु आँशु बगाउँछन् भने कहिले उत्साहले रमाउछन् । शनिबार तीनवटा नाटक प्रर्दशन गरिए । शनिबारको पहिलो पालो थियो खाल्डो नाटकको । इलामकै चुलाचुलीको चुलाचुली रंगमञ्चले प्रदर्शन गरेको नाटकमा निम्न वर्गीय परिवारको विछोड र त्यो विछोडले ल्याएको वियोगलाई प्रस्तुत गरियो ।
नाटकका लेखक चेतन डर ‘आङथुपो’ले निम्न वर्गीय आदिवासी समुदायका बालबालीकाको मनोविज्ञानलाई कथामा उतारेको बताउनु भयो । कवि गिताराम निरौलाले खाल्डो नाटकको प्रस्तुतीलाई‘अग्यानी प्रस्तुती’ को संज्ञा दिनुभयो । शनिबार नै पाँचथरको नौलो साहित्यिक विहानी प्रतिष्ठानले द्वन्दकालीन घटनामा आधारित उज्यालो पाइला नामक नाटक प्रस्तुत ग¥यो । विद्यालय शिक्षा लिदै गरेको प्रकाश द्वन्दकालमा दौतरीसँगै युद्धमा होमिन्छन् । प्रकाशलाई प्रहरीले नियन्त्रणमा लिएर हत्या गर्दछ । दिदीको मानसिक सन्तुलन गुम्छ ।
बाचेकाहरु शैक्षिक जागरणमा लाग्छन् । नाटकले दिदीभाई विचको माया र बात्सल्यतालाई उजागर गरेको लेखक तथा निर्देशक प्रेम ओझाले बताउनु भयो । कार्यक्रमको तेस्रो प्रहरमा परिवर्तन थिएटर झापाको सुकुम्बासी राजा प्रर्दशन गरएको थियो । सो नाटकमा कविता नेपाल लेखक र निर्देशनमा रहनु भएको छ । इलाम, झापा, मोरङ देखि हेटौडा सम्मका नाट्यटोलीले सहभागिता जनाएका छन् ।
 

 