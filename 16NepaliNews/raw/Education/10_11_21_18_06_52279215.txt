

 
काठमाडौं । विश्वका उत्कृष्ट शिक्षकहरुको सुचीमा एक नेपाली टप ४० मा परेका छन् । डोल्पास्थित श्री यांगर गुम्बा प्राथमिक विद्यालयमा पढाउने विनोद शाही सो सूचीमा परेका हुन् । 
उनी पहिलोपटक सन् २००५ मा माथिल्लो डोल्पामा पढाउन जाँदा नेपालमा जनयुद्ध उत्कर्षमा थियो । सो क्षेत्रमा राज्यको उपस्थिति नै थिएन । नजिकैको रोडमा पुग्न ८ देखि १० दिन पैदल हिँड्नुपथ्र्यो । त्यहाँ न विजुली पुगेको थियो न टेलिफोन ।
उनले दुईवटा फ्लाइट लिए र आठ घन्टा हिँडेर आफ्नो गन्तव्यमा पुगेका थिए । सो स्कुलमा आधारभूत संरचना केही थिएनन् । यो सबै पृष्ठभूमिका बीच विनोदले आफ्नो लडाई सुरु गरे र माथिल्लो डोल्पाका गाउँहरुमा शिक्षाको उज्यालो फैलाउन सफल भए । उनलाई त्यहाँको समुदायले न्यानो स्वागत र माया दियो ।

 