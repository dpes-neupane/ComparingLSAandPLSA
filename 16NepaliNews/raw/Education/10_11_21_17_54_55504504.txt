

 
काठमाडौँ । सरकारी चिकित्सकहरुको आन्दोलनले कयौँ बिरामीहरु अल्पत्र परेका छन् । आकाशमिक सेवा बाहेकका अरु सबै सेवा बन्द गरेपछि बिरामीहरुले उपचार पाउन सकेको छैन । बिरामीहरु अस्पताल बाहिराको फलामे बेञ्चहरूमा सुतिरहेका छन् । धेरै टाँढाबाट आएका  बिरामीहरुले उपचार पाउन सकेको छैन । 
शान्ति समाजका सभापति उत्तम पुडासैनीले आन्दोलनका नाममा सरकारी चिकित्सकहरुले स्वास्थ्य सेवा ठप्प पार्नु अमानवीय भएको बताएका छन् । मानव अधिकार तथा शान्ति समाजद्वारा प्रत्येक महिनाको अन्तिम विहिवार आयोजना गरिने शान्ति काव्य प्रवाह शृङ्खलाको ७८ औँ कार्यक्रममा पुडासैनीले उक्त धारणा व्यक्त गरेका हुन् ।
प्रमुख अतिथि लेखक तथा विचारक नरहरी आचार्य थिए । कार्यक्रममा बोल्दै आचार्यले विगत ८ वर्षदेखी निरन्तर शान्ति समाजको शान्ति काव्य प्रवाहको ७८ औँ कार्यक्रममा प्रस्तुत रचनाहरु विविधतासहित उत्कृष्ट भएको बताएका छन् ।
बारा र पर्सा लगायतका जिल्लामा विनाशकारी हावाहुरीका कारण भएको जन धनको क्षतिप्रति गहिरो दुख व्यक्त गर्दै चैत बिहिबार ७८ औँ शान्ति काव्य प्रवाह काठमाडौँमा सम्पन्न भएको हो।
काव्य प्रवाहमा कविहरु राम बहादुर पहाडी, डा। जीवन अधिकारी, मदन कार्की, रत्ननीधि रेग्मी, मेनका पोख्रेल आचार्य, जयन्ता पोख्रेल लगाएत ३६ जना कविहरुले कविता, मुक्तक, गजल र गीत प्रस्तुत गरेका थिए ।

 