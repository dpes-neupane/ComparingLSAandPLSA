

 
तुलसीपुर । लागुपदार्थ दुव्र्यशनी विरुद्ध सचेतना फैलाउने उद्देश्यले यहाँको एक सामुदायिक विद्यालयले लागुपदार्थ दुव्र्यशनीविरुद्ध शिक्षाको पाठ्यक्रम बनाई लागू गरेको छ । 
घोराही–१४ स्थित बाल विकास माविले विद्यालयमा पहिलोपटक लागुपदार्थ दुव्र्यशनी विरुद्ध विद्यालयस्तरबाटै अभियान चलाउन विद्यालय शिक्षाको पाठ्यक्रममा नै यस्तो शिक्षा लागू गरेको हो ।
घोराही–१४ का वडा अध्यक्ष शक्तिराम डाँगीले शैक्षिक क्षेत्र सुधारका निमित्त चालिएको यो महत्वपुुर्ण कदम भएको भन्दै उक्त शैक्षिक पाठ्यक्रमको शुभारम्भ गर्नुभयो ।
दाङमा सामुदायिक विद्यालयतर्फ लागुपदार्थ दुव्र्यशनी विरुद्ध शैक्षिक पाठ्यक्रम नै बनाएर लागू गरिएको यो नै पहिलो हो ।
दाङका विभिन्न सामुदायिक विद्यालयमा लागुपदार्थ दुव्र्यशनी विरुद्ध सचेतनामूलक कार्यक्रम हुने गरे पनि बाल विकास माविले भने यसलाई आफ्नो शैक्षिक कार्यक्रममा राखेर पढाई शुरु गरेको विद्यालयका प्रधानाध्यापक राजेन्द्रकुमार श्रेष्ठले जानकारी दिनुभयो ।

 