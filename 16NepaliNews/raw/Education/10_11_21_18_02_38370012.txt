

 

मनोज श्रीवास्तव,

कपिलबस्तु । नेपाल भारतको सिमा नजिकैका जिल्लामा प्राबिधिक शिक्षालय नभएकोले बर्षेनी हजारौं गरिब बिद्यार्थी भारतमा गएर अध्ययन गर्न बाध्य छन् । तराईमा कृषि बिषयको प्राबिधिक तर्फ अध्ययन गर्नका लागी क्याम्पस नभएकाले, गरिब बिद्यार्थी भारतमा गएर पढन बाध्य भएका हुन् । 

कृषि पेशा र शिक्षामा रुची राख्नेका लागि जिल्लामा खोलेका महंगो क्याम्पस भन्दा घर देखि नजिक र सस्तो हुने भएकाले अधिकांश कपिलवस्तुका स्थानीय भारत जाने गर्दछन् । सस्तो हुनेभएपनि विद्यार्थीले भने भारतीय भूगोल र भारतीय मौसम लगायतका विषयमा पढ्नुपर्ने दुखेसो गर्छन् ।
यस बर्ष मात्रै ३ सय नेपाली बिद्यार्थी कृषि पढन भारत गएका छन् । भारतमा बार्षिक रुपमा १२ सय तिर्नुपर्ने र बस्नका लागि होस्टल समेत निःशुल्क रहेकाले अधिकांशका अभिभावकले आफ्ना छोराछोरी भारतमा अध्ययन गर्न पठाउने गरेकाछन् ।

 