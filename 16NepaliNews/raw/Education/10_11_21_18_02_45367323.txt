

 
काठमाडौंको मुलपानीस्थित सीसीएस् विद्यालयको बा २ क ९२५० नम्बरको बस दुर्घटना हुँदा ५९ विद्यार्थी घाइते भएका छन् । 
दुर्घटनामा घाइते भएकामध्ये ४ बालबालिकालाई आईसियुमा भर्ना गरिएको छ । विद्यालयका अनुसार घाइते १८ बालबालिकाको सिभिल अस्पतालमा उपचार भइरहेको छ । जसमध्ये ३ जनालाई आईसियुमा राखिएको छ । यस्तै, मध्यपुर अस्पतालमा ४१ बालबालिकाको उपचार जारी रहँदा एक जना आईसियुमा छन् । दुर्घटनामा परी बसका सह–चालक गम्भीर घाइते छन् ।
निरन्तर वर्षाले साँघुरो सडकको छेउ भासिँदा बस दुर्घटना भएको विद्यालयले जनाएको छ ।
अभिभावकले भने क्षमताभन्दा बढी विद्यार्थी राखिएका कारण बस दुर्घटना भएको दावी गरेका छन् । उता, भक्तपुर प्रहरीले दुर्घटनाको अनुसन्धान भइरहेको जनाएको छ ।

 