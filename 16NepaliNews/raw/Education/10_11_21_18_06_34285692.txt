

 

बसन्त लिम्बू

ताप्लेजुङ । प्रश्नपत्र ‘लिक’ भएपछि ताप्लेजुङमा आज हुने भनिएको कक्षा ८ को पेशा, व्यवसाय र प्रविधि विषयको जिल्लास्तरीय परीक्षा स्थगित भएको छ । जिल्ला सदरमुकाममा रहेको लिटलवुद्ध वोर्डिङ स्कुलले शुक्रवार गर्नुपर्ने परीक्षा बिहीवार नै गराएपछि जिल्ला भरको परीक्षा प्रभावित भएको हो । 
स्थगित परीक्षा आगामी चैत्र २० गते विहान ११ वजे देखि सञ्चालन गरिने जिल्ला शिक्षा अधिकारी चैतन्यप्रसाद निरौलाले जानकारी दिनुभयो । सो विषयको प्रश्न पत्र आज नै तयार पारि जिल्लाका सवै विद्यालयमा पठाउने जिसिअ निरौलाले जानकारी दिनुभयो । प्रश्नपत्र सम्वन्धित विद्यालयमा पु¥याउन श्रोत शिक्षकहरुले सहजिकरण गर्ने उहाँको भनाई छ । यता लिटलवुद्ध वोर्डिङ स्कुलका प्रधानाध्यापक युवराज गिरीले भने विद्यालयले नियतवस आजको परीक्षा हिजो नगरेको वताउनुभयो ।
आफुहरुले विद्यार्थीलाई परीक्षा तालिका दिँदा ओपिटिको ठाउँमा ओभिडि लेखिएपछि सो विषयको परीक्षा हिजो नै गराएको प्रष्ट पार्नुभयो । कक्षा ८ को परीक्षामा जिल्लास्तरीय आधारभूत परीक्षा समितिले जिल्लाभरका विद्यालयका लागि एउटै प्रश्नपत्र तयार पार्छ । भौगालिक रुपले विकट रहेको ताप्लेजुङमा प्रश्न पत्र लिक भएपछि पुनं परीक्षा सञ्चालन गर्नुपर्दा असहज भएको छ ।
यता अस्थायी शिक्षकहरुको परीक्षा समेत चाँडै नै हुने भएकाले जिल्लाका विभिन्न विद्यालयका अस्थायी शिक्षकहरु समेत परीक्षाको तयारीमा जिल्ला वाहिर गएकाले पनि थप समस्या भएको ग्रामीण भेगका विद्यालयका प्रधानाध्यापकहरुले गुनासो गरेका छन् ।

 