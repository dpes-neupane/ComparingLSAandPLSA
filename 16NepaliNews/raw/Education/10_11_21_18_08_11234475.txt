

 
राजविराज । एक सातायता बढेको जाडो कारण जनजीवन कस्टकर हुन थालेपछि सप्तरीका सामुदायिक विद्यालयहरु यही पुस २६ गतेसम्मका लागि बन्द गरिएको छ । 
जिल्ला शिक्षा कार्यालयको निर्णयानुसार जिल्लाका ४१२ ओटै समुदायिक विद्यालयहरु २६ गतेसम्मका लागि बन्द गरिएको हो ।
यसअघि, कार्यालयले बिहीबार र शुक्रबार बिदा दिएको थियो । तर, मौसममा सुधार नआएपछि थप पाँच दिन विद्यालयहरु बन्द गर्ने निर्णय गरिएको नेपाल शिक्षक महासंघ सप्तरीका अध्यक्ष फुलेश्वर मण्डलले जानकारी दिए ।
 

 