

 
ज्योतिकुमार पन्थी
गुलरिया, २३ मंसिर । बर्दिया जिल्लाको पाँच नगरपालिकामा विद्यालय सुधार कार्यक्रम सुरु हुने भएको छ । यु.के. एडको सहयोगमा प्राकृतिक विपद्बाट हुने जोखिमलाई न्यूनीकरण गर्न विद्यालय सुधार कार्यक्रम सुरू गर्न लागिएको हो ।  

यु.के. एडको आर्थिक सहयोगमा गुलरिया नगरपालिका, बारबर्दिया नगरपालिका, मधुवन नगरपालिका, ठाकुरबाबा नगरपालिका र राजापुर नगरपालिकामा विद्यालय सुधार कार्यक्रम सुरू गरिएको हो । भविष्यमा हुने प्राकृतिक विपद् न्यूनीकरण गर्न विद्यालय सुधार कार्यक्रम कार्यक्रम सुुरु गरिएको हो । 
बर्दिया जिल्लाको पाँच नगरपालिकामा रहेका विद्यालय मध्य करिव ६ सय कक्षा कोठाको सवलिरण गरिने भएको छ । यु.के. एडको सहयोगमा बिपत कम गर्न सवलिकरण कार्यक्रम फलदायी हुने गुलरिया नगरपालिकाका प्रमुख मुक्तिनाथ यादवले बताउनुभयो । 
कार्यक्रममा मुधवन नगरपालिकाका प्रमुख गणेशबहादुर क्षेत्री, बारबर्दिया नगरपालिका प्रमुख दुर्गाबहादुर थारू, ठाकुरबाबा नगरपालिकाका प्रमुख घननारायण श्रेष्ठलगायतले समझदारी पत्रमा सोमबार हस्ताक्षर गर्नुभएको छ ।

 