

 
काठमाडौं । दशैंतिहार साथीभाइ र परिवारसँगको जमघट गर्ने मात्र नभई फुर्सदको समय पनि हो । धेरैले यो फुर्सदलाई सदुपयोग गर्न किताब पढ्ने र मनोरञ्जन गर्ने गर्दछन् । त्यसैले यो समयमा सबैभन्दा धेरै पुस्तक विक्री हुने गर्दछ । तर, प्रविधिको पहुँचसँगै किताब किन्ने र पढ्नेको संख्या भने कम हुन थालेको छ । 

नयाँ कुराको जिज्ञासा भएको र ज्ञानको तिब्र भोक हुने मानिसहरुले बढी पुस्तक पढने र आधुनिक खोज सम्भव हुने मनोवैज्ञानिकको दावी छ । नेपालमा अहिले ८० प्रतिशत जनता साक्षर छन । तर कोर्षको बाहेक अन्य पुस्तक पढने नेपालीको संख्या घटदै गएको छ । व्यस्त जिवन शैली र समाजिक संजालको बढदो प्रयोगले पुस्तक पढनेको संख्या घटेको सर्वसाधारणको बुझाइ छ । 
दशै,तिहारको समयमा पुस्तक पसलहरुमा नयाँ नयाँ पुस्तक खोज्न आउने ग्राहकको भिड् नै हुने गर्दथ्यो । तर, तर अहिले दृश्य फेरिएको छ, प्राय पुस्तक पसल खाली देखिन्छन् । धेरैले चाडपर्वमा पढ्ने पुस्तकको लामो सूची बनाउने गरेको भएपनि पुस्तक खरिद गर्न भने कम आउने व्यवसायीको तर्क छ । 
नेपाली पाठकमा विदेशी पुस्तकको आकर्षण पनि उत्तिकै छ । तर सरकारले विदेशी पुस्तकहरुमा १० प्रतिशत भन्सार लगाउने हुनाले विदेशी पुस्तक ल्याएर विक्री नहुने जोखिम भने उस्तै छ । त्यसैले पनि पर्वमा पुस्तकको आकर्षण भने कम भएको छ । पुस्तक पढ्ने र बेच्ने नै दशैंमा भने जस्तो पुस्तक नपाउने र पाएपनि पुस्तकको मूल्य उच्च हुने गरेको दुखेसो गर्दै आएका छन् । 

 