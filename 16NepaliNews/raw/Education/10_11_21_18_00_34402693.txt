

 
भक्तपुर । कक्षा १२ को ग्रेड वृद्धि मौका परीक्षाको नतिजा सार्वजनिक भएको छ । आज बुधबार राष्ट्रिय परीक्षा बोर्डलेकक्षा १२ को ग्रेड वृद्धि मौका परीक्षाको नतिजा सार्वजनिक गरेको हो । 

७६ हजार दुई सय २७ जनाले परीक्षा दिएको थियो । नतिजा अनुसार ए प्लस ल्याउने ८४, ए ल्याउने दुई सय ८४, आठ सय ४० ले बी प्लस, तीन हजार ३७३ बी ल्याउने, सी प्लस ल्याउने नौ हजार ७५१, सी ल्याउने २१ हजार ५७४ र डी प्लस ल्याउने २२ हजार २९७ रहेको राष्ट्रिय परीक्षा बोर्ड सानोठिमीका परीक्षा नियन्त्रक कृष्णप्रसाद शर्माले जानकारी दिए ।
त्यसैगरी ग्रेड डी ल्याउने १० हजार ४४७ र ई ल्याउने सात हजार ५७७ ले ल्याएको उनले जनाए ।

 