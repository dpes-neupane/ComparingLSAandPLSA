

 
कसैले प्रेम गर्नु पाप हो भने
कसैले प्रेम गर्नु भुल हो भने
कसैले प्रेम गर्न नजान्नु महाभुल पनि भने
कसैले के भने कसैले के भने
कसरि गरौ प्रेमको परिभाषा म ??? 
भर्खर १९ / २० को उमेर बढ्दै थियो गुलाबी ओठमा जवानी चढ्दै थियो कसैको रुवाबासी,उठिबास पनि देखेको थिए भित्ताभरि प्लस माइनस लेखेर कोहि कवि ,कोहि पागल बनेका  मार्न र मर्न तयार भएका कसैले हाँस्न बिर्सेर रुन सिकेको  धेरैको आँशु रित्तिएको पनि देखेको थिए अब कसरि परिभाषित गरौ म प्रेमलाई ?
सोच्थे,कल्पना गर्थे,सपना देख्थे 
जसलाई चाहन्छु उसलाई पाउँछु
उसको काखमा जीवन जिउछु
म आफै प्रेमको परिभाषा दिन्छु 
यस्तैयस्तै सोच्थे ,घोरिन्थे 
उनीले मन पराइन् मैले पनि मन पराए 
हामी दुबैले मन परायौ
आजभोलि भन्दाभन्दै दिनरात गन्दागन्दै
हामी मायामा अन्धो भइ हरायौ
कहाँ सजिलो थियो र खुलेर प्रेम गर्न ?
कसैसंग बोल्दैमा हिड्दैमा त कानेखु़शी चल्थ्यो
पानी पधेँरो मेलापातमा चर्चा हुन्थ्यो
अन्तरजातिय त कुरै छाडौँ सोच्न सम्म पनि
कि भाग्नैपर्छ,कि मर्नैपर्छ कि मारिनैपर्छ
कि प्रेम शब्दसंग हार्नैपर्छ
म चाहन्थे, सोच्थे जसरि मैले जित्नैपर्छ
जातभात भन्ने प्रथा तोड्नैपर्छ
आखिर संगै जिउने संगै मर्छौ भने 
हाम्रो दुई मुटुलाई जोड्नैुपर्छ
कुसंस्कार र जातिय खाडल पुर्नुपर्छ
भनेजस्तो सजिलो त कहाँ हुदोरहेछ र ?
सजिलै भेट्न मनका कुरा साट्न  मायाप्रेमको कसिलो डोरी बाट्न नमस्ते र सोलमारी कहिले कुनौरी कहिले टेडी खोला,कहिले ढुंगेश्वर  झमझम परिरहेको पानीमा झरि नछेक्ने तिम्रो सलको छाता दुबैले ओढेर हात समाउदै  हल्का लजाउदै,मिठामिठा गफ गर्दै मुस्कुराउदै मस्किदै  बरु आकाश फाटिएला,धर्ति भासिएला  नछुटिने बाचा कसम खादै  पलाएको प्रेम सजिलै मर्ने छैन फूल्नै नपाई कोपीलामा झर्ने छैन  यदि यसो भएमा उनीसंगै रम्न पाएमा भाग्यमानी सम्झिन्छु आफूले आफैलाई ~✍️
(रामेछापमा जन्मिएका लेखकबुढाथोकी हाल जापानमा बसोबास गर्दै आएका छन् )

 