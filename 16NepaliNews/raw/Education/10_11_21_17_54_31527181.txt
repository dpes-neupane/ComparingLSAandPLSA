

 
रामहरि श्रेष्ठ
२० जेष्ठ, ओखलढुंगा । ओखलढुंगाको चिशंगुगढी गाउँपालिकाले एक विद्यालयलाई ६ थान कम्प्युटर हस्तारन्तरण गरेको छ ।  

प्रविधिमैत्री शिक्षा प्रदान गर्न गाउँपालिकाले वडा नम्बर दुई खानी भञ्याङस्थित सरस्वती माध्यमीक विद्यालयलाई ६ थान कम्प्युटर हस्तान्तरण गरको हो । सोमबार एक कार्यक्रमकाबीच गाउँपालिका प्रमुख निशान्त शर्माले विद्यालयका प्रधानध्यापक नेत्र बहादुर थापालाई कम्प्युटर हस्तान्तरण गरे । 
विद्यालय शिक्षमा व्यावहारिक शिक्षलाई जोड दिने उदेश्यले कम्प्युटर प्रदान गरिएको गाउँपालिका अध्यक्ष निशान्त शर्माले बताए । उनले विद्यालय शिक्षामा कम्प्युरट अनिवार्य रहेकाले यसले विद्यार्थीहरुको शैक्षिक गुणस्तरमा थप टेवा पुग्ने विश्वास ब्यक्त गरे ।
विद्यालयमा सोमबारबाटै सुरु भएको आईएसीएजी अन्तरगत कृषि विज्ञान विषयको कक्षाका लागि कम्प्युटर अनिवार्य भएको र कक्षा ६ देखि ८ सम्म कम्प्युटर कक्षा सञ्चालन भएकाले समेत यसको उपयोग महत्वपूर्ण हुने विद्यालयका प्रधानध्यापक नेत्र बहादुर थापाले बताए । 
उनले शैदान्तिक रुपमा कम्प्युटर विषय बढ्दै आएका विद्यार्थीहरुले व्यावहारिक रुप मै कक्षा लिदाँ सिकाई उपलव्धी बढी हुने बताए । कार्यक्रम कै अवसरमा वडा पालिकाले पनि विद्यालयका ३७ जना विद्यार्थीहरुलाई झोला बितरण गरेको छ । विद्यालयमा अध्यनरत कक्षा १ देखि ५ सम्मका ३७ जना छात्रछात्रालाई वडा अध्यक्ष तथा विद्यालय ब्यवस्थापन समितिका अध्यक्ष नरेन्द्र बस्नेतले झोला बितरण गरेको सरस्वती माध्यमीक विद्यालयका शिक्षक कोषराज निरौलाले बताए । 
गाउँपालिकाबाट कम्प्युटर र वडा पालिकाबाट झोला पाएपछि विद्यालयमा अध्यनरत विद्यार्थी तथा शिक्षकहरु खुसी भएका छन् । सोही कार्यक्रमका विद्यालयले यस वर्षबाट सुरु गरेको प्राविधिक धार अन्तरगत कृषि विज्ञान विषयको कक्षा उत्घाटन समेत गरिएको छ । 
ग्रामिण क्षेत्रमा प्राविधिक धारको पठनपाठन सुरु गरी ब्यरोजगार घटाउने उदेश्यले कक्षा ९ देखी १२ सम्म कृषि विज्ञान विषयको पठनपाठन सुरु गरिएको विद्यालयले जनाएको छ ।

 