

 
काठमाडौँ । मुक्तककार कल्पना तामाङद्वारा लिखित मुक्तक संग्रह ‘हिउँको आगो’ सर्वाजनिक भएको छ । सोमबार राजधानीको पर्यटनबोर्डको सभाहलमा लेखक तामाङको मुक्तक संग्रह ‘हिउँको आगो’को विमोचन गरिएको हो । 

  कार्यक्रमा बरिष्ठ गजल तथा मुक्तककार ज्ञानुवासार पौडेलले विमोचन गरेका थिए । मुक्तक संग्रहमा बर्तमान नेपाली परिवेश झल्काउने समाजको यथार्थलाई शब्दमा चित्रण गरिएको छ । समाजमा भएका विभेद, विदेशीनु परेका पीडा मुक्तकमा समाबेश गरिएको छ । कार्यक्रममा साहित्यकार गोविन्द गिरी, निर्मोही ब्यास र ज्ञानुवासार पौडेलले लेखक तामाङ बधाई, शुकामना तथा मुक्तक संग्रहमाथि समिक्षा गरेका थिए ।

मुक्तक संग्रह ‘हिउको आगो’लाई मधुवन साहित्यिक प्रतिष्ठानले प्रकाशन गरिएको छ । रामेछापको मन्थली नगरपालिका ४ मा जन्मेका मुक्तककारण तामाङ एक दशकदेखि साहित्यिक यात्रामा क्रियाशिल छिन् । कार्यक्रम सजना वाईबा ‘सन्ध्या’ले संचालन गरेकी थिईन् । 


 
 