

 
सुरेश श्रेष्ठ
दाङ, भदौ २। दाङमा नेपाल शिक्षक संघले शिक्षा विकास तथा समन्वय इकाइ दाङको कार्यालयमा धर्ना दिएकाे छ ।  

सत्ता र सत्तारुढ दलको इच्छा पूरा गर्न आस्थाको आधारमा संघमा आवद्ध शिक्षकहरुलाई भेदभाग गरी सरुवा , प्रधानाध्यापक नियुक्ति लगायतका सेवा सुविधाबाट बञ्चित गर्ने गरी दाङमा काम अघि बढेको भन्दै सोमबार संघले दाङको कार्यालयमा धर्ना दिएको हो । 

शिक्षकहरुले बिहान १० बजेदेखि कार्यालयको मुल ढोकामा धर्ना दिएपछि सेवाग्राही कार्यालय प्रवेस गर्न पाएका छैनन् । आज कार्यालयको काम ठप्प भएको छ । नेपाल शिक्षक संघ दाङका अध्यक्ष युुवराज बस्नेतले शिक्षा विकास तथा समन्वय इकाइ, गाउँ र नगर शिक्षा समितिहरुले नेपाल शिक्षक संघमा आवद्ध भएका शिक्षकहरुलाई भेदभाव हुने गरी काम गरेको प्रमाण आफूहरुलाई प्राप्त भएको भन्दै त्यस्ता कार्यको विरुद्ध कडा धर्ना गरिएको जानकारी दिएका छन् ।

सत्ताको आडमा थालिएका यस्ता दुराग्रहीपूर्ण गतिविधिहरुप्रति आपत्ती र खेद प्रकट गर्दै शिक्षा जस्तो अति संवेदनसील र राजनीतिबाट मूक्त रहनुपर्ने क्षेत्रमा चरम राजनीतिक हस्तक्षप नगर्न संघले अनुरोध गरेको छ । शिक्षा क्षेत्रमा हुने राजनीतिक हस्तक्षेपले शिक्षालाई आश्चर्यचकित पारेको भन्दै विज्ञप्तिमा यस्ता विकृति र बिसंगतिहरुलाई अन्त्य गर्न जस्तो सुकै कडा कदम चाल्न पनि नेपाल शिक्षक संघ तत्पर रहेको विज्ञप्तिमा उल्लेख गरिएको छ ।

हस्तक्षेका विरुद्ध बिरोध कार्यक्रमहरु गर्न बाध्य भएको जानकारी गरादै विज्ञप्तिमा आफूहरुको विरोध कार्यक्रमहरुले शिक्षा क्षेत्रमा देखापर्ने असुविधाहरुप्रति सम्वन्धित पक्ष नै जवाफदेही हुनुपर्ने उल्लख गरिएको छ । आफूहरुको सशक्त विरोधमा सक्रिय रुपमा सहभागि हुन नेपाल शिक्षक संघमा आवद्धमा सम्पूर्ण शिक्षकहरुलाई अपिल गरेको छ ।

 