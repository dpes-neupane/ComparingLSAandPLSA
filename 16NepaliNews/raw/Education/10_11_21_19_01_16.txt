 बाल्यकालमा आकाशमा जहाज उडेको देख्दा मुन्टो ठड्याएर आँखाले भ्याएसम्म जहाजलाई पछ्याउने जनक अधिकारीलाई यसरी नै उड्ने रहर सानैदेखि थियो । उनको त्यो रहरलाई साकार पार्न उनको मेहनत र परिवारले पनि सघायो । परिणामस्वरुप सन् २००९ मा उनी पाइलट पेशा अँगाल्दै जहाजको ककपिटमा पुगे ।हुन त नेपाली आकाश जोखिमयुक्त आकाशहरु मध्येमा गनिन्छ र थुप्रै जहाज दुर्घटनाका खबरले जो–कोहीलाई बेलाबखत त्रसित पार्ने गर्छ । त्यसैले पनि होला पाइलट पेशाका लागि कमैमात्र परिवारले आफ्ना छोराछोरीलाई प्रेरित गर्दछन् ।क्याप्टेन जनकका परिवारले दुर्घटनालाई भवितव्यको रुपमा हेर्दै जनकको सपनाको उडानलाई खुला आकाशमा उड्ने अनुमति दिएको थियो । जनकको उडान यात्रा सन् २००९ देखि सुरु भएको थियो भने उनको व्यावसायिक उडान २०१० देखि सुरु भयो ।दक्षिण अफ्रिकाबाट पाइलटको कोर्स पूरा गरेका क्याप्टेन जनक हाल सौर्य एअरमा कार्यरत छन् । उनी एभियसन सम्बन्धी सम्पूर्ण अध्ययन तथा तालिम प्रदान गर्ने ‘गीता एभियसन’का सञ्चालक पनि हुन् ।आकाशमा विमान उडेको र उडाएको देख्दा जति सहज लाग्छ त्यो कार्य उति नै कठिन पनि छ । सिभिल एभियसनले नेपालको आकाशमा देखिँदै आएको रुटको समस्या समाधानका लागि प्रविधिको प्रयोगमा जोड दिनुका साथै सुरक्षा मापदण्डमा विशेष ध्यान दिएको छ । यसले विमान कम्पनीहरुमा र क्रु सदस्यहरुमा आत्मविश्वासको विकास भएको देखिन्छ । यसैले पनि यो पेशा प्रतिको आकर्षण बढ्दो छ । साथै नेपालमा निर्माण भइरहेका राष्ट्रिय तथा अन्तर्राष्ट्रियस्तरका विमानस्थल र बढ्दै गइरहेका विमान कम्पनीहरुका कारण पनि यो पेशाप्रति आकर्षण बढ्दो छ ।नेपालमा एभियसनसम्बन्धी अध्ययन अध्यापन हुने गरे पनि पाइलट तालिमका लागि भने विदेश नै जानुपर्ने बाध्यता छ । यसले लाखौं रकम खर्चिनुपर्ने बाध्यता, भिसाको समस्यालगायतले विद्यार्थीहरु मर्कामा पर्दै आएका छन् । यसको अन्त्यका लागि क्याप्टेन जनक अधिकारी विगत १० वर्षदेखि प्रयासरत छन् । उनको प्रयास नेपालमै फ्लाइट स्कूल संचालनमा ल्याउने र लामो समयदेखि विदेशीदै आएको नेपाली लगानी स्वदेशमै रहोस् भन्ने हो ।पाइलट बन्न चाहनेका लागि ‘गीता एभियसन’गीता एभियसनका सञ्चालक क्याप्टेन जनक अधिकारी हालसम्म नेपालमा जम्मा ३८५ जनामात्रै क्याप्टेन रहेको र यसको वृद्धिका लागि नेपालमा पनि एभियसनको तालिम हुनुपर्ने बताउँछन् । नेपालमा हाल एअरलाइन्सहरुको वृद्धि भएसँगै पाइलटहरुको माग पनि बढेको छ ।नेपालमा एभियसनसम्बन्धी सम्पूर्ण अध्ययन अध्यापनका लागि भनेरै सन् २०११ मा स्थापना भएको थियो ‘द एभियटर’ । द एभियटर सन् २०१७ मा गएर ‘गीता एभियसन’ बन्यो । गीता एभियसनले विदेशमा गएर पाइलट अध्ययन गर्नुपर्ने बाध्यता अन्त्यका लागि पहल गर्नुका साथै हाललाई विदेशमा पाइलट पढ्न जान चाहनेहरुका लागि सहजीकरणको काम गर्दै आइरहेको छ ।एभियसनका संचालक अधिकारी भन्छन्, ‘गीता एभियसन एउटा कम्प्लिट सलुसन हो । हामी एभियसन सम्बन्धी सम्पूर्ण कार्यमा मात्रै केन्द्रित छौं । नेपालमा फ्लाइट स्कूल नभएका कारण गीता एभियसनले अन्य मुलुकमा पाइलट पढ्न इच्छुक विद्यार्थीहरुलाई सहजीकरण गर्ने गरेको छ । यतिमात्रै होइन, एभियसनले एभियसनसम्बन्धी सवै जानकारी र कक्षाहरू पनि सञ्चालन गर्दै आइरहेको छ ।’गीता एभियसनको काठमाडौंमा मात्रै तीनवटा शाखा कार्यालय संचालनमा छन् । पुतलिसडकमा मुख्य कार्यालय रहेको यस एभियसनको शाखाहरु पुतलीसडक र ज्ञानेश्वरमा छन् । यी शाखा कार्यालयमार्फत क्याविनको तालिमसँगै अन्य तालिमहरु पनि सञ्चालन हुने गरेको छ । यसैगरी, एअरलाइन्सको टाइप तालिम पनि गीता एभियसनले सञ्चालन गर्दै आएको छ ।क्याप्टेन जनक गीता एभियसनबाट पाइलट, इन्जिनियरदेखि एअर होस्टेसको पनि तालिम दिइँदै आएको बताउँछन् । दक्ष व्यक्तिहरुबाट दिइने तालिमसँगै विद्यार्थीहरुको वृद्धिविकासका लागि विभिन्न क्षेत्रका सफल तथा चर्चित व्यक्तित्वहरुसँगै अन्तर्कृयात्मक अनुभव आदानप्रदान पनि गर्ने गरिएको उनी बताउँछन् ।गीता एभियसनले पाइलट अध्ययनका लागि चाहिने सम्पूर्ण खुराक पस्किँदै आएको छ । एभियसनबारे शून्य ज्ञानका साथ विदेश जाँदा विद्यार्थीहरुमा हुने अन्यौलता हटाउन केन्द्रित छ एभियसन । पाइलट अध्ययनका लागि ब्रिज कोर्सको पनि व्यवस्था गरेको छ गीता एभियसनले । यस्तो कोर्सले विद्यार्थीहरुले नेपालमै एभियसनबारे जानकारी हासिल गर्न मद्दत गर्ने र विदेशको फ्लाइट स्कूलमा अध्ययन तथा तालिममा सहज हुने क्याप्टेन जनक बताउँछन् । यस्ता कोर्स लिएर विदेशको फ्लाइट स्कूलमा जाँदा ज्ञानसहितको सहभागिता हुने हुँदा विद्यार्थीहरुमा परिपक्वता र बुझाइमा पनि सहज हुने अधिकारीको तर्क छ ।गीता एभियसनले नेपालमै सीपीएल (कमर्सियल पाइलट लाइसेन्स), एटीपीएल (एअरपोर्ट ट्रान्सपोर्ट पाइलट लाइसेन्स) र सिमिलेटर तालिम पनि प्रदान गर्दै आएको छ । सँगै रेडियो कम्यूनिकेशनलगायत परीक्षाको तयारी गराएर मात्रै बाहिर पठाउने गरेको छ ।कसले पढ्न पाउँछन् पाइलट ?पाइलट अध्ययन गर्नका लागि सिभिल एभियसनको मापदण्डअनुसार विद्यार्थी छनौट हुने गरेको छ । १२ कक्षा (प्लस टु) सकेपछि पाइलट अध्ययनका लागि आवेदन दिन सकिन्छ । २००१ बाट सिभिल एभियसनको मापदण्डअनुसार प्लस टुमा साइन्स, म्याथ, फिजिक्स लिएर पढेका विद्यार्थीले यस तालिममा सहभागी हुन पाउँछन् ।त्यसैगरी, पाइलट पढ्न स्वास्थ मापदण्ड पनि पूरा गर्नुपर्ने हुन्छ । जनरल फिजिसियन, नाक, कान, घाँटी र आँखाको जाँच गरी चिकित्सकबाट स्वास्थ्य सर्टिफिकेट लिएर मात्रै पाइलट अध्ययनका लागि सहभागिता जनाउन पाइन्छ । पाइलट अध्ययनका लागि उमेरको पनि निश्चित समयावधि तोकिएको छ । नेपालको सन्दर्भमा १८ वर्ष पुगेको हुनुपर्छ । तर तालिम सुरु गर्नका लागि भने १६ वर्षपछि नै पाइने क्याप्टेन जनक बताउँछन् । नेपालमा हाल प्लस टु पास गरेपछि विद्यार्थीहरु यस क्षेत्रमा आकर्षित हुने गरेका छन् ।तालिम अवधिपाइलट अध्ययन गर्न चाहनेले समयलाई भन्दा अध्ययन र तालिमलाई प्राथमिकतामा राख्नुपर्ने अधिकारी बताउँछन् । छिटो सक्छु भनेर पाइलटको तालिम सकिँदैन । यसको लागि अन्य विषयको अध्ययन गर्दा निश्चित समयावधि तोकिए जसरी कुनै निश्चित समयावधि तोकिएको हुँदैन । पाइलटको अध्ययन र तालिम पुरा गर्ने अवधि विद्यार्थी आफैमा भर पर्छ ।पाइलट पढ्ने विद्यार्थीले स्कूल कलेजको जस्तो समय आएपछि परीक्षा दिएर पास गर्ने भन्ने हुँदैन । तालिम गर्दै जाँदा आफूले अब म सक्षम छु भन्ने महसुस गरेपछि मात्रै लाइसेन्सको लागि परीक्षा दिन सकिन्छ । सामान्यतया परीक्षा भन्ने बित्तिकै डराउने प्रवृत्ति विद्यार्थीहरुमा हुन्छ तर त्योभन्दा फरक पाइलट अध्ययनमा हरेक दिन परीक्षा दिनुपर्ने हुन्छ । हरेक दिन प्रशिक्षार्थीले केही न केही जान्नुपर्ने हुन्छ, यसले विद्यार्थीहरुलाई निखार्दै लैजाने क्याप्टेन जनकको अनुभव छ ।लाइसेन्स दिने संस्थाले विभिन्न सिफ्टमा परीक्षा लिइरहेको हुन्छ । विद्यार्थी आफैले अब म सक्षम छु र म परीक्षा दिन तयार छु भन्ने लागेपछि अनलाइन वा आफै उपस्थित भएर आवेदन दिन र समय बुक गर्न सक्छन् । सोही अनुसार लिइने परीक्षाले पाइलटको बाटो खुल्ने हो ।नेपालीहरु प्रायः फिलिपिन्स, साउथ अफ्रिका, अमेरिका, क्यानडालगायतका देशमा गएर पाइलटको तालिम लिने गर्दछन् । कतिपय विद्यार्थीहरु परीक्षालाई महत्व दिने र छिटो पूरा होस् भन्ने चाहन्छन् । तर त्यो विल्कुलै गलत भएको क्याप्टेन अधिकारी बताउँछन् । उनी आफूले जहाज उडाउन सक्छु भन्ने आत्मविश्वास नभएसम्म हतारिन नहुने सुझाव दिन्छन् ।पाइलट अध्ययनका लागि जाने विद्यार्थीले गएदेखि फर्किएर आएसँगै कसरी आफूलाई यो क्षेत्रमा स्थापित गराउने भन्नेबारे जानकारी राख्न जरुरी हुने उनले बताए । आफू अध्ययन गर्न जान लागेको स्कुललाई नेपालको सिभिल एभियसनले पनि स्वीकृति दिएको हुनुपर्छ । नत्र भोलि गएर पाइलट पढेर फर्किपछि पनि उसले नेपालमा उडान अनुमति नपाउन सक्छ ।नेपालमा सम्पूर्ण मापदण्ड पूरा गरेर विदेश पढ्न गएका विद्यार्थीहरुले अध्ययन पुरा गरेर फर्किएपछि पनि सिभिल एभियसनको परीक्षा पास गर्नुपर्ने हुन्छ । उक्त परीक्षा पास गरेपछि मात्रै नेपालमा उडान अनुमतिपत्र प्राप्त गर्न सकिन्छ ।फ्लाइट स्कूलनेपालको आकाशलाई यूरोपेली यूनियन (इयू)ले कालोसूचिमा राखेको छ । यसका लागि नेपाल सरकार तथा नेपालमा सञ्चालित हवाइ कम्पनी संचालकहरुले पहल गर्नु जरुरी देखिन्छ । नेपाल पनि ईयूको सुरक्षा मापदण्डभित्र पर्नेमा ईयूलाई विश्वस्त पार्न सकेमा नेपालमा सजिलै फ्लाइट स्कूल सञ्चालन गर्न सकिन्छ । त्यसैले पनि यो अवस्थाको अन्त्यका लागि नेपालले हाल यूरोपियन यूनियनको सुरक्षा मापदण्डलाई अनुसरण गर्दै आइरहेको छ ।पहिले नेपालमा सीपीएल (कमर्सियल पाइलट लाइसेन्स) तालिम लिएर आएपछि जहाज उडाउन पाइए पनि हाल त्यो व्यवस्था सिभिल एभियसनले हटाइदिएको छ । ईयूले २०१६ पछि जारी गरेको उडान सुरक्षा मापदण्डमा पाइलटको स्तर बढाउनुपर्ने जसमा फ्रोजन एटीपीएल गराउन भनिएको थियो । क्याप्टेन हुनका लागि एटीपीएल (एअरपोर्ट ट्रान्सपोर्ट पाइलट लाइसेन्स) परीक्षा दिनुपर्छ । यो परीक्षा पास गरेपछि मात्रै नेपालमा जहाज उडाउन पाइन्छ ।सुरुमा सीपीएल पास गर्नुपर्ने र फ्रोजन एटीपीएलको परीक्षा पनि पास गरेपछि मात्रै जहाज उडाउन पाइन्छ । ईयूले जारी गरेको यो मापदण्डलाई नेपालले विगत ४ वर्षदेखि अनुसरण गर्दै आइरहेको छ । त्यसैले अब नेपालको आकाश पनि ईयूले तोकेको मापदण्डमा पुगिसकेको छ । र, अबको एक वर्षसम्ममा ईयूको तहमा नेपालको आकाश पुग्ने विश्वास क्याप्टेन जनकको छ । उनी अब छिट्टै नेपालमाथि लगाएको कालोसूचीको दाग हट्ने र अबको पुस्ताले स्वदेशमै पाइलटको तालिम लिन पाउनेमा विश्वस्त छन् ।नेपालले हाल ईयूको मापदण्ड अनुसरण गर्न थालेसँगै दुर्घटनाका खबर कमैमात्र सुन्न परेको छ । विगतको तुलनामा नेपालको आकाशको सुरक्षास्तर बढेको क्याप्टेन जनक बताउँछन् । यसका लागि सिभिल एभियसनको प्रयास प्रशंसनीय रहेको उनले बताए ।नेपालमा फ्लाइट स्कूल सञ्चालन गर्न सरकारले निजी क्षेत्रलाई अनुमति दिने हो भने लाखौं रकम विदेशिनबाट रोकिने क्याप्टेन अधिकारी बताउँछन् । अहिले नेपाली आकाश पूर्ण सुरक्षित मात्रै होइन, पाइलट तालिमका लागि पनि उपयुक्त छ भन्ने सन्देश गएको उनी बताउँछन् ।नेपालमा थुप्रै विमान कम्पनीहरु सञ्चालनमा छन् र थुप्रै विमानस्थलहरु पनि निर्माण हुँदै गरेकाले पनि पाइलट तथा एयरक्राफ्ट कर्मचारीको माग दिन प्रतिदिन बढ्दो छ । यसको पूर्तिका लागि स्वदेशमै दक्ष जनशक्ति उत्पादन गर्नमा सरकारले बेलैमा सोच्न जरुरी छ ।अधिकारी नेपालमा निर्माण भइरहेका अन्तर्राष्ट्रिय विमानस्थल र यहाँ संचालित विमानस्थलले अब नेपालको हवाई क्षेत्रले ठूलो फड्को मार्ने देखाएको बताउँछन् । त्यसैले लाइसेन्सको लागि विदेश गएर पढ्नुपर्ने बाध्यताको अन्त्य छिटै हुनेमा उनी आशावादी छन् । आफूले फ्लाइट स्कूलको लागि भनेर तयारी थालेको र यसमा सरकार तथा अन्य विमान कम्पनीहरुले पनि साथ दिनेमा उनी ढुक्क छन् ।सिभिल एभियसनले नेपालको आकाशलाई ईयूको स्तरमा परिमार्जन गर्दै लैजाने क्रममा रुटदेखि विमानस्थलको व्यवस्थापन, नयाँनयाँ प्रविधिको प्रयोग र दक्ष जनशक्तिको छनौटमा विशेष ध्यान दिएकाले अब नेपालको आकाश असुरक्षित छ भन्न नमिल्ने क्याप्टेन जनकको भनाइ छ । उनी नेपालमा गरिने उडान विश्वकै नमुना उडान हुनेमा आफू विश्वस्त रहेको पनि बताउँछन् ।यदि नेपालमै फ्लाइट स्कूल सञ्चालन हुन सकेमा स्वदेशमै लगानी गरेर पाइलट बन्ने आम युवाको सपना पूरा हुने थियो ।