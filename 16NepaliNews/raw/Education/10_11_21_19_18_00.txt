ललितपुर– जावलाखेलमा अवस्थित डि.ए.भी. कलेजले अन्तर कलेज प्लस टू ६ए साइड दोस्रो फुटसल प्रतियोगिता आयोजना गर्ने भएको छ ।खेलकुदका माध्यमबाट आपसी भाइचारा, सहअस्तित्व र मित्रता अभिवृद्घि गर्ने उद्देश्यका साथ ललितपुरको जावलाखेलमा अवस्थित डि.ए.भी. कलेजले अन्तर कलेज प्लस टू ६ए साइड दोस्रो फुटसल प्रतियोगिता आयोजना गर्ने जनाएको छ । कलेजका एकेडेमिक डाइरेक्टर सुमन बस्नेतका अनुसार गतवर्षको पुरस्कार राशिमा वृद्घि गरी विजेता टिमलाई १ लाख ५० हजार नगद तथा ट्रफी र प्रमाणपत्रका साथै उत्कृष्ट खेलाडी, गोलरक्षक र उच्च गोलकर्तालाई पनि व्यक्तिगत ट्रफी र नगद पुरस्कारले पुरस्कृत गरिनेछ । यहीभाद्र १२ गतेदेखि १४ गतेसम्म सञ्चालन हुने सो प्रतियोगितामा पहिला दर्ता हुन आउने ३२ टिमलाई मात्र सहभागी गराइने हुँदा यथाशीघ्र नामदर्ता गराइ सहभागी हुन कलेजले जानकारी गराएको छ ।  #davcollege#footsal