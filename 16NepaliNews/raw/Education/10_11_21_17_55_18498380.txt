

 
प्रेम सुनार
बुटवल, चैत्र–१५ । एसईई परीक्षामा चिट चोर्न सघाएको आरोपमा एक जना परीक्षा निरीक्षक कार्बाहीमा परेका छन् । प्रदेश पाँच अन्तर्गत रुपन्देहीको लुम्विनीस्थित वुद्ध आदर्श माध्यामिक विद्यालय परीक्षा केन्द्रका निरीक्षक श्रीपति कुर्मीले परीक्षार्थीलाई चिट चोर्न खुल्ला छाडेको भेटिएपछि समातिएका हुन् । 

उनलाई अनुगमनमा पुगेका सामाजिक विकास मन्त्रालय अन्तर्गतको शिक्षा विकास निर्देशनालयका निर्देशक जितबहादुर शाहको टोलीले समातेकोे हो । 
परीक्षा सुरु भएदेखि हिजोसम्म प्रदेश पाँचभर कुनै पनि विद्यार्थी, केन्द्राध्यक्ष र सुरक्षाकर्मी कार्बाहीमा परेका थिएनन्’ निर्देशक शाहले भने–‘ तर आज पहिलो पटक म आफै अनुगमनमा पुगेको बेला विद्यालयका निरीक्षक कुर्मी परीक्षार्थीलाई चिट चोरिराको देख्दा पनि आँखा चिम्लिएको भेटेपछि आबश्यक कार्बाहीका लागि समातेका हौं ।’

 