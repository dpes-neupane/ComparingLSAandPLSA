

 
काठमाडौँ । सरकारले तत्कालीन एमाले नेता मदन भण्डारीको नाममा विज्ञान तथा प्रविधि प्रतिष्ठान स्थापना गर्ने भएको छ । 
विज्ञान तथा प्रविधि क्षेत्रलाई अन्तर्राष्ट्रियस्तरको उत्कृष्ट शैक्षिक केन्द्रका रुपमा विकास गर्न  भन्दै सरकारले ‘मदन भण्डारी विज्ञान तथा प्रविधि प्रतिष्ठान’ स्थापना सम्बन्धी विधेयकको मस्यौदा तयार गरेको छ । 

आधुनिक नेपालको आधारशीलाका रुपमा वैज्ञानिक अनुसन्धान तथा प्रविधिको विकासलाई सरकारले महत्वका साथ अगाडि बढाउन लागेको हो । चालू आर्थिक वर्षको बजेट वक्तव्यमा नै सो प्रतिष्ठान स्थापना गर्ने कुरा आएको थियो । कानुनी अड्चन फुकाउन सरकारले उक्त मस्यौदा तयार गरेको जनाइएको छ । 
प्रतिष्ठानलार्य विश्वविद्यालयस्तरको बनाउनेगरी विधेयक ल्याउन लागिएइको छ । शिक्षा, विज्ञान तथा प्रविधि मन्त्रालयको परामर्शपछि विधेयक मन्त्रिपरिषदमा पेस हुने जनाइएको छ । 

 