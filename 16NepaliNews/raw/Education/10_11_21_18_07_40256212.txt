

 
पोखरा । बोधराज ढकालको स्मृतिमा नेविसंघ चार नम्बर प्रदेशले छात्रवृत्ति अक्षयकोष स्थापना गर्ने भएको छ । उनको पोखरामा बसको ठक्करबाट मृत्यु भएका थिए । 
छात्रवृत्ति कोष ढकालले माध्यमिक शिक्षा अध्ययन गरेको भगवती मावि फापरथुम स्याङ्जामा स्थापना गरिने भएको छ । नेविसंघ प्रदेश नम्बर ४ का संयोजक एवम् केन्द्रीय उपाध्यक्ष डिल्लीराम सुवेदीका अनुसार सो छात्रवृत्ति कोषबाट भगवती माविमा अध्ययनरत गरिब तथा जेहेन्दार विद्यार्थीलाई हरेक वर्ष छात्रवृत्ति वितरण गरिने छ । नेविसंघ स्याङ्जा–पृथ्वीनारायण क्याम्पस सम्पर्क समितिका अध्यक्ष ढकालको यही माघ २२ गते साँझ नगरबसको ठक्करबाट पोखरामा मृत्यु भएको थियो ।
बस चालकले लापरवाहीपूर्वक ढकालको ज्यान लिएको भन्दै नेविसंघले पोखरामा विरोध प्रदर्शनसमेत गरेको थियो । विद्यार्थी, प्रहरी प्रशासन र यातायात व्यवसायीबीच ७ बुँदे सहमति भएपछि विरोधका कार्यक्रम फिर्ता भएको थियो ।
 

 