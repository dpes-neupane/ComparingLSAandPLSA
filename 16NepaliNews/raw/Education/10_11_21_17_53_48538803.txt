

 
काठमाडाैं । शिक्षक सेवा आयोगले खुलाएकाे अनुमतिपत्रप्रति आपत्ति जनाउँदै स्वास्थ्य तथा शारीरिक शिक्षा सङ्घर्ष समितिले ध्यानाकर्षण गराएकाे छ । समितिले स्वास्थ्य तथा शारीरिक शिक्षा विषयको विषयगत अध्यापन अनुमतिपत्र नखुलाएको भन्दै आपत्ति जनाएकाे हाे ।  

समितिले आइतबार स्वास्थ्य तथा शारीरिक शिक्षा विषयको विषयगत अध्यापन अनुमति पत्रको विज्ञापन खुलाउनु पर्ने माग गर्दै शिक्षक सेवा आयोगका प्रमुख आयुक्त ताना प्रसाद गौतमलाई दुई दिने अल्टिमेटमसहित ज्ञापन पत्र बुझाएको छ । 
अध्यापन अनुमतिपत्रको विषयगत अध्यापन अनुमति पत्र खुलाउनु स्वागत योग्य भएको तर स्वास्थ्य तथा शारीरिक शिक्षा विषयको अनुमति पत्रनै लिन नमिल्ने गरी दरखास्त आह्वान गरिनु दुखद भएकाे सङ्घर्ष समितिका सञ्चार संयोजक के आर पाण्डुलिपिले बताए । 
दुई दिनभित्र मागको उचित सम्बोधन नभए विद्यार्थीहरू कडा आन्दोलनमा उत्रिनेसमेत पाण्डुलिपिले बताए । 

 
 