काठमाडौं । शैक्षिक कन्सल्टेन्सी एजुकेशन प्लानेटले आउदो असोज १६ गते शुक्रबार भर्चुअल प्रविधिमार्फत मेला आयोजना गर्ने भएको छ । अष्ट्रेलियाका २० भन्दा बढी प्रतिष्ठित विश्वविद्यालय तथा कलेजहरुको सहभागीता रहने मेलामा नेपाल लगायतका विभिन्न देशहरुबाट अष्ट्रेलियामा अध्ययन गर्न चाहने विद्यार्थीहरु सहभागी भई प्रत्यक्ष लाभ लिन सक्ने कम्पनीका कार्यकारी निर्देशक नयन लामिछानेले बताए । उनका अनुसार मेलाबाट विद्यार्थी तथा अभिभावकहरुले विश्वविद्यालयका प्रतिनिधिहरुसँग प्रत्यक्ष संवाद गर्न सक्नेछन् । लामिछानेका अनुसार मेलामा विद्यार्थीहरुले आफ्नो शैक्षिक योग्यता अनुसारको छात्रवृत्ती, निशुल्क आवेदन तथा अन्य बिशेष छुटहरु प्राप्त गर्न सक्नेछन् । त्यस्तै, अध्ययन गर्न जान चाहेका विश्वविद्यालयहरुमा सिट सुनिश्चित समेत गर्न सकिने कम्पनीका कार्यकारी प्रमुख सविन पण्डित क्षेत्रीले बताए ।कम्पनीले विगत १६ बर्षदेखि एजुकेशन कन्सल्टेन्सी क्षेत्रमा सेवा प्रदान गर्दै आएको छ ।   