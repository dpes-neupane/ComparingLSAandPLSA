

 
खलङ्गा । विगतका वर्षहरुमा सधैँ पाठ्यपुस्तकको समस्या झेल्दै आएको जुम्लामा यस वर्ष भने समयमै पाठ्यपुस्तक आइपुगेको छ । 
सरकारले हिमाली जिल्लामा माघ मसान्तभित्रै पाठ्यपुस्तक पुगाउने उद्देश्यले जिल्लास्थित जनक शिक्षा सामग्री केन्द्रको डिपो कार्यालयमा पाठ्यपुस्तक पठाएकाे हाे ।
फाइल तस्वीर
फागुन १५ सम्ममा जुम्लाका सम्पूर्ण विद्यार्थीको हातहातमा पाठ्यपुस्तक पुर्याउने उद्देश्यले जिल्लास्थित जशिकाकेकाे डिपो कार्यालयले माघ मसान्तमै पाठ्यपुस्तक भित्र्याएकाे हाे । यसले विद्यार्थीहरुमा खुसीकाे राैनक छाएकाे छ ।
अहिलेसम्म कक्षा ६ देखि १० सम्मका ८०० सेट र कक्षा १ देखि ५ सम्मका ८०० सेटका सम्पूर्ण पाठ्यपुस्तक जुम्ला अाइपुगेकाे जशिसाकेका डिपाे कार्यालयले जनाएकाे छ । 
कक्षा ६ देखि १० का पाठ्यपुस्तकहरु प्रदेश सरकारबाट आउने र १ देखि ६ सम्मका पुस्तक निजी प्रकाशनबाट आउने गरेको रोकायाले यहाँस्थित जिपी स्टेशनरीका सञ्चालक गणेशबहादुर रोकायाले बताए । विद्यालय भर्ना अभियानसँगै यहाँ विद्यालय खुल्ने क्रम समेत जारी छ । यससँगै यसपालि समयमै पाठ्यपुस्तक पुगेकाले विद्यार्थीलाई पठनपाठनमा सहज हुने विश्वास लिइएकाे छ ।

 