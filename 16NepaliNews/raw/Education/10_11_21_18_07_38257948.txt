

 
कैलाली । विगत लामो समयदेखि कर्मचारी पदपुर्ति नभएको, भएका कर्मचारीहरु पनि समयमा कार्यालयमा हाजिर नहुने, उपकुलपति र रजिष्टार समेत विगत लामो समयदेखि काठमाण्डौमै रहेका कारण पढाई प्रभावित भएको भन्दै अखिल क्रान्तिकारीले सुदूरपश्चिम विश्व विद्यालयमा रहेका कार्यालयका कुर्सिहरु बाहिर फालि दिएका छन् । 
अखिल क्रान्तिकारी कंचनपुरका अध्यक्ष विरेन्द्र विष्टले पटक पटक विश्व विद्यालयलाई पठन पाठन सुचारु गर्न, खाली रहेका कर्मचारी पदपुर्ति गर्न उपकुलपतिलाई ज्ञापन पत्र बुझाएपनि कुनै सुनाई नहुने उल्टै उपकुलपति काठमाण्डौमै गएर बस्ने र यहाँ रहेका कर्मचारीहरु पनि समयमा कार्यालय नआउने गरेका कारण उनिहरु बस्ने कुर्सि बाहिर ल्याएर फयाँकेको बताए । उनले कार्यालयले प्रयोग गर्ने सवारी साधन समेत व्यक्तिगत प्रयोजनका लागि प्रयोग हुने गरेको पाईएकोले उक्त सवारी सधानको चाबी खोसेर राखेको बताए ।
कहिले विवाह त कहिले किनमेल गर्न भारतिय बजारमा समेत विश्व विद्यालयको सवारी साधन लैजाने गरेका कारण उक्त सवारी साधनमा कार्यालयको लोगो हुनु पर्ने भन्दै पटक पटक आग्रह गर्दै आएको भएपनि कर्मचारीहरुले कुनै सुनुवाई नगरेका कारण बाध्य भएर गाडीको चाबी नियन्त्रणमा लिनु परेको अध्यक्ष विष्टले बताए ।
 
 

 