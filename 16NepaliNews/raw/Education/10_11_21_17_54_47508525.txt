

 
दान बहादुर बुढा 
मुगु । हाम्रो नगर हाम्रो गाँउ, सबै बालबालिकालाई बिद्यालय पुर्याऔँ भन्ने मुल नाराका साथ शैक्षिक सत्र २०७६ सालको भर्ना अभियान सुरु भएको छ । बिद्यार्थी भर्ना अभियान सफल पार्नका लागि स्थानीय सरकार, खत्याड गाँउपालिकाले वडा नं. १ देखि ११ सम्मका प्रत्येक गाँउ टोलमा बिद्यार्थी भर्ना अभियानको लागी जनचेतनामुलक कार्यक्रम, ब्यानर ,पेलेकाड, ¥याली सहित बिद्यालय भर्ना सञ्चालन गरेकाे हाे । अभियानको सफल पार्नका लागि खत्याड गाउँपालिकामा कार्यरत बिभिन्न गैर सरकारी संस्थाहरुलाई जिम्मा दिएको छ ।  

वडा नं. १ र २ बिद्यालय भर्ना अभियानको जिम्मा पाएको ग्रामिण सामुदायिक संस्था (जि.एस.एस.) मुगुले स्थानीय सरकार खत्याड गाँउपालिकाको समन्वयमा शैक्षिक सत्र २०७६ को बिद्यार्थी भर्ना अभियानमा घरघरमा निम्तो कार्ड पठाएको छ ।

विगत लाम्रो समयबाट शिक्षा क्षेत्रमा बिभिन्न गतीबिधि सञ्चान गर्दै आईरहेको स्थानीय संस्था ग्रामीण सामुदायक संस्था (जि.एस.एस.) मुगु र यू.एम एन मुगु कलस्टर नामक संस्थाले शैक्षीक सत्र २०७६साल बैशाख २ गते देखि १५ गते सम्मका लागी मुगु जिल्ला खत्याड गाँउपालिका एक र दुई वडाका विद्यार्थी भर्ना अभियान सञ्चालन गरी रहेको हो ।

 साे अभियानको लागि निगालि बोट, जम्फै, साडबाडा, कर्मासी, भियालबाडा, गाडेखोलान, बमकाडा,जोजीलोख, सेरी, जाम, डाडुपाटामा रहेका ४ सय ९७ घर परविारका अभिभावकहरुलाई आफ्ना बालबालिकालाई समयमा बिद्यालय भर्ना गराउन र बिद्यालयको पहुँच भन्दा बाहिर रहेका बालबालिबाहरुलाई समयमा बिद्यालयमा भर्ना गराउनको लागि बिद्यार्थिका अभिभावकहरुलाई आह्वान समेत गरेको छ । बिद्यालय भर्ना अभियानको लागि निम्तोकार्ड पठाएको ग्रामीण सामुदायिक संस्था (जि.एस.एस.) मुगुका कार्यक्रम संयोजक बासु रावलले बताउनु भएको छ ।

खत्याड गाँउपालिका भित्र रहेका शिक्षा सम्बन्धी काम गर्ने संघ संस्था र शिक्षा, यूवा तथा खेलखुद शाखाको पहलमा गाँउपालिका भित्र रहेका सबै बस्तीहरुमा रहेको अभिभावक, बिद्यार्थीहरुको घर दैलोमा पुगेर बिद्यालयको पहुचबाट बाहिर रहेका बालबालिकालाई बिद्यालय भर्नामा समाबेस गर्ने लक्ष्य लिएको छ । 

सो लक्ष्यको लागि र्यालि, पेलेकाट, तामझामका साथ ब्यापकरुपमा भर्ना अभियानको चली रहेको खत्याड गाँउपालिका शिक्षा यूवा तथा खेलखुद शाखा प्रमुख नरेश शाहीले बताउनु भयो । 

 