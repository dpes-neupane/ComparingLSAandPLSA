

 
भूकम्पका वेला किर्ते हाजिरी गरेको सार्वजनिक भएपछि शिक्षकले राजिनामा दिएका छन् । काभ्रेको दुर्गम डाँडापारि स्थित साविक घर्तिछाप–६ कोलबोटमा रहेको जनकल्याण माविका शिक्षक अजयकुमार झाले शिक्षण पेसाबाट राजीनामा दिएका हुन्। ०६३ सालदेखि जनकल्याण माविमा विज्ञान विषय पढाउँदै आएका झाले फागुन १३ गते राजीनामा दिएका प्रधानाध्यापक नरेश नेपालीले बताए । 
०७२ वैशाख १२ को भूकम्पका वेला झा विद्यालयमा प्रधानाध्यापक थिए । सोही समयमा उनले विद्यालयमा उपस्थित नभएका शिक्षक हरिप्रसाद यादवको किर्ते हाजिरी गरेको सार्वजनिक भएपछि स्थानीय बासिन्दाले झालाई कारबाहीको माग गरेका थिए । यादव विद्यालयमा एक दिन पनि उपस्थित नभएका स्थानीयको भनाइ छ । विद्यालयमा एक दिन पनि उपस्थित नभई यादव अन्यत्रै सरुवा भएका थिए । उक्त विषय सार्वजनिक भएपछि झाले राजीनामा दिएका प्रधानाध्यापक नेपालीले बताए ।
प्रअ भएका वेला शिक्षक झाले विद्यालयमा अनुपस्थित शिक्षक हरिप्रसाद यादवको किर्ते हाजिरी गरेको खुलेपछि स्थानीय सचेत युवा समूहले अख्तियार दुरुपयोग अनुसन्धान आयोगमा कारबाहीका लागि उजुरी दिएको थियो ।

 