


काठमाडौं । सातौँ राष्ट्रिय विज्ञान दिवस २०७६ असोज एक गते विशेष कार्यक्रम गरी मनाइने भएको छ । “विज्ञान, प्रविधि र नव–परिवर्तन आर्थिक रुपान्तरण” भन्ने मुल नाराका साथ यो वर्षको राष्ट्रिय विज्ञान दिवस मनाउन सुरु गरिएको हो । 
विज्ञान दिवसका अवसरमा भदौ २१ गतेबाट विभिन्न कार्यक्रम सुरु गरिएको थियो । यो वर्षको राष्ट्रिय विज्ञान दिवसमा विज्ञान तथा प्रविधि संग सम्बन्धित विभिन्न ३० वटा कार्यक्रमहरु सञ्चालन गरिएको छ । 
असोज १ गते एड्भान्स टेक्नोलोजी सम्बन्धि प्रदर्शनी, वाडर रकेट प्रदर्शनी, विभिन्न विज्ञान क्षेत्रका व्यक्तिव्यहरुलाई पुरस्कार वितरण आदि कार्यक्रमहरु रहेका छन् । 
२०६९ साल मंसिर ८ गतेको नेपाल सरकार मन्त्रिपरिषद्बाट अमृत साइन्स क्याम्पसको स्थापनाको अवसर पारी हरेक वर्ष असोज १ गते राष्ट्रिय विज्ञान दिवस मनाउने निर्णय भएको थियो । सोहि अनुसार विक्रम सम्वत २०७० साल देखी हरेक वर्षको असोज १ गते मनाउदै आएको छ । 

 