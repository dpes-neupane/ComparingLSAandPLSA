काठमाडौं । अष्ट्रेलियन एजुकेशन कन्सल्ट्यान्ट एलाइन्स (एका)ले अगष्ट २४ र २५ (भाद्र ८ र ९)मा दोस्रो अष्ट्रेलियन शैक्षिक मेलाको आयोजना गर्ने भएको छ ।विदेशमा उच्च शिक्षा हासिल गर्न चाहने नेपाली विद्यार्थीहरुका लागि अष्ट्रेलिया एउटा आकर्षक र उपयुक्त शैक्षिक गन्तव्यका रुपमा स्थापित भइरहेका बेले एकाले शैक्षिक मेला गर्ने जनाएको हो । प्लस टु सकेर अष्ट्रेलियामा उच्च शिक्षा अध्ययनका लागि जाने क्रम बढिरहँदा विद्यार्थिसँगै अविभावकहरुको जिम्मेवारी समेत उत्तिकै हुने भएकाले “विद्यार्थीसँगै अभिभावक’ भन्ने नाराका साथ मेलाको आयोजना गरिने एकाले जनाएको छ ।होटल अन्नपूर्णमा आयोजना हुने शैक्षिक मेलामा अष्ट्रेलियाका सात वटा कलेज तथा २२ वटा शैक्षिक परामर्शदाताहरूको प्रत्यक्ष सहभागिता रहने छ । दुई दिनसम्म चल्ने शैक्षिक मेलामा अष्ट्रेलियाको शैक्षिक अवस्था, विद्यार्थी तथा अभिभावकको जिम्मेवारी, पढाइ खर्च र पढ्ने विषय, कलेज तथा विश्वविद्यालयका बारेमा विशेष जानकारी उपलब्ध गराईने एकाले जनाएको छ ।मेलामा २२ वटा शैक्षिक परामर्शदाताहरुको सहभागिता सहित ३० स्टल रहनेछन् ।  