

 
काठमाडौं । पाठ्यक्रम विकास केन्द्रले कक्षा ११ र १२ को पाठ्क्रमबाट अनिवार्य नेपाली विषय हटाउने वा ५०/५० पूर्णाङ्कमा खुम्च्याउने तयारी गरेको प्रति नेपाली भाषा बचाउन अभियानले आपत्ति जनाउँदै विरोध गरेको छ । अभियानले नेपाली विषय खुम्च्याउन लागेको भन्दै विरोधका साथै चेतावनी दिएको छ । 
दुइटै कक्षामा अनिवार्य नेपालीको पूर्णाङ्क १००/१०० बनाउनुपर्ने अभियानको माग छ । गत २५ फागुनमा मानक नेपाली भाषा अभियान अन्तर्राष्ट्रिय सञ्जालद्वारा पाठ्यक्रम विकास केन्द्र र शिक्षा मन्त्रालयमा प्रस्तुत गरेको अवधारणाअनुसार नै अनिवार्य नेपाली पाठ्यपुस्तक तयार नपारे सशक्त आन्दोलनमा उत्रने अभियानका संयोजक सविन लम्सालले चेतावनी दिएका हुन् ।
एक विज्ञप्ती जारी गर्दै भनिएको छ, ‘सिंगो नेपाली जातिको पहिचान र राष्ट्रियतासँग गाँसिएको विषय भएकाले यसलाई बेवास्ता गरिए देशव्यापी आन्दोलनमा उत्रन हामी बाध्य हुनेछौं ।

 