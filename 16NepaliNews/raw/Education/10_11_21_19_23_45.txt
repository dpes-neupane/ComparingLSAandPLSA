काठमाडौं । हेराल्ड कलेज काठमाडौंले वेलायत स्थित उल्भरहेम्टन विश्वविद्यालयको सम्बन्धनमा बिएस्सी अनर्स कम्प्युटर साइन्स अन्तर्गत लेभल सिक्सको अध्यापन शुरु गरेको छ  । वेलायती शिक्षण पद्धती अन्तर्गत नेपालका विभिन्न शिक्षण संस्थाबाट  लेभल फोर र फाइभ अध्ययन पुरा गरेका विद्यार्थीका लागि अनिवार्य रुपमा लेभल सिक्स अध्ययन गर्नेपर्छ ।यसै सिलसिलामा कलेजको भ्रमणमा रहेकी विश्वविद्यालयकी विज्ञान र इन्जिनियरिङ संकायकी डीन प्रा. नजिरा करोडियाले नेपालका विद्यार्थी मेहेनती र लगनशिल भएको दाबी गरिन् । उल्भरहेम्टन विश्वविद्यालयको साझेदारीमा संचालित हेराल्ड कलेज काठमाडौको बिएस्सी अनर्र्सको अन्तिम वर्षको अध्यापन शुरुवात गर्न नेपाल आएकी करोडियाले पश्चिमा मुलकमा भन्दा नेपालमा सूचना प्रविधि सम्बन्धी शिक्षामा छात्राहरुको उपस्थिति उल्लेख्य रहेको बताइन् ।उनले विश्वविद्यालयको साझेदारीमा संचालित विषय अध्यापन गरेर सूचना प्रविधिको क्षेत्रमा छात्राको संख्या बढाउन  हेराल्ड कलेज काठमाडौको महत्वपूर्ण भूमिका रहेको छ । अन्तिम वर्षमा अध्ययन गर्न सहभागि विद्यार्थीसंग अन्तक्रिया गर्दै  डिन करोडियाले  भनिन्, ‘हामीले सम्बन्धन दिएका १४ मुलुक मध्य नेपालमा हेराल्ड कलेजको पढाई उत्कृष्ठ देखेका छौ । भविष्यमा अझै उन्नति गर्ने अपेक्षा लिएका छौ । उल्भरहेम्टन विश्वविद्यालयमा २३ हजार  र सम्बन्धन प्राप्त कलेजहरुमा ५ हजार विद्यार्थी अध्ययरत छन् ।’साक्षात्कार कार्यक्रमा बोल्दै विश्वविद्यालयका ट्रान्सनेशनल एजुकेशन अप्रेशन प्रमुख डा. क्रिष्टोफर डेनिटले  नेपालमा अध्ययनरत विद्यार्थीहरुको नतिजा उत्कृष्ठ भएको बताए । उनले भने, ‘सम्बन्धन दिएका कलेजहरु मध्य नेपालको हेराल्ड कलेज काठमाडौको पठनपठन विश्वविद्यालयै स्तरमा रहेको छ ।’कार्यक्रममा हेराल्ड कलेज काठमाडौका कामु प्रमुख कार्यकारी प्रकाश श्रेष्ठले नेपालमै विभिन्न शिक्षण संस्थाबाट डिप्लोमा र एडभान्स डिप्लोमा अध्ययन सकेका विद्यार्थीका लागि अन्तिम वर्षको विएस्सी अनर्स र कम्प्युटर साइन्स अध्ययन गर्न सहज भएको जानकारी दिए । उनले अन्य कलेजको तुलनामा अत्यन्तै कम शुल्कमा अध्यापन गराईरहेको बताए ।  सन् २०१५ बाट उल्भरहेम्टन विश्वविद्यालयको साझेदारीका स्नातक तहको  कक्षा संचालन गरेको हेराड कलेज काठमाडौंमा हाल ६ सय विद्यार्थी अध्ययनरत छन् । नेपाल सरकारबाट स्विकृत प्राप्त गरी त्रिभुवन विश्वविद्यालयबाट समकक्षता प्राप्त हेराल्ड कलेज काठमाडौंमा सूचना प्रविधि तर्फ बिएस्सी अनर्स कम्प्युटर साइन्स र व्यवस्थापन तर्फ ब्याचलर इन इन्टरनेशनल म्यानेजमेन्ट कक्षा संचालन हुँदै  आइरहेको छ । 