अहिले केही हप्ता विद्यालय बन्द हुँदै अभिभावकहरू आत्तिन थालेका छन् । कारण हो, आफैंले जन्माएका बच्चाहरूसित दिन बिताउन पर्नु ! तर अचम्मको कुरा, केही वर्षअघि जब म भारतको मुम्बइ र पूना गएको थिएँ, त्यहाँ केही अभिभावक भेटें जसले आफ्ना बच्चाहरूलाई कहिल्यै विद्यालय पठाएनन् । के ती अभिभावक गरीब वा अशिक्षित भएर विद्यालय नपठाएका हुन् ? एकदमै होइन, ती अभिभावक अत्यन्त शिक्षित र बौद्धिक समुदायका हुन् । बौद्धिक स्तर उच्च भएकैले तिनले आफ्ना सन्तानलाई विद्यालय नपठाएका हुन् । अझ घरमा पढाउने शिक्षक (होम स्कूलिंग) पनि राखेका थिएनन् ।बुझ्दै जाँदा थाहा पाएँ, यो अन–स्कूलिंग (Unschooling) अभियान भरखर सुरु भएको होइन । तिनका सन्तान अहिले वयस्क भइसके । उनीहरू आफ्ना व्यवसायमा पनि लागिसके । मुख्य कुरा के हो भने उनीहरूले आफ्ना सन्तान विद्यालय गएका बालबालिकाभन्दा फरक पाएका छन् । त्यो फरक के हो भने विद्यालय नगएका उनीहरूका सन्तान विद्यालय गएका आफन्तका सन्तानहरूभन्दा धेरै कुरामा अब्बल छन् । तिनीहरूको भनाइमा उनीहरू—–      बढी बुद्धिमान छन् ।–      बढी सामाजिक र सबै उमेरका मानिससित मिलनसार छन् ।–      बढी सिर्जनशील छन् ।–      बढी जिज्ञासु छन्, सिक्नको लागि तत्पर छन् ।–      बढी कार्यमूलक छन् ।–      समस्या समाधानमा राम्रा छन् ।–      ज्ञानको घेरा वृहद छ ।–      मानवीय भावना बढी छ ।सबभन्दा महत्त्वपूर्ण कुरा —–      बढी स्वाभाविक छन्, र–      बढी खुशी छन् ।अझ महत्त्वपूर्ण कुरा अभिभावकहरू आफ्ना सन्तानबाट खुशी छन् र बालबालिकाहरू आफ्ना अभिभावकसित खुशी छन् । उनीहरू जागीर खोज्न भौंतारिरहेका छैन । आफैं रोजगार सिर्जना गर्न सक्षम छन् । मैले भेटेको एकजना अभिभावकको सत्र वर्षिय छोरा भिडियो निर्माण र सम्पादन कार्यबाट राम्रै आम्दानी गरिरहेका छन् ।अनस्कूलिंग विद्यालय विरोधी होइनआफ्नो सन्तानलाई विद्यालय नपठाउने सोही अभिभावकले एकै दिन पाँच गरीब विद्यार्थीलाई विद्यालय पठाउनको लागि एउटा सामाजिक संस्थालाई चन्दा दिइन् । उनीहरू विद्यालयविरोधी होइनन् । उनीहरूको भनाइ हो, अशिक्षित अभिभावक वा घरमा सिकाइ वातावरण बनाउननसक्ने अभिभावकलले निश्चय पनि आफ्ना छोराछोरीलाई विद्यालय पठाउनैपर्छ । तर घरमै सिकाइ वातावरण सिर्जना गर्नसक्नेको लागि विद्यालयभन्दा घर बढी उपयुक्त विकल्प हो । उनीहरूले विद्यालय नपठाउन पनि भन्दैनन्, किनभने सबै अभिभावक शिक्षित हुँदैमा आफ्ना बालबालिकाको लागि उपयुक्त सिकाइ वातावरण बनाउनसक्ने हुँदैनन् । केही अभिभावकले आफ्ना छोराछोरीलाई केही वर्ष अनस्कूलिंग गरिसकेर फेरि विद्यालय पठाएका पनि छन् । यसलाई उनीहरूले नकारात्मक रूपमा लिँदैनन् । कोही बालबालिका भने ठूलो भएपछि विज्ञान, गणितजस्ता विश्वविद्यालय गएरै पढ्नुपर्ने विषयमा रुचि भएकाले विश्वविद्यालय भर्ना भएका पनि छन् । यसको लागि प्राइभेटबाट प्रवेशिका दिने व्यवस्था छँदै छ । विद्यालय नगएका तिनीहरूले विश्वविद्यालयमा राम्रै गरिरहेका छन् । किनभने त्यो तिनको रुचि र छनौटको विषय भयो ।उनीहरू विद्यालयविरोधी होइनन् । उनीहरूको भनाइ हो, अशिक्षित अभिभावक वा घरमा सिकाइ वातावरण बनाउननसक्ने अभिभावकलले निश्चय पनि आफ्ना छोराछोरीलाई विद्यालय पठाउनैपर्छ । तर घरमै सिकाइ वातावरण सिर्जना गर्नसक्नेको लागि विद्यालयभन्दा घर बढी उपयुक्त विकल्प हो ।आफ्ना बालबालिकालाई अनस्कूलिंग गरिरहेका अभिभावकहरूले अरुलाई अनस्कूलिंग गर्न वकालत गर्दै पनि हिँड्दैनन् । तर कसैले गर्नचाहेमा आफ्नो अनुभवबाट उपयुक्त सलाह दिएर सघाउँछन् । उनीहरू भन्छन् पनि, अनस्कूलिंग सबै अभिभावकको वशको कुरा पनि होइन । तर अहिले त बन्दाबन्दीको समय थपिँदै गएको अवस्था हामी वाध्यात्मक परिस्थितिमै अनस्कूलिंग स्वतः भइरहेको अवस्थामा छौं । त्यसैले यसबेला अनस्कूलिंगको बारे केही कुरा जान्नु राम्रो हुन्छ । तर त्यसभन्दा पहिला स्कूलिंग अर्थात विद्यालय शिक्षालाई पनि पुनरावलोकन गर्नु जरुरी छ ।शिक्षा — खाए खा नखाए घिच्अनस्कूलिंगभन्दा अघि डिस्कूलिंग (deschooling)  अभियान अन्तर्गत आजभन्दा आधा शताब्दीअघि विद्यालय विरोधी विचारधारा पनि प्रबल भएको थियो । हुन त अठारौं शताब्दीको मध्यमै जीन ज्याक्स रुसोले संस्थागत शिक्षा प्रणालीको विरोध गरेका थिए । उनले भनेका थिए, “शिक्षाको महान कार्य भनेकै बुद्धि–विवेक भएको मानिस बनाउनु हो । अनि हामी यो काम बालक/बालिकालाई बुद्धि–विवेकको निश्चित तालिम दिएर सम्पन्न गर्ने आशा राख्छौं । यो त अन्त्यलाई नै सुरुमा ल्याउने वा परिणामलाई नै उपकरण बनाउने जस्तो भयो । यदि बालबालिकाले बुद्धि–विवेक प्रयोग गर्छन् भने शिक्षा चाहियो नै किन ?” उनको भनाइको अर्थ हो शिक्षाले बुद्धि–विवेक जगाउन मदत गर्नुपर्ने हो, न कि सत्ताले निश्चित तोकेको बुद्धि–विवेकलाई सुनिश्चित ढाँचामा ‘खाए खा नखाए घिच्’ भनेर पस्कने । पाठ्यक्रम, पाठ्यसामग्री, कक्षाकोठा, परीक्षा प्रणाली भनेको त त्यही नै हो ।अभिभावकलाई बालबालिका हुर्काउने शिक्षा खै?संस्थागत शिक्षाको विरोध हुनुको धेरै कारण छन् । पहिलो कारण त यो हो कि विद्यालय बालबालिकाकोभन्दा अभिभावकको आवश्यकता हो । यो बालबालिकाको छनौट होइन, अभिभावकको छनौट हो । अभिभावकहरू बच्चा पाइसकेपछि सकेसम्म छिटोभन्दा छिटो आफ्नो बच्चाबाट टाढा हुनचाहन्छन् । ताकि उनीहरू कमाउनमा लाग्नसकियोस् वा आफ्नै किसिमले समय व्यतीत गर्नसकियोस् । पहिलो कुरा त अभिभावकहरू बच्चा जन्माउन त जान्दछन् तर हुर्काउन जाँदैनन् । यस्तो परिस्थितिमा आफ्नै बालबालिकासित दुइचार दिन व्यतीत गर्दा पनि आत्तिनु अनौठो कुरा होइन । नभए त आफ्नो बालबालिकासँग बस्नपाउनुभन्दा ठूलो आनन्द अरू के हुन्छ ?पहिलो कुरा त अभिभावकहरू बच्चा जन्माउन त जान्दछन् तर हुर्काउन जाँदैनन् । यस्तो परिस्थितिमा आफ्नै बालबालिकासित दुइचार दिन व्यतीत गर्दा पनि आत्तिनु अनौठो कुरा होइन । नभए त आफ्नो बालबालिकासँग बस्नपाउनुभन्दा ठूलो आनन्द अरू के हुन्छ ?संसारमा सानोभन्दा सानो काम गर्न पनि लाइसेन्स लिनुपर्छ । जस्तो कि, एउटा स्कूटर चलाउन पनि सिक्नुपर्छ, लाइसेन्स लिनुपर्छ । संसारमा एउटै काम यस्तो छ जसको लागि न कुनै प्रशिक्षण चाहिन्छ, न लाइसेन्स । त्यो हो आमा–बुबा बन्नु ! यस्तो अवस्थामा आफ्नो सन्तानलाई पन्छ्याउने सबभन्दा सजिलो उपाय हो — विद्यालय पठाउने । कतिले त आवासीय विद्यालयमा राखेर सधैंको लागि पन्छ्याउँछन् । अनि सन्तानले आमाबुबालाई वृद्धाश्रम राख्दा के फरक प¥यो त ? यसैले गर्दा विद्यालयको ठूलो व्यापार चलेको छ, केवल व्यापारै चलेको छ । यो व्यापार अभिभावकले गर्दा चलेको छ । अहिलेको बन्दाबन्दीको अवस्थामा तपाईंसित आफ्ना बालबालिका छन् भने त्यसलाई अवाञ्छित अवस्था होइन, वरदानमयी अवसरको रूपमा लिनुपर्छ । यो सोचले धेरै कुरा सकारात्मक बनाउँछ ।विद्यालय शिक्षाको अन्धकार पक्षअभिभावकको पहिलो समस्या बच्चा कसरी हुर्काउने भन्ने कुरा नजान्नु हो भने अर्को समस्या शिक्षाबारे नबुझ्नु । शिक्षा कहाँबाट सुरु भयो, किन भयो, यसले आफ्ना बालबालिकालाई के गर्छ शायदै अभिभावकलाई थाहा होला । शिक्षाका केही फाइदा त तिनलाई थाहा होला तर बेफाइदा थाहा नहोला ।फ्रान्सेली दार्शनिक लुइ अलथुस्सर भन्छन् शिक्षाको उदेश्य भनेको शासक वर्गको विचारपद्धती लाद्ने र त्यसलाई उचित ठहर्‍याउनु हो । त्यति मात्र नभई शासक वर्गलाई शासन गरिरहन सक्षम बनाउनको लागि आवश्यक व्यवहार र प्रवृत्ति जनमानसमा स्थापित गर्नु हो । त्यसैले स्कूल (विद्यालय) भनेको स्कूलिंग (निश्चित विचारधाराको प्रशिक्षण) नै हो । यसमा विद्यार्थीले स्वत्व गुमाउँछ, चाहे त्यो अन्तरात्माको स्व–त्व होस् वा आफ्नो सामाजिक, सांस्कृतिक स्व–त्व । यो त हामी प्रत्यक्ष देखि नै रहेका छौं कि विद्यालयले कसरी विद्यार्थीहरूलाई आफ्ना मूल्यमान्यताबाट अपरिचित गराइरहेको छ वा त्यसप्रति हीनभावना पैदा गराइरहेको छ । यो शासक जातिले इच्छाअनुरुपको एउटै भाषा, एउटै भेष अनि एकनासको बुद्धि र व्यवहार उत्पादन गर्ने कारखाना हो ।फ्रान्सेली दार्शनिक लुइ अलथुस्सर भन्छन् शिक्षाको उदेश्य भनेको शासक वर्गको विचारपद्धती लाद्ने र त्यसलाई उचित ठहर्‍याउनु हो । त्यति मात्र नभई शासक वर्गलाई शासन गरिरहन सक्षम बनाउनको लागि आवश्यक व्यवहार र प्रवृत्ति जनमानसमा स्थापित गर्नु हो । त्यसैले स्कूल (विद्यालय) भनेको स्कूलिंग (निश्चित विचारधाराको प्रशिक्षण) नै हो । यसमा विद्यार्थीले स्वत्व गुमाउँछ, चाहे त्यो अन्तरात्माको स्व–त्व होस् वा आफ्नो सामाजिक, सांस्कृतिक स्व–त्व ।यो त जगजाहेर कुरा हो कि भारतीय उपमहाद्वीपमा सार्वजनिक शिक्षा भनेको अँग्रेजले आफ्नो राज्य टिकाउन, अनि आफ्ना कारखानाको लागि निम्न तहका कर्मचारी उत्पादन गर्न सुरु गरेको हो । वर्तमान शिक्षाको जग त्यहीँ छ । त्यसैले अहिले पनि यहाँका शिक्षितहरू तिनै अँग्रेजका मुलुकमा निम्नस्तरीय काम गर्न जानुलाई नै आफ्नो जीवनको उच्चतम उदेश्य ठान्छन् । परिणाम त्यही नै भइरहेको छ । आफैंलाई चिन्ने र आफैं गरिखान सक्ने बनाउने त यो शिक्षाको उदेश्य नै होइन ।अमेरिकी अर्थशास्त्री सामुइल बल्स र हर्बट जिन्टिस भन्छन् — विद्यालय भनेको विद्यार्थीलाई भोलि कारखाना वा कार्यालयमा मालिकले आदेश दिएको कार्यलाई वफादारीपूर्वक सम्पन्न गराउनको लागि बनाइएको संरचना हो । कक्षाकोठामा शिक्षक हुन्छ जसले निर्देशन दिन्छ, मूल्यांकन गर्छ र दण्ड वा पुरस्कार निश्चित गर्छ । कार्यालयमा पनि हाकिम हुन्छ, उसको निर्देशन चल्छ र उसैले मूल्यांकन गर्छ । सबै विद्यार्थीबाट एकै खाले व्यवहारको आशा गरिन्छ । फरक मन पराइँदैन । कार्यालयमा पनि एकै खाले व्यवहारको आशा गरिन्छ । काममा कुनै खुशी जोडिएको हुँदैन, अर्थ जोडिएको हुँदैन । यन्त्रवत व्यवहार पुरस्कृत हुन्छ । फेरि विद्यालयमा शिक्षक, प्रधानाध्यपक आफैं पनि एउटा ठूलो पद्धतिअन्तर्गत सञ्चालित हुन्छ, जसलाई अनुशरण गर्नुबाहेक ऊसित कुनै विकल्प हुँदैन । कार्यालयको हाकिमको अवस्था पनि त्यही हो । त्यहाँ संस्थापन हुन्छ, संरचना हुन्छ, एकनासको जमात, अनुशरण गर्ने भीड हुन्छ । मात्र स्व–त्वको लागि कुनै स्थान हुँदैन । बल्स र जिन्टिसले गरेको अध्ययनले कम प्राप्तांक पाउने विद्यार्थी ती हुन् जो सिर्जनशील, आक्रामक र स्वतन्त्र प्रकृतिका छन् । यी कुरा संस्थापनको लागि खतराजनक छन् ।वास्तवमा अहिले हाम्रा छोराछोरीहरू विद्यालय नजाँदा उसको स्व–त्वको विकासकोलागि ठूलो अवसर हुनसक्छ । अहिलेको अन्यौलपूर्ण जीवन भनौं वा महामारीको कठोर वास्तविकतासँग परिचित हुनु के आफैंमा एउटा ठूलो शिक्षा होइन ?वास्तवमा अहिले हाम्रा छोराछोरीहरू विद्यालय नजाँदा उसको स्व–त्वको विकासकोलागि ठूलो अवसर हुनसक्छ । अहिलेको अन्यौलपूर्ण जीवन भनौं वा महामारीको कठोर वास्तविकतासँग परिचित हुनु के आफैंमा एउटा ठूलो शिक्षा होइन ? ‘एडभर्सिटि इन्टेलिजेन्स’ अहिलेको एउटा ठूलो विषय हो — विपतकालमा पनि बुद्धिलाई स्थिर राख्ने क्षमता । यो क्षमता उनीहरूले अहिले नै हासिल गर्छन् भने भोलिको जीवनमा उनीहरू कठिनभन्दा कठिन परिस्थितिहरूसित सहजै खेल्नसक्छन् । यस्तो बुद्धि विद्यालयले दिनसक्दैन ।संक्षेपमा भन्दा विद्यालय गएर विद्यार्थीले साक्षरताका केही कुरा सिक्छन् भने धेरै महत्त्वपूर्ण कुरामा सम्झौता गर्छन् । शिक्षाप्रणाली जमातको लागि तयार गरिएको हुनाले पहिलो कुरा त आफ्नो स्वतन्त्र ‘स्व–त्व’ नै गुमाउँछन् । अन्य गुमाउने कुराहरू हुन्—–      आफ्नो इच्छाले सिक्ने विषयको छनौट–      स्वतन्त्रतापूर्वक सोच्ने सीप–      आलोचनात्मक विचार–      सिर्जनशीलता–      आत्मिक प्रस्फुरण–      प्रतिभाको प्रस्फुरण–      सिक्नुमै रमाउने प्रवृत्ति–      काममै खुशी हुने प्रवृत्ति–      जीवन र कार्यमा अर्थको खोज–      आफैं गरिखाने बुद्धिमैले केही गोल्डमेडलिस्टहरूलाई भेटेको छु । तिनीहरूले सिकाइप्रतिको रुचि, सामाजिकता, विनम्रता र सहयोगको भावनामा धेरै सम्झौता गरिसकेको पाउँछु ।विज्ञान, गणितजस्ता केही विषयमा बाहेक, वास्तवमा जति मानिस प्रतिभावान बने तिनीहरू विद्यालय शिक्षाबाट प्रतिभावान बनेका होइनन् । बरु विद्यालयमा धेरै वर्ष बिताउँदा तिनको प्रतिभा विकासको लागि व्यवधान भएको हुनसक्छ । भनौं संगीत, कला, साहित्य, खेलकूद जस्ता क्षेत्रको लागि विद्यालय वा विश्वविद्यालयको शिक्षा सहायक भएको छैन । अनस्कूलिंगका प्रवक्ताहरूको विचार हो कि कुनै बालक वा बालिकाले कलाको कुनै क्षेत्रमा लाग्न चाहन्छ भने उसलाई सानैबाट आफ्नो प्रतिभाअनुसारको शिक्षा ग्रहण गर्न किन नदिने ? उसले एक डेढ दशक जमातले पढ्ने शिक्षा पद्धतिबाट गुज्रनै पर्ने हो त ? के त्यो  अनावश्यक रूपमा समय र प्रेरणा खेर फाल्ने काम भएन र ?विज्ञान, गणितजस्ता केही विषयमा बाहेक, वास्तवमा जति मानिस प्रतिभावान बने तिनीहरू विद्यालय शिक्षाबाट प्रतिभावान बनेका होइनन् । बरु विद्यालयमा धेरै वर्ष बिताउँदा तिनको प्रतिभा विकासको लागि व्यवधान भएको हुनसक्छ । भनौं संगीत, कला, साहित्य, खेलकूद जस्ता क्षेत्रको लागि विद्यालय वा विश्वविद्यालयको शिक्षा सहायक भएको छैन । अनस्कूलिंगका प्रवक्ताहरूको विचार हो कि कुनै बालक वा बालिकाले कलाको कुनै क्षेत्रमा लाग्न चाहन्छ भने उसलाई सानैबाट आफ्नो प्रतिभाअनुसारको शिक्षा ग्रहण गर्न किन नदिने ?अरू केही नभए पनि यो बन्दाबन्दीको समयमा अभिभावकहरूले आफ्ना बालबालिकासित सम्वाद बढाउनसक्छन् । उनीहरूका रुचिमा साथ दिनसक्छन् । उनीहरूबाटै धेरै कुरा सिक्नसक्छन् । दुनियाँलाई हेर्ने उनीहरूको नजर बुझ्नसक्छन् । तिनमा ठूलाले कहिल्यै नसोचेका धेरै अचम्मका कुरा भेटिएलान् । साथै बालबालिकाले घरका व्यावहारिक कामसिक्न सक्लान्, आफ्नो भाषा–संस्कृतिका काम सिक्नसक्लान् । कतिपय नेवार विद्यार्थीहरू यो बन्दाबन्दीमा फेसबुकबाटै आफ्नो लिपि सिक्दैछन् । यो राम्रो कुरा हो । अनस्कूलिंगमा के हुन्छ?आफ्ना बालबालिकालाई अनस्कूलिंग गरिरहेका केही अभिभावकसँगको यस विषयमा गरेको कुराकानी अनुसार उनीहरूले आफ्ना बच्चालाई पढाइको लागि कुनै खालको निर्देशन दिँदैनन् । उमेरअनुसार बालबालिकाले आफैं कुनै विषयमा रुचि देखाउँछन् भने अभिभावकको भूमिका सो रुचिमा साथ दिने हुन्छ । बालबालिका स्वाभाविक रूपले जिज्ञासु हुन्छन् । उनीहरूले जिज्ञासा राख्दा त्यससम्बन्धी सामग्री दिँदै जिज्ञासालाई अझ वृहत्तर पार्दै जाने काम हुन्छ । भनौं कसैले सूर्यको बारेमा कुनै जिज्ञासा राख्यो भने त्यससँग सम्बन्धित सामग्री दिई उसलाई त्यस विषयमा अझै जिज्ञासु बनाउनसकिन्छ । सोही जिज्ञासाले उसलाई अझ धेरै कुरा जान्न उत्सुक बनाउँछ र ऊ सिक्दै जान्छ । जे. कृष्णमूर्ति भन्छन्, ‘एकपटक सिकाइ सुरु भयो भने त्यसको कुनै अन्त्य हुँदैन ।’ वास्तवमा ठूलाभन्दा ठूला वैज्ञानिकले गर्ने अनुसन्धान पनि उसको सिकाइ प्रकृया नै हो । उसले आफ्नो जिज्ञासा मेटाउन खोजेको हो ।अनस्कूलिंग गरिएका बालबालिका पुस्तक पढ्छन् । विद्यालय जाने विद्यार्थीले भन्दा धेरै पुस्तक पढ्छन् । फरक यति हो, उनीहरू आफ्ना पुस्तक आफैं छनौट गर्छन् । आफ्नो रुचिअनुसारको पुस्तक मजा लिई पढ्छन् । विद्यालयका विद्यार्थीले जस्तो जबरजस्ती पढ्दैनन् । बरु बुझ्नको लागि पढ्छन्, आफ्नो जिज्ञासा मेटाउनको लागि पढ्छन्, अझ जिज्ञासा जगाउनको लागि पढ्छन् । के सिक्ने भन्ने कुरामा उनीहरू आफ्नोलागि आफैं निर्णय गर्छन्, आफैं छनौट गर्छन् । रुचिको विषयमा कसैसित पनि अन्तरक्रिया गर्नसक्छन् । कसैबाट पनि सिक्नसक्छन् । कुनै विषयमा रुचि भएमा उनीहरू आत्म–निर्देशित सिकाइ (सेल्फ डिरेक्टेड लर्निंग) मा पनि जानसक्छन् । आफूलाई मन लागेको एउटा वा धेरै सीप सिक्न पनि सक्छन् । उनीहरू विद्यालय जाँदैनन्, तर सिकाइ प्रक्रियामा निरन्तर सक्रियतापूर्वक लागिरहेका हुन्छन् ।अनस्कूलिंग गरिएका बालबालिका पुस्तक पढ्छन् । विद्यालय जाने विद्यार्थीले भन्दा धेरै पुस्तक पढ्छन् । फरक यति हो, उनीहरू आफ्ना पुस्तक आफैं छनौट गर्छन् । आफ्नो रुचिअनुसारको पुस्तक मजा लिई पढ्छन् । विद्यालयका विद्यार्थीले जस्तो जबरजस्ती पढ्दैनन् । बरु बुझ्नको लागि पढ्छन्, आफ्नो जिज्ञासा मेटाउनको लागि पढ्छन्, अझ जिज्ञासा जगाउनको लागि पढ्छन् । के सिक्ने भन्ने कुरामा उनीहरू आफ्नोलागि आफैं निर्णय गर्छन्, आफैं छनौट गर्छन् ।अहिले इन्टरनेटको जमानामा यो अझै उपयुक्त भएको छ । यसको अर्थ अनस्कूलिंग भनेको ई–लर्निंग होइन । तर रुचि लागेमा कुनै पनि विषय इन्टरनेटबाट पनि सिक्नसक्छन् । अझ भनूँ भने अभिभावकहरूले अनस्कूलिंग बारे नै धेरै कुरा इन्टरनेटबाट सिक्नसक्छन् । यसबारे सामग्री मात्र होइन, सामाजिक सञ्जालमा अनस्कूलिंग अभ्यासमा संलग्न अभिभावकहरूका समूहहरू छन् जहाँ उनीहरूले आफ्ना अनुभव आदानप्रदान गरिरहेका हुन्छन् । तिनको संख्या एउटै समूहमा बीसौं, तीसौं हजार छन् ।सिक्ने चाहना यौन चाहनाभन्दा तीव्रशिक्षामा मुख्य कुरा भनेको जिज्ञासा र रुचि हो । जिज्ञासु त बालबालिका स्वभावैले हुन्छन्, त्यही जिज्ञासालाई पक्रेर सिकाइलाई कसरी अघि बढाउँदै लाने मुख्य कुरा हो । यही कुरा अभिभावकले जान्यो भने पुग्छ । एडवार्ड हल भन्छन्, “मानव सिक्नमा सर्वोत्कृष्ट प्राणी हो । उसको सिक्ने चाहना यौन चाहना जत्तिकै तीव्र हुन्छ — बरु सिक्ने चाहना यौनभन्दा पनि पहिला सुरु हुन्छ र पछिसम्म रहन्छ ।”बालबालिकालाई संस्थापनले चाहेको कुरा सिकाउन खोज्दा त्यो नैसर्गिक उत्प्रेरणा मर्छ । त्यसैले विद्यालय शिक्षामा प्राप्तांक, ग्रेड, पुरस्कार, सफलताजस्ता अप्राकृतिक उत्प्रेरणा दिइरहनुपर्ने हुन्छ । वास्तवमा यो बालबालिकाप्रति गर्नसकिने सबभन्दा ठूलो संगठित अपराध हो ।मानिसमा सिक्ने उत्प्रेरणा जन्मजात हुन्छ । बालबालिकालाई संस्थापनले चाहेको कुरा सिकाउन खोज्दा त्यो नैसर्गिक उत्प्रेरणा मर्छ । त्यसैले विद्यालय शिक्षामा प्राप्तांक, ग्रेड, पुरस्कार, सफलताजस्ता अप्राकृतिक उत्प्रेरणा दिइरहनुपर्ने हुन्छ । वास्तवमा यो बालबालिकाप्रति गर्नसकिने सबभन्दा ठूलो संगठित अपराध हो । अभिभावकले आफ्ना छोराछोरीप्रति गर्नसकिने सबभन्दा ठूलो गुण भनेको उनीहरूलाई विश्वास गर्नु हो । यही कुरामा हामी चुकिरहेका हुन्छौं ।जाँदाजाँदै ...व्यावहारिक भएर हेर्दा केही चनाखा अभिभावकले मात्रै आफ्ना छोराछोरीलाई अनस्कूलिंग गर्नसक्लान् । महामारीपछि विद्यालय खुल्ने छ र चलिरहने छ । तर यो महामारी र त्यसपछि आउने आर्थिक मन्दीलाई मध्यनजर गर्दा प्रश्न उठ्छ — अहिलेको दुइ धारको शिक्षा र स्वास्थ्य प्रणालीमा पुनर्विचार गर्नुपर्ने अवस्था आएको छैन र ? यो संकटमा निजी अस्पतालले के गर्‍यो ? शिक्षा र स्वास्थ किनबेचको साधन बनाउनु कत्तिको नैतिक कुरा हो ? महामारीपछिको समय त एक किसिमले नयाँ युग नै हुने छ । नयाँ युगमा शिक्षा र स्वास्थ्य प्रणालीमा थोरै पनि नयाँ ढंगले चलाउन सकिंदैन भने परिवर्तनको लागि के नै आश गर्नसकिन्छ र ?(लेखक दुइ दशकदेखि अन्तर्राष्ट्रिय संस्थाहरूमा शिक्षा क्षेत्रमा सक्रिय छन् ।)तस्विर : https://miro.medium.com#शिक्षा