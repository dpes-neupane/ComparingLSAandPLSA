

 
काठमाडौं। पूर्व राजपरिवारका सदस्यहरु एक कार्यक्रमको लागि गोरखाको पालुङटार जाने भएका छन् । पूर्व प्रधानमन्त्री तथा नयाँशक्ति पार्टीका संयोजक बाबुराम भट्टराईको गृहथलो रहेको पालुङटार स्थित श्री भवानी उच्च माविको दुई तलाको आठ कोठे भवन हस्तान्तरणका लागि पूर्व राज परिवार त्यसतर्फ जान लागेको हो। 
जापानको जोडो सु बुद्धिष्ट अर्गनाइजेशनको आर्थिक सहयोग र हिमानी ट्रष्टको संयोजन रहेको उक्त विद्यालय भवनको शिलान्यास कार्यक्रमको लागि पूर्व राजा ज्ञानेन्द्र बाहेक परीवारका सवै सदस्य त्यसतर्फ जाने बताईएको छ ।
हिमानीले नै शिलान्यास गरेको सो विद्यालय भवनको निरीक्षणका लागि उनी गत माघ दोस्रो हप्ता पालुङटार पुगेकी थिइन्।पहिलो चरणमा आठ कोठे भवन निर्माण र हस्तान्तरण गर्न लागेको ट्रष्टले दोस्रो चरणमा अर्को आठ कोठे भवनपनि निर्माण गर्दैछ। अपांगता भएकाहरुलाई पनि सहज रुपमा शौचालय जान सक्ने गरी भवन निर्माण गरिएको छ। तीन वटा शौचालयमध्ये एक अपांगमैत्री बनाइएको छ।

 