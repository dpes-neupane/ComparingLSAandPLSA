

 
 काठमाडौ ।काठमाडौ चाबहिलमा रहेको पशुपति क्याम्पसमा विद्यार्थीका प्रमाण पत्र भुईमा च्यातिएको अवस्थामा रहेको छ । क्याम्पसमा विभिन्न तहमा अध्ययन गरेर पास भएका विद्यार्थीका शैक्षिक प्रमाण पत्र यसरी भुईमा छरिएको छ ।  

पशुपति क्याम्पसको कक्षमा सजिलैसँग जोकोही गएर शैक्षिक प्रमाण पत्र खोज्न सक्छन् तर आफ्नो शैक्षिक प्रमाण पत्र खोजी गर्दा अरुको प्रमाण पत्र यसरी नै भुँइभरी हुन्छन् । पशुपति क्याम्पसको विद्यार्थी भएर शैक्षिक प्रमाण पत्र लिन जाँदा भोग्ने यहि हो । तर यो भद्रगोलमा आफ्नो प्रमाण पत्र भेटाउनु धेरै मुस्कील हुन्छ ।

क्याम्पस प्रशासनले शैक्षिक प्रमाणपत्रको उचित व्यवस्थापन नगर्दा सयाँै विद्यार्थीको भविष्यमामाथि यसरी नै खेलवाड भैरहेको छ । यो विषयमा सिधा कुरा जनतासंगकाे टाेलीले पशुपति क्याम्पसका प्रमुख प्रज्ञराज भट्टराईसँग कुरा गर्न खोज्दा आँफु व्यस्त भएको भन्दै तर्कीए । क्याम्पस प्रशासनको यो हदसम्मको लापरवाही क्याम्पसमा पढाई र व्यवस्थापन कस्तो होला भनि सजिलै अनुमान लगाउन सकिन्छ । 

 