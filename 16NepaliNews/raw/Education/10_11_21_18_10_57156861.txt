

 
काठमाण्डौ । अन्तर्राष्ट्रिय नागरिक उड्यन संस्थाको नियम अनुसार २÷२ बर्षमा अन्तर्राष्ट्रिय विमानस्थलले गर्नुपर्ने फुल स्केल इमर्जेन्सी एक्सरसाइज शुक्रबार त्रिभुवन अन्तर्राष्ट्रिय विमानस्थलमा गरिएको छ । आधा घण्टाको लागि विमानस्थलका सम्पूर्ण उडानहरु बन्द गरेर आकस्मिक उद्धारको अभ्यास गरिएको हो । 
 
 

 
त्रिभूवन अन्तर्राष्ट्रिय विमानस्थलको पूर्वतिरको फाइर स्टेसन युटीसी ११०० क्षेत्रमा दुर्घटनाग्रस्त विमानका घाइतेको उद्वार तथा आगो नियन्त्रण गर्दै गर्दाको दृश्य हो यो । श्यामापुरबाट काठमाडौँका लागि उडेको एबीसी एरलाइन्सको एरबस ए३३० को दुबै इन्जिनमा आगलागी भएपछि विमानस्थलको फुर्वस्टेसनमा दुर्घटना भएको थियो । तर दुर्घटना वास्तविक नभै त्रिभुवन विमानस्थलले फुल स्केल इमर्जेन्सी एक्सरसाइजको लागि गराएको नाटकीय दुर्घटना मात्रै हो ।
अन्तर्राष्ट्रिय नागरिक उड्यन संस्थाको नियम अनुसार विमानस्थले शुक्रबार काठमाडौंमा ल्याण्ड हुने एयरबसको ए ३३० सिरिजको ठूलो जहाजको नमुना छनोट गरेर विमान दुर्घटना भएको अवस्थामा ‘एक्सिडेन्ट रिड्युस’ कसरी गर्न सकिन्छ भन्ने अभ्यास गरेको हो । ३० मिनेटसम्म चलेको अभ्यासमा विमानस्थल पूर्ण रुपमा बन्द गरेर विमानस्थल र वरपर भएका सम्पूर्ण अग्नि नियन्त्रक लगायतका सामग्रीहरु तैनाथ गरिएको थियो ।
पूर्वतयारी अनुसार १८० जना यात्रु बोकेर काठमाडौं एयरपोर्टमा अवतरण हुन लागेको जहाज पेप्सीकोला क्षेत्रमा दूर्घटना हुन्छ र त्यसलाई निभाउनकालागि उपलब्ध हरेक प्रयास गरिन्छ । साथसाथै घाइतेलाई र मृत्यु भएका यात्रुलाई उद्दार गरिन्छ ।

 