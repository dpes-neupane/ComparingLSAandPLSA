

 
काठमाडाैँ । साेमबार दिउँसाेतिर एउटा तस्वीर र खबरले सनसनी नै मच्चायाे । शिक्षासेवी उत्तम सञ्जेलले जम्मा रु ३०० मा बिहे गरेकाे भनेर वाहवाही र चर्चा पाए । तर बेलुकातिर उनकै अर्काे तस्वीर भाइरल भयाे, जसमा उनी दुलहीसहित बिहेकाे जग्गेमा बसेका देखिन्छन् । यसपछि उनकाे अालाेचना सुरु भयाे । 

दुलाहाकाे रुपमा उपस्थित सञ्जेल राताे टिसर्ट, पाइन्ट र खिइएका पुरानाजस्ता देखिने चप्पलमा देखिएका थिए । दुलही कला अधिकारी भने कुर्ता-सुरुवालमा थिइन् । उनकाे पनि खुट्टामा साधारण चप्पल मात्र थिए भने शिरमा पातलाे घुम्टाे हालेकी थिइन् ।

४१ उमेरमा दुलहा बनेका सञ्जेलले २०० रुपैयाँको माला, ७५ रुपैयाँको पोते र २५ रुपैयाँको सिन्दुर गरी जम्मा ३०० रुपैयाँमा ‘प्रगतिशील बिहे’ गरेकाे भन्दै उपस्थित सबैलार्इ गर्वसाथ सुनाए । उनकाे याे भनाइलार्इ बल पुग्नेगरी कलाकार मनाेज गजुरेलले समेत समर्थन जनाए ।
गुहेश्वरी मन्दिरमा भएकाे उनकाे याे ‘प्रगतिशील’ बिहेमा कला क्षेत्रका सिद्धहस्त व्यक्ति गजुरेलका साथै मदनकृष्ण श्रेष्ठ र हरिव‌ंश अाचार्य, व्यवसायी उपेन्द्र महताे तथा पत्रकार र अन्य केही विशिष्ट पाहुना उपस्थित थिए । पाहुनाहरुलार्इ ‘सुगर फ्री लड्डु’ पनि बाँडिएकाे थियाे ।
दिउँसाे ३०० रुपैयाँकाे सिन्दूर, पाेते र माला लगाएर बिहे गरेका सञ्जेल साँझ अर्कै तवरले कर्मकाण्डी रुपमा बिवाह-मण्डपमा देखिएपछि धेरैले उनकाे अालाेचना गरेका छन् । यसलार्इ चर्चामा अाउने स्टण्टका रुपमा धेरैले अर्थ्याएका छन् । कतिपयले त प्रगतिशील विवाह नै गरेकाे हाे भने सिन्दूर र पाेते किन चाहियाे, अनि फेरि कर्मकाण्डी पाराले जग्गेमा किन बसियाे भनेर सामाजिक सञ्जालमा प्रश्न समेत गरेका छन् । सञ्जेलले भने यसलार्इ ‘व्यक्तिगत पूजा-पाठ’का लागि गरिएकाे दाबी गर्दै संस्कार छाड्न पनि नसकिने लागेर न्युनतम खर्चमा मितव्ययी बिहे गरेकाे बताएका छन् ।
सञ्जेल तिनै व्यक्ति हुन्, जाे नर्सरीदेखि डिग्रीतह सम्मकाे शिक्षा मासिक रु १०० मा दिने समता स्कुलसँग अाबद्ध छन् । उनले १०० रुपैयाँमै उपचार दिने दाबीका साथ समता अस्पताल समेत चलाइरहेका छन् । ७७ वटै जिल्लामा समता स्कुलका शाखा छन् । दुलही अधिकारी भने समता अस्पतालमै हेल्थ असिस्टेन्टका रुपमा काम गर्दै अाइरहेकाे बताइएकाे छ । उनीसँग प्रेम बसेपछि सञ्जेलले विवाह गरेकाे बताएका छन् ।

 