अमन्त्रम् अक्षरम् नास्ति, नास्ति मूलमनौषधम् । अयोग्यः पुरुषो नास्ति, योजकस्तत्र दुर्लभः ।।मन्त्रविनाको अक्षर हुँदैन, योग्यताविनाको मानिस हुँदैन र औषधिविनाको वृक्ष हुँदैन । त्यसैले यी सबैलाई मिलाउन सक्नु चाहिँ दुर्लभ हो । माथिको श्लोकको तात्पर्य हो यो । साँच्चै सबैको आ–आफ्नो क्षमता र दक्षता हुन्छ । जसले सही मार्ग पहिल्याउन सक्छ ऊ अवश्य सफल हुन्छ । असल मार्ग देखाउने काम शिक्षालय र शिक्षकहरुको हुन्छ ।ज्ञान लिने र दिने एउटा पक्ष हो तर असल संस्कार महत्त्वपूर्ण पाटो हो । कलिला मस्तिष्कमा ज्ञानको ज्योतीसँगै असल संस्कारले बास गर्न सक्यो भने भविष्यमा असल मानिस उत्पादन हुनेमा शङ्का छैन ।नेपालमा सञ्चालित धेरै शिक्षालयहरुले किताबी ज्ञानलाई बढी महत्त्व दिइरहेको बेला केही शिक्षालयहरु ज्ञानसँगसँगै असल संस्कार दिनमा तल्लीन देखिएका छन् ।एक मेमोरियल स्कुलको अवधारणामा स्थापना भएको डीएभी सुशील केडिया विश्व भारती स्कुलले कलिला बालबालिकाका लागि किताबी ज्ञानसँगै व्यावहारिक ज्ञानमा विशेष जोड दिएको पाइएको छ । नेपालका चर्चित स्कुलमध्येको एक डीएभी ललितपुरको जावलाखेलमा सन् १९९३ देखि सञ्चालित छ । शंखरलाल केडियाका छोरा सुशील केडियाको अल्पायुमै निधन भएपछि उनको सम्झनामा शिक्षामा योगदान दिने हेतुले केडिया समूहले स्कुलको स्थापना गरेको थियो । भारतमा सञ्चालित डीएभीको पठन पाठन शैलीबाट प्रभावित केडियाले सोही अनुसारको शिक्षालाई नेपाली संस्कारमा रूपान्तरण गर्ने प्रयास गरेका छन् ।दयानन्द याङ्लो वैदिक (डीएभी) सुशील केडिया विश्व भारती स्कुल सञ्चालनको मुख्य उद्देश्य पूर्वको ज्ञान र पश्चिमको विज्ञानलाई एकसाथ लिएर जानु हो । साथै, स्कुल ज्ञानको केन्द्र भएकाले विद्याकी देवी सरस्वतीको विभिन्न नाममध्येको एक नाम भारतीबाट स्कुलको नामकरण गरिएको थियो । डीएभी स्कुलले एसईई बोर्ड नेपाल र सीबीएसई बोर्ड भारतको किन्डर गार्डेन तहदेखि १२ कक्षासम्मको पढाइ गराउँदै आएको छ । विद्यार्थीहरुले जुन बोर्डको परीक्षामा सामेल हुने हो सोही अनुसारको शिक्षा हासिल गर्न सक्ने सुविधा यहाँ छ । ३ हजारभन्दा धेरै विद्यार्थी र २ सयभन्दा बढी शिक्षकहरु रहेको यस स्कुलले दृष्टिकोणसहितको शिक्षालाई प्राथमिकता दिँदै आएको छ । डीएभीले २००३ देखि कलेज पनि सञ्चालन गर्दै आएको छ, जसमा म्यानेजमेन्ट र साइन्स विषय अध्ययन अध्यापन हुन्छन् । त्रिभुवन युनिभर्सिटीबाट सम्बन्धन प्राप्त डीएभी कलेजले एमबीएस, बीएससी, बीबीए, बीबीएम र बीबीएसको अध्ययन अध्यापन गराउँदै आएको छ ।रचनात्मक ज्ञान स्कुलको प्राथमिकतासामाजिक कार्य गर्ने उद्देश्यबाट स्थापित दयानन्द याङ्लो वैदिक (डीएभी) सुशील केडिया विश्व भारती स्कुलले रचनात्मक शिक्षा शैलीलाई अपनाउँदै आएको छ । कला, साहित्य, सङ्गीत, ज्ञानसँग सम्बन्धित विविध क्रियाकलाप, प्रविधिलगायतलाई विशेष महत्त्व दिएर अतिरिक्त क्रियाकलापमा जोड दिँदै आएको डीएभी स्कुलका सहायक–प्रधानाध्यापक रामचन्द्र खनाल बताउँछन् । खनाल भन्छन्, ‘विद्यार्थीहरुलाई प्रेरणायुक्त कार्यक्रमहरुमा सहभागी गराएर उनीहरुको क्षमता विकासमा हामी केन्द्रित छौं । भोलि हाम्रा विद्यार्थी कुनै पनि क्षेत्रमा जाँदा एक आत्मविश्वासी अनि सक्षम व्यक्ति बन्न सकोस् जस्तो, ऊ एक इम्प्लोई होइन एक इम्प्लोएर बन्न सकोस् । हाम्रो शिक्षाको जग नै यसरी विकास भएको छ ।’ स्वाभाविक अनुशासन तथा शारीक विकासहरेक व्यक्तिमा भिन्न प्रकृत्तिको अनुशासन हुन्छ । कसैको अनुशासन देखावटी हुन्छ भने कसैको भित्री अनुशासन हुन्छ । डीएभीले विद्यार्थीका भित्री अनुशासनलाई प्राथमिकता दिँदै आएको छ ।सहायक–प्रधानाध्यापक खनालका अनुसार विद्यार्थीको स्वभाविक अनुशासनलाई सक्रिय पार्नका लागि डीएभीले उनीहरुलाई विभिन्न क्रियाकलापमा सामेल गराई पुरस्कृत गर्ने काम गर्छ ।विद्यार्थीको क्षमता अभिवृद्धिका लागि व्यवहार मापनदेखि उसलाई अगाडि ल्याउन प्रेरित गर्दै पुरस्कृत गर्दा विद्यार्थी स्वयं आफ्नो क्षमता वृद्धिमा र आफूलाई अनुशासनमा राख्न सक्रिय हुन्छन् । विद्यार्थीहरुलाई अनुशासनमा राख्नको विभिन्न शारीरिक गतिविधिमा समावेश गराइन्छ । जस्तो, योगा, शारीरिक व्यायम, खेलकुद लगायतमा प्रत्यक्ष सहभागी गराई उनीहरुको शारीरिक विकासमा पनि ध्यान दिने गरिन्छ । साकाहारी वातावरण भएको डीएभीमा सबै विद्यार्थीको रुचिलाई प्राथमिकता दिने गरिन्छ । यदि विद्यार्थीको रुचि र उसको शैलीमा फरकपन आएमा अविभावकसँग सल्लाह गरेर उसलाई भिन्न वातावरणमा बौद्धिक अध्यास गराइन्छ । जसले भिन्न रुचि र स्वभाव भएका विद्यार्थीलाई रचनात्मक हुन र अगाडि बढ्न सहयोग मिल्छ ।बालबालिकालाई अनुशासनको पाठ सिकाउन निकै कठिन हुन्छ । कारण हरेक बालबालिका भिन्न समाज र पारिवारिक वातावरणवाट आएका हुन्छन् । सबैको आआफ्नो संस्कार र शैली हुन्छ ।यस्तोमा परिवारका सदस्यहरुलाई पनि बेला मौकामा विद्यालयमा उपस्थित गराएर विद्यार्थीहरुसँग साक्षात्कार गराउने र उनीहरुमा आत्मीय भावनाको विकासमा जोड दिइन्छ ।प्रयोगात्मक क्रियाकलापमा सहभागीस्कुलले शिक्षासँगै विद्यार्थीका बाहिरी पक्षको ख्याल गर्नु अवश्य पनि सह्रानीय कुरा हो । योसँगै डीएभीको एउटा उत्कृष्ट पाटो भनेको विद्यार्थीलाई कुनै पनि क्रियाकलाप गराउँदा विचार र दृष्टिकोणसहित सहभागी गराउने गरेको छ । विद्यार्थीहरु अतिरिक्त क्रियाकलापमा दृष्टिकोणसहित सहभागी हुँदा सैद्धान्तिक ज्ञानसँगै प्रयोगात्मक ज्ञान हासिल गर्न सक्षम हुन्छन् । त्यसैले उनीहरुको रुचिअनुसार व्यावहारिक र सैद्धान्तिक ज्ञान पनि दिने गरिन्छ । जस्तो, क्रिकेटमा कुनै विद्यार्थीले रुचि देखाएको छ भने भविष्यमा ऊ क्रिकेटकै ज्ञाता बन्न सकोस् भनी क्रिकेटबारे भिन्न कक्षा नै सञ्चालन हुन्छ । विद्यार्थी विभिन्न क्रियाकलापमा सहभागी भइरहँदा ऊ के मा विशेषज्ञ बन्न सक्छ त त्यसैमा ऊ केन्द्रित हुन पाउनु उसको वैयक्तिक अधिकार हो र त्यसमा स्कुलले पूर्णरुपमा विद्यार्थीलाई सहयोग गर्ने गर्छ । कमसेकम कक्षा १० बाट निस्किँदा आफ्नो बाटो आफै पहिल्याउन सकोस् ।डीएभीका सहायक प्रधानाध्यापक रामचन्द्र खनालका अनुसार ‘विद्यार्थीले कति मार्क ल्यायो त्यो महत्त्वपूर्ण पक्ष होइन कि विद्यार्थीले कति ज्ञान हासिल गर्यो त्यो महत्त्वपूर्ण पक्ष हो ।’ त्यसैले, डीएभीले ज्ञानको सिद्धान्तलाई अपनाएको छ । खानल भन्छन्, ‘डीएभीको जुन शिक्षा शैली छ, त्यसबाट कलिला मस्तिष्कले बोझ होइन कि खुल्ला आकाशको यात्रा गरिरहेका हुन्छन् ।’विद्यार्थीहरुको क्षमता अभिवृद्धिका लागि क्यालेन्डर नै प्रकाशन गर्ने गरेको छ स्कुलले । सोही क्यालेन्डर अनुरूप विद्यार्थीलाई अतिरिक्त क्रियाकलापमा सक्रिय गराउने गर्छ । यसले उनीहरुमा आफ्ना रुचि अनुरूपमा क्रियाकलापमा भाग लिन प्रेरित गर्छ र उत्कृष्ट हुन क्रियाशील गराउँछ । त्यसैगरी, विद्यार्थीहरुको क्षमता अभिवृद्धिका लागि विभिन्न क्षेत्रका विज्ञहरुसँग साक्षात्कार गराउने कार्य पनि स्कुलले गर्दै आएको छ ।संस्कारसहितको सामाजिक व्यक्ति स्कुलले विद्यार्थीलाई सामाजिक क्रियाकलापमा पनि संलग्न गराउने गरेको छ । हरेक व्यक्ति सामाजिक रूपमा जोडिने भएकाले उनीहरुलाई समाज के हो र समाजप्रति हाम्रो दायित्व के हो भन्ने बोध हुनु जरुरी छ । जस्तो, सररफाइ, वृक्षरोपणलगायतका कार्यमा सहभागी गराएर समाजप्रति उत्तरदायी बनाउने गरेको छ ।सँगसँगै सूचनामूलक र जानकारीमूलक कार्यक्रमहरु पनि सञ्चालन गर्ने गरेको छ । जस्तो, विभिन्न टक सो, क्विजहरु गर्ने, विभिन्न रोगहरुबारे जानकारी दिन विज्ञहरुलाई सहभागी गराई जानकारी दिने र सुरक्षित हुन प्रेरित गर्ने काम हुन्छ । यसका लागि नियमित कार्यक्रमहरु नै सञ्चालन गर्ने गरेको स्कुलले बताएको छ ।विद्यार्थीहरुलाई कुनै पनि जानकारी दिने मात्र होइन कि उनीहरुले सिकेका र जानेका ज्ञानलाई फैलाउन पनि सिकाइन्छ र प्रत्यक्ष सहभागी पनि गराइन्छ । विभिन्न सांस्कृतिक चाडपर्व तथा जन्म जयन्तिहरुमा सहभागी गराई त्यसबारे जानकारी दिने काम हुन्छ । सहयोगी भावनाको विकासस्कुलले बालबालिकालाई समाजमा आइपर्ने विभिन्न समस्यामा सहयोगी भूमिका खेल्न पनि प्रेरित गर्ने गरेको छ । विभिन्न फुड डोनेसन कार्यक्रमहरु सञ्चालन गर्दै स्कुलले अन्नको महत्त्व र खानाको अभाव खेपिरहेका जनतालाई सहयोग गर्न उत्प्रेरित गर्ने कार्य गर्दै आएको छ । यसले विद्यार्थीहरुमा सहयोगी भावना जाग्रित गराउँदै लैजाने स्कुलको विश्वास छ ।स्कुलले गक्षअनुसार विभिन्न सङ्घ संस्था अथवा प्राकृतिक विपत्तिबाट समस्यामा परेकाहरुलाई सहयोग गर्न डोनेसनका कार्यक्रम नै सञ्चालन गर्दै आएको छ । यसले विद्यार्थीमा आफ्नो समाजप्रतिको जिम्मेवारी के हो भन्ने बोध गराउन सहयोग गर्ने विश्वास स्कुलको छ ।स्कुलले सञ्चालन गर्ने हरेक कार्यक्रमका आ–आफ्नै विचार र सिद्धान्तहरु छन् । स्कुलले हरेक समाजसँग आफ्ना बालबालिकालाई परिचित गराउने कार्य पनि गर्दै आएको छ । त्यसैले विभिन्न १९ वटा क्लबहरुसँग सहकार्य गरेर स्कुलले विद्यार्थीहरुलाई सामाजिक कार्यमा पनि सक्रिय गराउने गरेको छ ।  भोकेसनल क्लासडीएभीमा कक्षा ६ देखि भोकेसनल क्लासहरु सञ्चालन हुन्छन् । कक्षा ६ सम्मका विद्यार्थीले रेगुलर कोर्सबाहेक विभिन्न रुचिका क्रियाकलापहरु गरे पनि कक्षा ६ बाट भने स्पेसिफिक विषयमा आफूलाई केन्द्रित गर्दै लैजान सक्छन् । डीएभीले विभिन्न विधा खेल, कला, नृत्य, गायन, वाद्यवादन, फेसन डिजाइन, ब्युटी, हेल्थ साइन्स, मास मिडिया, आईटी लगायतका विषयमा डिपार्टमेन्ट नै खडा गरेर शिक्षा दिने गरेको छ । विद्यार्थीले आफ्नो रुचिअनुसारको भोकेसनल क्लास लिन पाउँछन् र उक्त विषयमा आफूलाई सक्षम बनाउँन अग्रसर हुन्छन् ।  भोकेसनल क्लासमा विभिन्न क्षेत्रसँग सम्बन्धित विज्ञहरुसँग बालबालिकालाई साक्षात्कार गराइन्छ । यसले विद्यार्थीहरुलाई थप ऊर्जा त दिन्छ नै उनीहरुलाई फरक फरक व्यक्तिहरुबाट नयाँ नयाँ कुराहरु सिक्ने मौका पाइरहेका हुन्छन् ।संस्कृत पढाउँदै डीएभीडीएभीले विभिन्न भाषालाई पनि प्राथमिकता दिएको छ । बालबालिकाहरु संस्कृतको महत्त्व र ज्ञानबाट वञ्चित हुँदै गइरहेका बेला डीएभीले नेपालमा सञ्चालित प्राइभेट स्कुलभन्दा फरक ढङ्गले पढाइ सञ्चालन गर्दै आएको छ । ६ कक्षाबाट नै संस्कृत विषयलाई ग्राह्यता दिएको छ डीएभीले ।संस्कृत, भाषा मात्र नभएर हाम्रो संस्कार र परम्परासँग सम्बन्धित भएकाले यसको संरक्षणका लागि पनि हाम्रो दायित्व हुन्छ । त्यसैले बालबालिकामा संस्कृतप्रतिको महत्त्व दर्साउनका लागि पनि पढाइ सञ्चालन गरिएको डीएभीले जनाएको छ । सीभीएसई बोर्डका विद्यार्थीहरुमध्ये ८० प्रतिशतले संस्कृत विषय पढ्ने गरेका छन् । नेपाली बोर्डका विद्यार्थी पनि धेरैले संस्कृतमा रुचि देखाएका छन् । त्यसैगरी डीएभीले चाइनिज, फ्रेन्च, हिन्दीलगायतका भाषालाई कक्षा ५ बाट अनिवार्य कोर्समा समावेश गरेको छ ।जर्मन एम्बेसीले नेपालका दुईवटा स्कुललाई मात्र जर्मनी भाषाको पठन पाठनलाई अनुमति दिएको छ, जसमा एउट स्कुल हो डीएभी । विद्यार्थीले यी भाषामध्येबाट आफूलाई रुचि भएको भाषा पढ्न पाउँछन् । डीएभीले भोलि आफ्ना विद्यार्थी युनिभर्सिटी जाँदा के पढ्ने र कसरी पढ्नेबारे स्वयं जानकार हुन सकून् भन्ने उद्देश्य राखेको छ । यसबाट विद्यार्थी भविष्यमा पास आउट मात्र हुँदैनन् क्षमतावान व्यक्ति बनेर निस्किनेछन् । त्यसो त डीएभीले आफ्ना विद्यार्थीहरुको क्षमता वृद्धिमा महत्त्व दिएको छ ताकि उनीहरु भविष्यमा जब होल्डर मात्र होइन, जब क्रिएटर बन्न सकून भन्ने हो ।