

 
चितवन, भदौ १८ । चितवन मेडिकल कलेजकमा ताला लागेको छ । आन्दोलित विद्यार्थीहरुले मेडिकल कलेजको शैक्षिक तथा प्रशासनिक शाखामा ताला लगाएका हुन् । अतिरिक्त शुल्क अशुलेको विरोधमा बनेको चिकित्सा शिक्षा संघर्ष समितिले सिएमसिको कैलाशनगर र अस्पतालको क्लिनिक बल्कमा तालाबन्दि गरेका छन् । संघर्ष समितिले अतिरिक्त शुल्क र उचित पारिश्रमिकको माग पूरा नभए सम्म ताला नुखुल्ने जनाएको छ । 

समितिले लामो समयदेखि चर्को शुल्क अशुलेको भन्दै पटक पटक आन्दोलन गरेपनि यस पटकको आन्दोलन निशर्कषमा पुग्ने गरि जारि राखिएको संघर्ष समितिका संयोजक प्रकाश चन्दले बताए । सिएमसिमा अध्यनरत एमबिबिएस, बिडिएस, बिएमएलटी र नर्सिङ संकायमा अध्ययन गर्ने बिद्यार्थीहरुले एक जनाबाट १२ लाख भन्दा बढी शुल्क लिएको बताउदै आएका छन् ।

आईओएमले उपत्यकामा ४२ लाख र उपत्यका बाहिर साढे ४४ लाख शुल्क लिनु पर्ने प्राबधान गरे पनि अधिकांश मेडिकल कलेजहरुले बढी शुल्क अशुल गर्ने गरेका छन् । यसविरुद्धमा विद्यार्थीहरुले पटक पटक आवाज उठाएपनि कलेजहरुले नसुन्ने गरेको उनीहरुको गुनासो छ ।

समितिले देश व्यापीरुपमा प्रदर्शन गर्ने गरी अभियान अगाडि बढाउँदै गर्दा चितवन मेडिकल कलेजका एक विद्यार्थीलाई पक्राउ गरेपछि विद्यार्थीहरु थप आन्दोलित बनेका छन् । चितवन प्रहरीले कोठामा बसिरहेका सिएमसि बिडिएस चौथो वर्षका विद्यार्थी प्रबिन लामा स्याङतान पक्राउ गरेपछि समितिले मंगलबार विरोध र्याली निकालिएको थियो । चिकित्सा शिक्षा संघर्ष समिति चितवनका अभियानता स्याङतान पक्राउ परेपछि आन्दोलन दबाउन प्रहरीले हिरासतमा राखेको विद्यार्थीको आरोप छ ।
तर, जिल्ला प्रहरी कार्यलय चितवनका प्रहरी उपरीक्षक दान बहादुर मल्लले पछिल्लो समय विप्लब समूहको जिल्लाका गतिविधिहरु बढाइरहेकोले थप अनुसन्धानका लागि पक्राउ गरिएको बताए । पक्राउ परेका स्याङतानलाई प्रहरीले मंगलबार साँझ ६ बजे हिरासत मुक्त गरेको थियो ।
यस्तै चितवन मेडिकल कलेजका प्रबन्ध निर्देशक हरिशचन्द्र न्यौपानेले स्याङतान पक्राउ परेको बारे आफूलाई थाहा नभएको बताए । प्रहरीसँग बुझ्दा विप्लबको जिल्ला सेक्रेटरी भएको कारण उनलाई प्रहरीले नियन्त्रणमा लिएको चितवन प्रहरीले जानकारी दिएको बताए । 

 