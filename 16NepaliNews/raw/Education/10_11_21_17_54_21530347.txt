

 
रामहरि श्रेष्ठ 
ओखलढुंगा । शिक्षा विज्ञान तथा प्रविधि मन्त्री गिरिराजमणी पोखरेलले अबको शिक्षा प्रबिधिमैत्री हुनुपर्नेमा जोड दिनुभएको छ । 
युनाईटेड मिसन टु नेपालले ओखलढुंगामा सञ्चालन गरेको प्रबिणता प्रमाणपत्र तहको नर्सिङ कक्षाको अवलोकन गर्नुहुँदै मन्त्री पोखरेलले यस्तो बताउनुभएको हो । उहाँले बिद्यालय तहमा घोकन्ते शिक्षा हाबी भएकाले अबको शिक्षा प्राबिधिक धारको हुनुपर्ने बताउनुभयो । 

 नेपालको बिद्यालय तहमा पढाईने शिक्षाले शैक्षिक स्तरमा बृद्धी हुन नसक्ने उहाँले बताउनुभयो । घोकन्ते शिक्षाले नेपालको सक्षमताको स्तर ५० प्रतिशत समेत नरहेको बताउदै उहाँले अब प्राबिधिक धारको शिक्षा आवश्यक रहेको बताउनुभयो । सरकारले अबको रणनिती प्राबिधिक शिक्षालाई जोड दिने बनाएकाले बढी भन्दा बढी सक्षम युवा जनशक्तिको उत्पादनका लागी स्थानिय आवश्यकतालाई आधार मानेर स्थानिय पाठ्यपुस्कलाई पठनपाठनमा ल्याउनुपर्ने बताउनुभयो । उहाँले अबको शिक्षा बिज्ञानको शिक्षा भएकाले स्थानिय सरकारले बढी भन्दा बढी बिज्ञान बिषयलाई जोड दिनपर्ने समेत बताउनुभयो । 
 नेपालको शिक्षा प्रणलिलाई बिस्तापित गराई अबको शिक्षा जिवन उपयोगी शिक्षालाई उहाँले जोड दिनुभयो । सरकारले ब्यवहारी शिक्षालाई जोड दिने क्रममा केही जटिलताहरु सिजर्ना भएकाले यस्ता जटिलताहरुलाई समाधान गर्दै जाने बताउनुभयो । उहाँले स्थानिय सरकारलाई शिक्षक भर्ना गर्दा गुणत्मक शिक्षामा ध्यान दिन समेत आग्रह गर्नुभयो । शिक्षक भर्ना गर्दा त्यसको गुणस्तरको मापन गरी प्रतिश्पर्धाका आधारमा भर्ना गरे शिक्षक महासघंमा पनि समस्या नआउने उहाँको भनाई छ । 
 शिक्षकहरुको समस्या समाधानका लागी आफुले निरन्तर पहल गरिरहेको भएपनि त्यो पर्याप्त नभएको उहाँले बताउनुभयो । जसका लागी आफु अझै पनि लागीपर्ने बतानुभयो । कार्यक्रममा सांसद यज्ञराज सुनुवारले सांसद कोषबाट युनाईटेड मिसन टु नेपाल द्धवारा सञ्चालीत ओखलढुंगा सामुदायीक अस्पतालको नर्सिङ शिक्षाका लागी १५ लाख बढीको बजेट घोषणा गर्नुभयो । उहाँले प्राबिधिक शिक्षालाई जोड दिन आफु सदैब तत्पर रहेको समेत बताउनुभयो । 
ओखलढुंगामा ओखलढुंगा समुदायीक अस्पतालले ओखलढुंगा स्कुल अफ हेल्थ साईन्स अन्तरगत जिल्लामै पहिलो पटक प्रबिणता प्रमाणपत्र तहको नर्सिङ कक्षा सञ्चालन गरिरहेको छ ।

 