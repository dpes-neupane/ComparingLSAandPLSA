फ्रान्सको स्कूलमा चाँडै नै आमा–बुवाजस्ता शब्दको प्रयोग बन्द हुनसक्छ । यसको साटो अभिभावकको पहिचान जाहिर गर्नका लागि उनीहरुलाई प्यारेन्ट–वान र प्यारेन्ट–टु भनिनेछ । संसदमा प्रस्ताव पनि पास गरिएको छ । सरकारका अनुसार आफूहरु बच्चाहरुमा सुरुवातदेखि नै परिवारको विविधताप्रति सम्मान बढाउन चाहन्छ ।समान यौनिकता भएका अभिभावकलाई बचाउनेछ यो कानूनःकेही मानिसहरुले सरकारको यो पहललाई समान लिंग भएका अभिभावकको उत्पीडन रोक्ने बताएका छन् भने कतिले यसलाई मातृसत्ता र पितृसत्ता दुबैको महत्व प्रति सम्मान बताएका छन् ।राष्ट्रपति इम्यानुएल म्याक्रोंको पार्टीकी एक सांसदले स्कूलका कुनै पनि दस्तावेजमा अभिभावकको लिंगमा अन्तर नदेखाइने बताएकी छिन् । अभिभावकलाई प्यारेन्ट–वान र प्यारेन्ट–टु बाट पहिचान गरेको खण्डमा यसले बच्चालाई पनि उनीहरुको अभिभावकको लैङ्गिकताका आधारमा निशाना बनाउन छोडिनेछ । उनले यसलाई सामाजिक परिवर्तन गर्ने कदम बताएकी छिन् ।थुप्रै पार्टीले सरकारको यो पहलको समर्थन गरेका छन् । सोशलिष्ट पार्टीका सांसद जोआकिम पुयोटले तारिफ गर्दै भनेकी छिन्, ‘यो ती अभिभावकका लागि सम्मानको मामला हो जसले उनीहरुका आफ्नै बच्चाले भिन्न दृष्किोणले हेर्छन् किनभने संसारले उनीहरुलाई अलग मान्छन् । ’यद्यपी, विपक्षले फ्रान्स सरकारको यो कदमको विरोध गरेको छ । राष्ट्रपति पदकी उम्मेद्वार भइसकेकी मारिन ला पेनले म्याक्रों क्याम्पको मुखौटा उत्रिसकेको बताएकी छिन् । म्याक्रोंले बच्चाहरुलाई पनि विचारधारबाट परिवर्तन गर्न चाहेको आरोप लगाएकी छिन् । कन्जर्भेटिभ पार्टीकी एक सांसदले देशका ९५ प्रतिशत अभिभावक महिला–पुरुष नै भएकाले यो परिवर्त कुनै पनि हालतमा तर्कसंगत नभएको दाबी गरेकी छिन् ।यस्तै, एएफडीएच संस्थाका अनुसार यो परिवर्तनले अभिभावकमा एक–अर्काप्रति दुर्भावना भड्किन सक्छ किनभने बच्चाका प्यारेन्ट–१ र प्यारेन्ट–२ को हुने यसमा मानिसहरु प्राथमिकता खोज्नेछन् । यस्तोमा बच्चाहरुको मानसिक विकास पनि उल्टो असर पर्न सक्ने उक्त संस्थाले बताएको छ ।