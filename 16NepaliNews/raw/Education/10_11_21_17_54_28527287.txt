

 
दान बहादुर बुढा
मुगु ,जेष्ठ २० । जुम्ला जिल्लाको सिंन्जा गाँउपालिकाले जनतासंग अध्यक्ष कार्यक्रम अन्तरगर्त गाँउपालिका भित्र रहेका विद्यालयलाई सोलार बितरण गरेको छ । 

गाँउपालिका भित्र रहेका बाह्र विद्यालयलाई २ वटा बल्व,१ सालर पाता,दश वाट क्षमता भएको ब्याट्रिसहितको सामान बितरण गरिएको छ । उक्त सामान सिन्जा गाँउपालिकाका प्रमुख प्रशासकिय अधिकृत धर्मराज न्यौपानेको टालीले प्रत्यक विद्यालयमा पुगी बितरण गरेका हुन्र । 

जनतासंग अध्यक्ष कार्यक्रम अन्तरगत गाँउपालिका भित्र रहेका आधारभुत र मध्यामीक विद्यालयलाई सोलार बितरण गरिएको हो । विद्यालयको भौतिक पूर्वधारमा समस्या भएकोले पठनपाठनका लागि समस्या भइरहेको थियो । अध्यारो कोठाहरुमा उज्यालो पुर्याई विद्यार्थि र शिक्षकलाई पठनपाठनमा सहज बनाउनको लागि सोलार बत्ति बितरण गरिएको सिन्जा गाँउपालिकाका अध्यक्ष देवलसिंह रावलले बताएका छन् ।

गाँउपालिकाले प्रत्यक विद्यालयलाई सोलार बत्ति बितरण गरेकोमा विद्यालयका शिक्षक निकै खुसी भएका छन् । तर यो सोलार बत्ति सानो भएको जनाइएको छ । सिंन्जा गाँउपालिका भित्र रहेको शैक्षिक गतिविधिलाई प्राविधिकरण शिक्षा तर्फ लैजनाको लागि प्रत्यक विद्यालयमा ठूलो भोल्टेज (पावर) सहितको ब्याट्रि र कम्यूटर सहितको व्यवस्था गरेमा वैज्ञानिक शिक्षामा निकै सुधार आउने विद्यालयका एक शिक्षकले बताए ।

 
 