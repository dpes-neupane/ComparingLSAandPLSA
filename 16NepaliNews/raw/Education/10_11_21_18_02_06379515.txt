

 

दान बहादुर बुढा,

मुगु । बुधबार मुगु जिल्लाको एक मात्र एईई पुरक परिक्षा केन्द्र गमगढीको उच्च महाकाली विद्यादयमा सञ्चालन भएको एसईई ग्रेड पुरक परीक्षामा ४ सय ३३ जना परीक्षार्थी सहभागी भएका छन् । 

एसईई ग्रेड पुरक परीक्षामा ५ सय १८ जनाले फारम भरेका थिए । जस मध्ये परीक्षमा ८५ जना विद्यार्थिहरुले विविध कारण परीक्षा दिन सकेनन् । निरन्तर एक सातासम्म परेको अविरल बर्षाको कारण नेपालगञ्ज पढ्न गएका ५ जना विद्यार्थिहरु हवाईजहाज र सडक सञ्जालको प्रतिक्षामा बस्दै परिक्षामा सहभागी हुन सकेनन् ।
विद्यार्थिको रेकर्ड अनुसार २ सय ४७ छात्रा र १ सय ८६ छात्र रहेको महाकाली पुरक परिक्षा केन्द्रका अध्यक्ष नरेश शाहीले बताएका छन ।
पछिल्लो समयमा मुगुमा छोरालाई नीजि विद्यालयमा पढ्न लगाउने र छोरीलाई सरकारी विद्यालयमा पढाउने विभेद हट्दै गएको छ ।

 