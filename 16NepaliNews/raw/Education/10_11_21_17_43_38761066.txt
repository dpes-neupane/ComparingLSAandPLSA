

 
सर्लाही, ११ चैत । सर्लाही जिल्लाको हरिवन नगरपालिकामा रहेको श्री चतुर्भुजेश्वर जनता माध्यमिक विद्यालयमा चरम अनियमितता भएको पाइएको छ । 
विद्यालयका प्रधानाध्यापकले राजनीतिक संरक्षणमा अनियमितता गरेको भन्दै विद्यालय व्यवस्थापन समिति, विद्यार्थी तथा अभिभावक नै आन्दोलित बनेका छन् । उनीहरुले भष्ट्र प्रधानाध्यापकले तत्काल राजीनामा दिनुपर्ने जोडदार माग गरिरहेका छन् ।
सलार्हीको हरिवन नगरपालिकामा वडा नंं १० रहेको श्री चतुर्भुजेश्वर जनता माध्यमिक विद्यालयमा चरम अनियमितता भएको पाइएको छ ।
विद्यालयका प्रधानाध्यापकले राजनीतिक आडमा भष्ट्रचार गरेको र पूर्व प्रधानाध्यापकले यसअघि गरेका भष्ट्राचारलाई ढाकछोप गर्न खोजेको विद्यालय व्यवस्थापन समितिले आरोप लगाएको छ ।

विद्यालयका प्रधानाध्यपक तीर्थ राज पौडेलले विद्यालयमा चरम भष्ट्राचार गरेको आरोप लगाएका छन् । अहिले विद्यालय व्यवस्थापन समितिमात्र होइन अभिभावक तथा विद्यार्थीहरु नै प्रधानाध्यापकले गरेको अनियमितताको पारदर्शीता देखाँउनु पर्ने र उनले तत्का राजीनामा दिर्नुपर्ने माग गरिरहेका छन् ।
गत चैत ९ गते स्थानीय सरकारका जनप्रतिनिधि सहितको उपस्थितिमा बसेको अभिभावक भेलामा प्रधानाध्यापक पौडेले तत्काल नैतिकताका आधारमा राजीनामा दिर्नुपर्ने माग गरेका हुन् ।
विद्यालय पुगेका अविभावकहरु र विद्यार्थीहरुले प्रधानाध्यापकले राजीनामा दिनुपर्ने, तत्काल विद्यालयको अनियमितता बारे पारर्दशीता देखाउँनु पर्ने माग राखेका छन्
यति मात्र होइन प्रधानाध्यापक पौडेले व्यवस्थापन समितिको कुनै पनि निर्णय कार्यान्वयन गर्दैनन् । आफु निकटका शिक्षकहरुलाई दोव्वर सेवा सुविधा दिने गरेको समेत आरोप प्रधानाध्यापक पौडेल माथि छ ।
विद्यालयमा उपस्थित हुने सवालमा समेत प्रधानाध्यापक मनमर्जी ढंगले चलेको व्यवस्थापन समितिको आरोप छ ।
२०२७ साल देखि सञ्चालीत यस विद्यालयमा करिव ९०० विद्यार्थीहरु अध्ययनरत छन् । जसमध्ये ८० प्रतिशत विद्यार्थीहरु दलित, जनजातीलगायतका वर्ग समुदायकागरिब, निमुखा विद्यार्थीहरु अध्ययनरत छन् । तर, पनि विद्यालयमा विभिन्न शिर्षकमा भष्ट्राचार भईरहको पाइएको छ ।
२०७६ साल मंसिर २३ गते प्रधानाध्यापकले लेखा परिक्षकसँगको साँठगाठमा नक्कली रुपमा सामाजिक लेखा परीक्षण गराई नगरपालिकामा पेश गरेको विद्यालय व्यवस्थापन समितिको आरोप छ ।
विद्यालय व्यवस्थापन समितिलाई जानकारी नै नदिई प्रधानाध्यापकले नक्कली प्रतिवेदन पेश गरेको आरोप छ ।
 
 

 