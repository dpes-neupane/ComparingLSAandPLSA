

 
धादिङ । कतिपयले नयाँ वर्षको अघिल्लो दिन ‘न्यु इयर इभ’ का नाममा तामझामका साथ पबमा गएर या भव्य रेष्टुरेन्टमा गएर मनाए भने कतिले राम्रा रिसाेर्टहरुमा गएर मनाए । तर सोही दिन काठमाडाैँको एउटा संस्था साेसियल एक्टिभिज्म नेटवर्क (SAAN) ले भने धादिङको गजुरी गाउँपालिका, वडा नं ८ को डाँडामा अवस्थित चेपाङहरु बस्तीमा रहेको श्री छेपाङ्ग आधारभुत विद्यालयमा सहयाेग गरेर नयाँ वर्ष सन्ध्या मनायाे । 

संस्थाले उक्त विद्यालयका ३३५ जना र सोही विद्यालय नजिक पर्ने ४५ जना विद्यार्थी भएको अर्को विद्यालय गरेर ३८५ विद्यार्थीहरुलाई स्कुल युनिफर्म, जुत्ता, ब्याग, कापी, कलम लगायत सम्पूर्ण स्टेसनरी सामानका साथ सामान्य जुत्ता, कपडा, वाटर बोटल, न्यानो तथा गर्मीका लुगाहरु वितरण गरेर मनाएकाे हाे ।  छेपाङ्ग आधारभुत विद्यालयलाई विद्यार्थीहरुको लागि भनी खेलकुद सामग्री र फस्ट एडमा चाहिने सम्पूर्ण अाैषधिहरु पनि हस्तान्तरण गरिएकाे थियाे । ती सामग्रीहरू प्रदेश नं ३ का सभासद दिपेन्द्र श्रेष्ठको प्रमुख आतिथ्यमा प्रदान गरिएकाे हाे ।

सांसद श्रेष्ठले यस विद्यालय र संस्था सानलाई भविष्यमा पनि आफुले सक्ने भरपुर सहयोग गर्ने प्रतिबध्दता व्यक्त गर्नुभयाे । सानका अध्यक्ष सन्जु ढकालले मन्तव्यको क्रममा उक्त चेपाङ बस्तीमा यो सानको अन्तिम कार्यक्रम नभएर शुरुवात मात्र भएको बताउनुभयाे । सानको उद्देश्य उक्त चेपाङ बस्तीलाई नै माथि उकासी सबैलाई आत्मनिर्भर बनाउने  रहेकाे उहाँकाे बनाइ थियाे ।

 