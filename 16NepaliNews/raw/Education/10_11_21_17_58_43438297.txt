

 
काठमाडौँ ।  हामीले जन्मेदेखि मृत्यु नहुनजेल औपचारीक र अनौपचारीक दुबै तरिकाबाट शिक्षा लिरहेका हुन्छाैँ । शिक्षा लिनलाई उमेरले छेक्दैन। यस्तो उदाहरणहरु हाम्रो समाजमा धेरै छन् । 

विस २०६७ सालमा पर्साका ६६ वर्षीय वृद्ध आशबहादुर गुरुङले एसएलसीको तयारी गरेका थिए । त्यस्तै विसं २०७१ सालमा रुकुमका प्रेमबहादुर खनालले ६५ वर्षमा एसएलसी पास गरेका थिए । यस्तै एक पोखराकी ५४ वर्षिय गोमा पराजुली पनि पढिरहेकी छन्। गोमा अहिले कक्षा ४ मा अध्ययनरत छिन् ।
पढ्न एकदमै रुचि बोकेकी गोमाले बाल्यकालमा स्कुल देख्न पाइनन् । गोमा अहिले जानकी निम्न माध्यमिक विद्यालय पोखरामा कक्षा ४ मा अध्ययन गर्दै छिन् । छोरालाइ मात्र स्कुल पढाउने त्यो बेलाको चालचलनले उनी पढ्नबाट बन्चित भइन् ।
छोरीले पढ्नु पर्दैन अर्काको घर जाने जात भनेर उनको पिताले स्कुल नपठाएको उनी बताउछिन् । गोमाका २ छोरा र २ बुहारी अमेरिकामा छन् उनी घरमा एक्लै भएपछि बालककालको अधुरो सपना पुरा गर्न स्कुल पढ्ने निधो गरिन । २०७४ सालमा कक्षा १ मा भर्ना भएर स्कुल पढ्न सुरु गरेकी गोमा पहिलो महिना १ मै पढिन । त्यस पछि उनिलाइ ३ कक्षामा पढ्ने सल्लाह दिईयो।
सुरुका दिनमा स्कुल जाँदा समाजले अर्कै तरिका हेरे पनि उनले पढ्न भने छोडिनन । गाेमाले खाने मुखलार्इ जुँगाले छक्दैन भन्ने उखानलार्इ चरितार्थ गरेकी  छन्।

 