

 
काठमाडौं, २ फागुन । कोरोना महामारीका कारण यस वर्षको शैक्षिक सत्र दुई महिना पछाडि धकेलिएको छ ।शिक्षा, विज्ञान तथा प्रविधि मन्त्रालयले चालु शैक्षिक सत्र जेठमा सक्ने निर्णय गर्ने तयारी गरेको हो। मन्त्रिपरिषदले शैक्षिक सत्र कायम गर्ने जिम्मेवारी मन्त्रालयलाई दिएपछि नियमावली संशोधन गर्न कानून मन्त्रालयमा पठाइएको जनाइएको छ । 
मन्त्रिपरिषदले शिक्षा नियमावली २०५९ लाई संशोधन गर्ने प्रस्तावलाई स्वीकृत गरेको छ। यस वर्ष १४ महिनालाई शैक्षिक सत्र मान्ने र अर्को वर्ष १० महिनामै शैक्षिक सत्र सक्ने गरी तयारी भएको बताइएको छ । एसईईलगायतको परीक्षा जेठमा गर्ने तयारी भइरहेको छ ।
जेठमा यो शैक्षिक सत्र सकेर असार १ देखि नयाँ शैक्षिक सत्र सुरू गर्ने भएको जनाइएको छ ।
 
 

 