

 

तारा आचार्य

वीराटनगर २ पुस । कोरोना संक्रमणको कारण लामो समयदेखि बन्द भएका वीराटनगर महानगरपालिकाका विद्यालयहरु बिहीबारदेखि संचालनमा आएका छन् ।विद्यालय संचालन हुन थालेको पहिलो दिन विद्यालयहरुले स्वास्थ्य मापदण्ड पालना गरे नगरेको नगर शिक्षा अधिकारी नेतृत्वको अनुगमन टोलीले अनुगमन समेत थालेका छन् ।स्वास्थ्य मापदण्ड पूरा नगर्ने विद्यालयलाई पहिलो पटक निर्देशन दिइने र निर्देशन पालना नगरे बन्द गराइने नगर शिक्षा अधिकारी दर्गा प्रसाद खतिवडाले जानकारी दिनुभयो । 
पहिलो दिन भएकाले अधिकांश विद्यालयहरुमा २५ प्रतिशत मात्र विद्यार्थीहरु उपस्थित भएका विद्यालयहरूले जानएको छ। विद्यालयहरुमा अनिवार्य ज्वरो नाप्ने संयन्त्र, मास्क र सेनिटाइजर राख्न नगर शिक्षा समितिले निर्देशन दिएको छ ।
विराटनगर महानगरपालिकामा १०५ वटा संस्थागत विद्यालय र ७६ वटा सार्वजनिक विद्यालयहरु रहेका छन् ।

 