

 
काठमाडौं । हनुमानढोका दरबार क्षेत्रमा अवस्थित द रोलिङ स्टोन्स स्कुलले आधुनिक प्रविधिबाट गुणस्तरीय शिक्षा दिँदै आएको छ । स्थापनाको छोटो समयमै लोकप्रिय बन्न सफल यस स्कुलले । ‘शिक्षा नै देश निर्माणको आधारशीला’ भन्ने मूल उद्देश्य बोकेर काम गरिरहेको छ । 

सन् २००५ मा स्थापना भएको यो स्कुल मध्य शहरभित्र रहेर पनि शान्त तथा सुरक्षित वातावरणमा सञ्चालित छ । स्कुललाई सन् २०१२ देखि कामना होल्डिङ्सले खरिद गरी सञ्चालन गर्दैै आएको छ । गुणस्तरीय शिक्षा दिन प्रतिबद्ध रहेको दाबी गर्ने यस स्कुलमा नर्सरीदेखि कक्षा १० सम्मको पढाइ हुन्छ ।

अमेरिकामा स्नातकोत्तर तह सम्पन्न गरी नेपाल फर्किएका युवाहरुको एक समूहले यसमा लगानी गरेको छ भने चुस्त व्यवस्थापनले स्कुल सबैको रोजाइमा परेको छ । 
यस आसपास चलेका अन्य विद्यालयको दाँजोमा न्यून शुल्क, पर्याप्त भौतिक सुविधा, खुला क्षेत्र, खेल मैदान भएको यो विद्यालय कक्षा १० सम्म सञ्चालन हुँदै आएको छ । 
विद्यार्थीहरुलाई सामाजिक क्रियाकलापमा बढी केन्द्रित गराउने यस विद्यालयमा हाल करिब ४ सय विद्यार्थी अध्ययनरत छन् । व्यावहारिक ज्ञान र सीपसँग जोडेर प्रयोगात्मक कक्षा सञ्चालन हुने गरेको सञ्चालक बताउँन् ।

कुशल शिक्षक र अंग्रेजी माध्यमको पठनपाठन रहेको द रोलिङ स्टोन्स स्कुलमा पढाइका अलावा अतिरिक्त क्रियाकलाप, कला र संस्कृतिसँग मेल खाने विभिन्न विधामा समेत प्रशिक्षण र अभ्यास गराइन्छ ।
यस स्कुलले अन्य विद्यालयको तुलनामा पूर्ण फरक विद्यालयका रुपमा परिचय कमाएको यो विद्यालयले सर्वसुलभ शुल्कमा इन्फोग्राफिक्सको माध्यमबाट शिक्षा प्रदान गर्दै आइरहेको छ । 

लायन्स क्लब अफ डेनमार्क र लेगो फाउन्डेसनको सहयोग रहेको द रोलिङ स्टोन्स स्कुलमा समयसमयमा विदेशी शिक्षक समेत आएर गेस्ट लेक्चरका रुपमा पठनपाठन गर्ने गरेका छन् । उत्कृष्ट विज्ञान प्रयोगशाला, कम्प्युटर ल्याब, आईसीटी, पुस्तकालय रहेको विद्यालयमा उत्कृष्ट शिक्षकहरुले पठनपाठन गराउँदै आएका छन् ।
यसैगरी विद्यालयका शिक्षकले समयसमयमा विज्ञहरुवाट शिक्षण तालिमसमेत लिने गरेको विद्यालयले जनाएको छ । साथै प्रत्येक वर्ष विद्यार्थीलाई शैक्षिक भ्रमण, शिक्षक अभिभावक भेला, चित्रकला, नृत्य प्रतियोगिता, विभिन्न पर्यटकीय क्षेत्र भ्रमण, वनभोज कार्यक्रम गर्ने गरिएको छ । सुरक्षाका लागि २४ घण्टा नै सीसीटिभीको व्यवस्था गरिएको छ । 



 
 