

 
 
वालिङ। राष्ट्रिय वाणिज्य बैंक लिमिटेडको यही माघ १० गते परेको ५४औं बार्षिकोत्सवको अवसरमा विभिन्न कार्यक्रमहरु आयोजना गरी सम्पन्न गरेको छ । यसै क्रममा गल्याङ् नगरपालिका ३ स्याङ्जामा रहेको राष्ट्रिय वाणिज्य बैंक शाखा कार्यालय गल्याङ बजारले श्री फूलबारी आधारभूत विद्यालय वालिङ १४मा अध्ययनरत विद्यार्थीहरुलाई शैक्षिक सामग्री वितरण गरेको छ ।

विद्यालय व्यवस्थापन समितिका अध्यक्ष टंक खनालको सभापतित्वमा सञ्चालित कार्यक्रमको प्रमूख अतिथि राष्ट्रिय वाणिज्य बैंक गल्याङ् बजार शाखाका शाखा प्रवन्धक नवीन अर्याल रहनूभएको थियो भने बैंकका सहायक शाखा प्रबन्धक सुनिल थापा, सहायक श्याम प्रसाद न्यौपाने तथा नगद सहायक यज्ञप्रसाद सापकाटा, विशिष्ट अतिथिको रुपमा उपस्थित हुनुभएको थियो ।
 विद्यालयका प्रधानाध्यापक श्री रामप्रसाद पौडेलले सञ्चालन गर्नूभएको कार्यक्रममा विद्यालयकी शिक्षिका श्रीमती मथूरा रेग्मी लूइटेलले स्वागत मन्तव्य तथा अभिभावक श्री सूर्य खनाल र भू.पू. शिक्षक श्री ख्यामनन्द अर्याल ले शूभकामना मन्तव्य व्यक्त गर्नूभयो । 

कक्षा १ देखि ५सम्मका सम्पुर्ण विद्यार्थीहरुलाई कपि, पेन्सिल, इरेजर,सार्पनर तथा अंग्रेजी नेपाली शब्दकोष सहितको स्टेसनरी प्याकेज वितरण गर्दै बैंकका प्रवन्धक नवीन अर्यालले बैंकको मूख्य उद्देश्य सरल बैंकिङ मार्फत सर्वसाधरणलाई बैंकिङ सूविधा पूर्याउने भएतापनि बैंकले सामाजिक उत्तरदायित्वका कार्यक्रम पनि सञ्चालन गरेको बताउनुभयो ।
यस्ता कार्यक्रमले विद्यार्थीहरुको शैक्षिक विकासमा योगदान पूग्ने अपेक्षा राख्नूभयो । उहाँले राष्ट्रिय वाणिज्य बैंकले प्रदान गर्ने सेवा तथा सुविधाका बारेमा जानकारी दिंदै त्यसकाे उपभोग गर्न सर्वसाधरणलाई आग्रह गर्नुभयो ।

सरकारको नीति तथा कार्यक्रम कार्यान्वयन गर्ने पुर्ण सरकारी स्वामित्वको नेपालको एक मात्र बैंक भएकाले यस बैंकले देशको अर्थतन्त्रको विकासमा महत्वपर्ण योगदान पूर्याएको सम्वन्धमा प्रकाश पार्नुभयो ।



 
 