

 
तनहुँ । जिल्लाको देवघाट गाउँपालिका छिपछिपेमा रहेको बालकेश माध्यमिक विद्यालयका छात्राहरु लगायत स्थानीय महिलाहरुलाई प्याड वितरण गरिएको छ । डिस्ट्रिक इभेन्ट अर्गनाइजरको आयोजनामा उहाँहरुलाई प्याड वितरण गरिएको होे । उक्त विद्यालयको कक्षा ६ देखि दश कक्षा सम्म पढ्ने छात्रा र स्थानीय महिलाहरु गरि दुई सय जनालाई प्याड वितरण गरिएको हो ।  

महिनावारी भएका बखत छात्रा विद्यालय नजाने, बीचमै कक्षा छाड्ने दर बढ्दो रहेको हुनाले डिस्ट्रिक इभेन्ट अर्गनाइजरले विद्यालयमा सेनेटरी प्याड वितरण गरेको डिस्ट्रिक इभेन्ट अर्गनाइजरका अध्यक्ष एलोज श्रेष्ठले बताउनु भएको छ । 
विद्यालयमा वितरण गरिएको सेनेटरी प्याड महिला शिक्षकसँग छात्राले सम्पर्क राखी प्रयोग गर्ने व्यवस्था मिलाइएको छ ।

 छात्रा महिनावारी भएका समय विद्यालय नआउने र बीचमै विद्यालय छाड्ने दरलाई कम गर्न सेनेटरी प्याड वितरण गरिएको आयोजकले जनाएको छ ।
 कार्यक्रममा बोल्दै देवघाट गाउँपालिका प्रमुख दुर्गाबहादुर थापाले यस्तो कार्यक्रम शहरी ठाउँमा भएको गाउँ तिर कसैले आयोजना नगरेको बताउनु भयो । उहाँले यस्तो कार्यक्रम लिएर आउने संस्थालाइ गाउँपालिकाले सहयोग गर्ने भन्दै आयोजक लाई धन्यवाद दिनु भयो ।

 विद्यालयका प्र.अ प्रेमकुमार बाचेले महिनावारी भएको बेला छात्राहरुले बीचै बाट कक्षा छोड्ने गरेको सुनाउनुभयो । देवघाट स्वास्थ्य चौकी का ईन्चार्ज अरुणकुमार यादवले महिनावारी भएको बेलामा समयैमा सरसफाई नभएमा पाठेघार सम्बन्धी रोग लाग्न सक्ने बताउनुभयो । 

 