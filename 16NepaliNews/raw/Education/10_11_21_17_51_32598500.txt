

 
ज्योति कुमार पन्थी
 गुलरिया, २० मंसिर । गुलरिया नगरपालिकाका नगरप्रमुख मुक्तिनाथ यादवले क्याम्पसमा अध्यनरत विद्यार्थीहरूका लागि सेनेटरी प्याड हस्तान्तरण गर्नुभएको छ ।  

बबई बहुमुखी क्याम्पस गुलरियाले आयोजना गरेको कक्षा ११ को स्वागत कार्यक्रममा नगर प्रमुख यादवले छात्राहरूका लागि करिब २ हजार सेनेटरी प्याड हस्तान्तरण गर्नु भएको हो । 

प्याड हस्तान्तरण गर्दै नगर प्रमुख यावदवले छात्राहरूका लागि पठन पाठनमा समस्या भएको गुनासो आएका कारण आफूले नगरको बजेटबाट प्याड खरिद गरी हस्तान्तरण गरेको बताउनु भयो । उहाँले छात्राहरुको स्वास्थ्य र शिक्षामा गुलरिया नगरपालिका जहिले पनि सहयोगी रहने प्रतिबद्धता समेत व्यक्त गर्नुभयो । 
कार्यक्रममा गुलरिया नगरपालिका वडा न ४ का वडा अध्यक्ष रामबहदुर रावलले प्रदेश सरकारले छात्राको लागि प्याडको ब्यवस्था गरेको र अव नगरले समेत त्यस्तो कार्यक्रम निरन्तर राख्ने बताउनुभयो । बबई बहुमुखी क्याम्पसमा आयोजना गरिएको कार्यक्रममा कक्षा ११ र १२ का विद्यार्थीहरुको उपस्थिति रहेको थियो ।

 