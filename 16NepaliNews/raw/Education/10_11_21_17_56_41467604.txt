

 
हरिकृष्ण गाैतम
म्याग्दी । लगातारको बर्षासंगै परेको हिमपातले म्याग्दीको रघुगङ्गा गाउँपालिका–८ दुलेखकस्थित रितुङ माविको अस्थायी टहरा भत्किएको छ । 

एक सातायता लगातारको वर्षा, हावाहुरी र हिमपातले टहरामा क्षति पुगेपछि पठनपाठन प्रभावित भएको विद्यालयका शिक्षक यामप्रसाद विश्वकर्माले बताउनुभयो । भदौ २७ गते रघुगङ्गा नदीमा आएको बाढीले रितुङ माविको तीन भवनको र शौचालय बगाएपछि नेपाल कम्युनिष्ट पार्टी (नेकपा) निकट विद्यार्थीले श्रमदान गरेर उक्त टहरा निर्माण गरेका थिए । 

जङ्गलको काठ र त्रिपाल प्रयोग गरेर चार अस्थायी कक्षाकोठा निर्माण गरिएको थियो । टहरामा कक्षा १ देखि ५ सम्म कक्षा सञ्चालन भइ्ररहेको थियो । 
विपद् र हिमपातका कारण नियमित पठनपाठनमा समस्या भएको बताए । भवन बगाएपछि करिव दुईसाता पठनपाठन नै बन्द भएको थियो भने हिमपातका कारण विगत एकसातादेखि नियमित पठनपाठन हुन सकेको छैन् । 
विद्यालयमा कक्षा १० सम्मको१७५ विद्यार्थी अध्ययनरत छन् । म्याग्दीमा १२ बर्षपछि अत्याधिक हिमपातका आइतबार पनि ग्रामिण क्षेत्रको जनजिवन प्रभावित भएको छ । 

 