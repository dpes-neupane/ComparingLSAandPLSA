

 
मनोज श्रीवास्तव 
कपिलबस्तु, असार १० । कपिलबस्तु जिल्लामा कृषि प्राविधिक शिक्षालय नभएकोले वर्षेनी हजारौं नेपाली विद्यार्थी भारतमा गएर अध्ययन गर्न बाध्य भएका छन । 

दुई दशकपछि कर्मचारी तन्त्रको शासनको अन्त गर्दै नेपालमा भएको तीन तहको निर्वाचनपछि सिंह दरबार गाँउ गाँउमा आउने कुरा, कुरामा मात्रै सिमित रहेको छ । हरेक नगरिक आधारभुत शिक्षा पाउने अधिकारबाट बन्चित भएका छन् । विद्यार्थीलाई शिक्षा मन्त्रालयको करोडौंको बजेटले पनि छाएको देखिदैन । 

नेपालको तराई जिल्लामा कृषि विषयको प्राविधिक तर्फ अध्ययन गर्नका लागि क्याम्पस नभएकाले भारतमा अध्ययन गर्न गएको तथ्य बाहिरा आएको छ । नेपालमा क्याम्पस महगों भएकोले नेपालका गरिब विद्यार्थीहरु भारतमा पढ्दै आएका छन । नेपाल सिमा नजिकै सस्तो पढाई भएकोले विद्यार्थीहरु भारतमf पढ्न जाने गरेका छन्। 
प्रविणता प्रमाण–पत्र तहमा कृषिमा रुचि राख्नेका लागि घरदेखि नजिक र सस्तो भएकोले भारत नै उपयुक्त भएको विद्यार्थीहरु बताउछन् । नेपाली विद्यार्थीहरुले नेपालको भूगोल नपढेर भारतको भूगोल पढ्न बाध्य भएको बताइएको छ । देशमा शैक्षिक बेरोजगारी बढ्दै गएको छ । तराई मधेशका नेपाली युवाहरु बैदेशिक रोजगारमा जान बाध्य भाएका छन । 
नेपालको क्याम्पस महंगो र टाढा भएकोले रंगपुर कपिलबस्तुबाट भारतको शिवपति ईन्टर कालेज शोहरतगढ भारतमा पाढन पुगेको धिरज गुप्ता बताउँछन्। ईन्टरको कृषिको विद्यार्थी प्रेम यादवले नेपालमा कृषिको पढाईको त्यती राम्रो सुविधा नभएको बताए । उनी कृषिको विषय पढ्नका लागि लुम्बिनी रुपन्देहीबाट शोहरतगढ सिद्धार्थनगरमा पुगेका छन् ।
यस वर्ष ३ सय नेपाली विद्यार्थी कृषि पढ्न सिद्धार्थनगर पुगेका छन् । वार्षिक रुपमा १२ सयमा नेपाली विद्यार्थीहरुले उक्त विषय पढ्न पाएको उनीहरु बताउँछन् । उनीहरुका लागि त्यहाँ बास्नका लागि हास्टल निःशुल्क रहेको बताइएको छ । तराईमा उच्च तहको विद्यालय नभएको कारण सबै विद्यार्थीहरु भारतमा पढ्नका लागि बाध्य भएको अभिभावकहरुले भनाई छ । गरिबीको कारणले गर्दा सस्तो शिक्षाका लागि आफ्नो बालबालिकाहरुलाई भारतमा पठाउन बाध्य भएको अभिभावकहरु बताउँछन्। 
तराईमा प्राविधिक शिक्षालय नभएपछि भारतको शरण लिनु बाध्य भएका छन् नेपाली बालबालिकाहरु। यशोधरा गाँउपालिकाका धेरै जसो बालबालिका छिमेकी मित्र राष्ट्र भारतमा प्राविधिक र उच्च शिक्षा हासिल गर्न गएका छन । भारतमा पढ्ने नेपाली विद्यार्थीलाई नेपालको भौगोलिक अवस्था र रीति रिवाजको बारेमा जानकारी नहुने भएकोले नेपालको सरकारी सेवामा प्रबेश गर्न निकै ग्राहौ हुने बताइएको छ । 
यशोधरा गाँउ पालिकामा क्याम्पस र उच्च तहको प्राविधिक शिक्षालय खोल्नका लागि प्रदेश सरकारसंग बजेट माग गरिसकेको छ । अव निकट भविष्यमा भने नेपाली विद्यार्थी शिक्षाका लागि भारतमा जान नपर्न भएको छ। छोराको तुल्नामा छोरीलाई शिक्षा हासिल गर्न अप्ठ्यारो भएको देखिन्छ । बल्ल तल्ल हाई स्कुल पास गरेका उनीहरु उच्च शिक्षा लिनबाट बन्चित हुने गरेका छन् । नेपालका तराई भेगमा उच्च शिक्षाका लागि क्याम्पस नभएपछि उनीहरु भन्सामा सिमित भएका हुन् । 

 