


काठमाडौं । अर्थमन्त्रालयले आन्दोलनरत अस्थायी शिक्षक संघर्ष समितिले आमरण अनसन लगायतका आन्दोलनका कार्यक्रम गर्दै उठाएका अधिकांश माग पुरा हुने भएका छन् ,जसअन्तर्गत शिक्षक सेवा आयोगको परीक्षामा फेल भएकालाई पनि सुविधा दिन अर्थमन्त्रालयले सहमति जनाएको हो । 

यस अन्तर्गत यसअघि देखि विवादमा रहेको परीक्षामा असफल हुनेलाई सुविधा दिने विषय समेत समेटिने सहमति भएको छ । यही विषयमा अस्थायी शिक्षक संघर्ष समितिले आमरण अनसन लगायतका आन्दोलनका कार्यक्रम गर्दै आएको छ ।
सुविधा लिएर सेवाबाट विदा लिने भन्दै परीक्षा फारम नभरेकाहरु पनि अहिले नयाँ व्यवस्थापछि पुनः परीक्षा फारम भर्न पाउनुपर्ने माग गर्दै आएका छन् । त्यसैले आगामी भदौ ३ गतेलाई तोकिएको शिक्षक सेवा आयोगको परीक्षा सार्नुपर्ने प्रमुख माग शिक्षकहरुको छ ।

 