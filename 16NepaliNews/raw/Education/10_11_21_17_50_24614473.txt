

 
चितवन, माघ ५ । बालबालिकाको पढाइमा गुणस्तर बढाउने अभिप्रायका साथ चितवन माविमा नेपाल विद्यार्थी संघका नेता अनमोल अधिकारीले अक्षय कोष स्थापना गरेका छन् । नेविसंघ चितवनका उपाध्यक्ष रहेका अधिकारीले आँफ्नो बुबा दुर्गादत्त अधिकारीको सम्मानमा ५० हजार रुपैँया बराबरको कोष स्थापना गरेका हुन् । 

अधिकारीले विद्यालयको ६६ अाैँ वार्षिक उत्सव तथा अभिभावक दिवसको अवसर पारेर अक्षय कोषको स्थापना गरेका हुन् । साे अक्षय कोष मार्फत ५ जना बालबालिकाको शिक्षाका लागि टेवा पुग्ने बताइएकाे छ । कोष मार्फत आयुष चेपाङ, खुशी शाह, प्रितम दराई, रुपेश कुमार शाह, सोनिया मल्लीको शैक्षिक गुणस्तर बढाउन मदत पुग्ने विद्यालय व्यवस्थापन समितिका अध्यक्ष डिल्लीराम लामिछानेले बताए । 
अधिकारीले स्थापना गरेकोको कोषबाट ती विद्यार्थीलाई १० कक्षा सम्मका लागि पढ्न पुग्ने व्यवस्था मिलाउनेछन् ।

 