

 
एजेन्सी । चीनमा उच्च शिक्षा आर्जन गर्न चाहनेहरुकाे भीड एकैसाथ प्रवेश परीक्षामा सामेल भएकाे छ । करिब एक करोड विद्यार्थी शुक्रबार प्रवेश परीक्षामा सामेल भएका हुन् । 
कलेज प्रवेशका लागि लिइने साे परीक्षा चीनमा देशैभरि एकैसाथ हुने गरेकाे छ । दुई दिनसम्म चल्ने साे परीक्षामा सामेल हुने विद्यार्थीको यो संख्या सन् २०१० यताकै उच्च रहेकाे त्यहाँका अधिकारीहरुले जनाएका छन् । 

 चीनको शिक्षा मन्त्रालयका अनुसार केही प्रान्तीय इलाकामा भने यो परीक्षा आइतबारसम्म पनि हुनेछ । चीनमा हरेक वर्ष उच्च शिक्षा पढ्न चाहने विद्यार्थीहरुको संख्या बढ्दै गएको त्यहाँकाे एक वेबसाइटले जनाएकाे छ । यद्यपि यसपालि सामेल भएका करिब १ कराेडमध्ये प्रवेश परीक्षाबाट उत्तीर्ण भई कति विद्यार्थीले उच्च शिक्षाकाे अवसर पाउँछन् भन्नेबारे चाहिँ केही खुलाइएकाे छैन । 

 