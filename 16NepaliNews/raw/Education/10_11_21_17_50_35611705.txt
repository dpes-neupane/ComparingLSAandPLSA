

 
सुवास लामिछाने 
पर्वत, २६ पुष । कुश्मा नगरपालिका ५स्थित आदर्श आवासिय माविमा साइबर अपराध तथा लागूऔषध नियन्त्रण सम्बन्धी प्रशिक्षण कार्यक्रम शुक्रबार सम्पन्न भएको छ ।  

विकृति र विसंगतिरहित समाजको निर्माणको लागि जिल्ला प्रहरी कार्यालय पर्वतको आयोजना तथा सामुदायिक सेवा केन्द्र कुश्मा र सोही विद्यालयको सहकार्यमा कार्यक्रम सम्पन्न गरिएको हो । 

भविष्यका कर्णधार विद्यार्थीलाई सकारात्मक सोचकासाथ विकृति विसंगतिरहित समाजको निर्माणमा ध्यान केन्द्रित गराउनको लागि यस्तो प्रशिक्षण गराईएको जिल्ला प्रहरी कार्यलय पर्वतको प्रहरी प्रमुख श्यामु अर्याले बताउनुभयो ।

कार्यक्रममा बोल्दै जिल्ला सरकारी वकिल कार्यालयका सह न्यायधिवक्ता स्वतन्त्र न्यौपानेले लागूऔषधका कारण टोल, घर, छर–छिमेक विग्रनुकासाथै यस्ता कार्यक्रमले विद्यार्थीहरुमा जनचेतना फैलाउनमा मद्दत पुग्ने बताउनुभयो । उहाँले समुदायमा सरकारी वकिलको अवधारणा अन्तर्गत साइबर अपराध, नेपालमा साइबार अपराधको अवस्था र साइबर अपराध सम्बन्धी प्रचलित ऐन कानूनका बारेमा जानकारी दिनुभएको थियो ।
कार्यक्रममा जिल्ला प्रहरी कार्यालय पर्वतका प्रहरी नायव निरीक्षक मोहन कमार खड्काले लागूऔषध एक प्रकारको दलदल रहेको जनाउँदै यसको प्रयोग गरेपछि पुनः साधारण जिवनमा फर्कन अत्यन्तै गाह्रो हुने भन्दै यसतर्फ सबै सचेत रहनु आवश्यक रहेको बताउनुभयो । 
अहिले समाज र टोलमा मात्र नभएर घरमा समेत अशान्ति रहेको र यसको मुख्य कारण लागूऔषध नै रहेको जानकारी दिनुभयो । लागूऔषधका असर र यस्ता क्रियाकलापमा सम्लग्न हुनेहरुको लागि गरिएका दण्ड सजायको बारेमा उहाँले जानकारी गराउनुभएको थियो ।
सो कार्यक्रममा आदर्श आवाशिय माविका प्रधानध्यापक हिम बहादुर पौडेल क्षेत्रिले यस्ता किसिमको कार्यक्रमले विद्यार्थीहरुमा थप ज्ञान प्राप्त हुने र उनीहरुमार्फत समाजमा सकरात्मक सन्देश जाने हुँदा शान्तिपूर्ण समाजको निर्माण गर्न सहयोग पुग्ने बताउनुभएको थियो ।
सामुदायिक सेवा केन्द्र कुश्माका ईन्चार्ज प्रहरी नायव निरीक्षक पुर्णिमा थापाले पनि साइबर अपराध र लागु औषधको विषयमा जानकारी गराउनुभएको थियो । कार्यक्रमको आदर्श आवाशिय माविका प्रधानध्यापक हिम बहादुर पौडेलको अध्यक्षतामा सम्पन्न भएको थियो । सो प्रशिक्षण कार्यक्रममा सोहि विद्यालयका २ सय ५० भन्दा बढी विद्यार्थीहराको उपस्थितिरहेको थियो ।

 