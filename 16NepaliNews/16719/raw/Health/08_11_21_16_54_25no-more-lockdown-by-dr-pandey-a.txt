बिगत ६ महिनादेखि हामीले कुनै न कुनै किसिमको लकडाउन भोगेका छौं । लकडाउन जहिले पनि २ देखि ३ हप्ता गर्दा पुग्ने थियो ।त्यो समयमा रोग नियन्त्रण, राहत तथा आफ्नो पेशाबाट बिस्थापित तथा बेरोजगारलाई पुनर्स्थापना गर्ने गृहकार्य हुनुपर्ने थियो । साथै लकडाउन वा निषेधाज्ञाको अबधिमा नागरिकलाई राहत दिने, हरेक टोल, बस्ती तथा गल्लीमा ब्यापक अनुगमन, निगरानी र जनचेतनाका काम गर्नु पर्ने थियो ।मुख्य सडक र ठूला बजारमा मात्र सरकारको उपस्थिति सिमित गर्दा संक्रमण घट्नुको साटो बढ्दै गयो ।सरकारले गर्नुपर्ने काम : –अब सरकारले निषेधाज्ञा हटाएर धेरै भीडभाड हुने क्षेत्र (स्कुल, कलेज, सिनेमा हल आदि  बाहेक अन्य गतिबिधि सुचारु गर्ने । –मास्क, साबुन तथा स्यानिटाइजरलाई हरेक स्वास्थ्य संस्था, क्लब, टोल आदिमा निःशुल्क उपलब्ध गराउने । –जनपरिचालन गरेर जनस्वास्थ्य चेतनाको अभियान संचालन गर्ने । –स्थानीय निकायमार्फत मास परीक्षण, आइसोलेशन तथा राहतको काम गर्ने । –सरकारी संयन्त्रले गल्ली, बस्ती, टोल, सडक, चोक, भीडभाड हुने कार्यालय आदिमा सघन अनुगमन, निगरानी तथा जनस्वास्थ्यका मापदण्ड ब्यबस्थापन गर्ने । –सिमानाकालाई कडाइ गर्ने ।–संक्रमित क्षेत्रलाई मात्र शिल गर्ने । –संक्रमण कम भएका जिल्लामा लामो दुरीका यातायात संचालन गर्ने । –सहरमा बस्न गाह्रो भएका व्यक्तिहरुलाई आफ्नो घरमा गएर खेतीपाती गरेर खाने बातावरण निर्माण गर्ने । –ठूला बस मापदण्ड पुरा गरेर संचालन गर्ने । माइक्रोबसलाई एम्बुलेन्सको रुपमा र टेम्पुलाई सामान बोक्ने गरि सुचारु गर्ने । –चाडपर्वको लागि भीडभाड नहुने वातावरण निर्माण गर्ने ।–अस्पतालका क्षमता बढाउने । जनताको पहुँच बढाउने  । –सुशाशन, मितव्ययिता, जिम्मेवार र पारदर्शी किसिमले कार्य सम्पादन गर्ने । –जनताको जीवन र जीविका बचाउने सरकारको दायित्व हो । –जनताको मनोबल बढाउने, मनोपरामर्श सेवा प्रदान गर्ने तथा देशलाई नै उत्साहको मार्गमा अग्रसर गराउने ।नागरिकले गर्नुपर्ने काम : –६५ बर्ष नाघेका, दीर्घरोगको औषधि सेवन गरिरहेका तथा बालबालिका घरमै बस्ने।सकभर घरभित्र पनि घुलमिल नभएर बस्ने । –सक्रिय उमेरका व्यक्तिहरु काममा निस्किने । घरबाहिर जाँदा अनिबार्य रुपमा सहि तरिकाले मास्क लगाउने । सकेसम्म हरेक ठाउँमा २ मिटरको दुरी पालना गर्ने । साबुनपानीले हात धोइरहने । साबुनपानी नभए स्यानिटाइजरले हात सफा गर्ने । भीडभाड नगर्ने । –घरमा आएपछि कपडा, मास्क, चस्मा, झोला, पञ्जा आदि घरबाहिर राखेर तथा नुहाएर मात्र परिवारमा घुलमिल हुने । –आफु, आफ्नो परिवार र समाजलाई रोग लाग्न नदिन हरसम्भव प्रयत्न गर्ने ।–हल्ला, भ्रम तथा सनसनीपूर्ण कुराको विश्वास नगर्ने।आधिकारिक निकाय तथा स्वास्थ्यकर्मीको सल्लाह विश्वास गर्ने । –पुरानो कामबाट बिस्थापित वा बेरोजगार भएमा कृषि, पशुपंक्षी पालन, गाउँको उत्पादन बजारमा ल्याएर बिक्रि गर्ने आदि नयाँ र कम जोखिमयुक्त काम अपनाउन । –समाजमा एकले अर्कोलाई सहयोग गर्ने । –जुन ठाउँमा आफुलाई सजिलो, सुरक्षित र रोजगारीको अवसर मिल्छ, त्यहि ठाउँमा बस्ने । –धेरै डर नमान्ने, निरास नहुने।सबै सतर्क भयौं भने यो अवस्था नियन्त्रणमा आउँछ ।  