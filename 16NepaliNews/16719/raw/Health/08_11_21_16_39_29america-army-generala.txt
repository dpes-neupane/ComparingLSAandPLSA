अमेरिकामा कोरोना भ्याक्सिनको वितरकले आफूले बचन दिए अनुसारको भ्याक्सिनको खुराक राज्यलाई उपलब्ध गराउनमा आफू असफल भएको स्विकारेका छन् ।अपरेशन वार्प स्पिडका प्रखुख जनरल गुस्तावे पेर्नाले राज्यका गर्भनरसँग भएको असमझदारीका लागि व्यक्तिगत रुपमा आफूले जिम्मेवारी लिने बताएका छन् । अमेरिकामा एकभन्दा बढी राज्यले अपेक्षित भ्याक्सिनको संख्यामा भएको कटौतीमाथि रोष व्यक्त गरेका छन् । फाइजर–बायोएनटेकले अमेरिकामा मञ्जुरी पाइसकेको छ र अब त्यो वितरण गर्ने काम भइरहेको छ । यसबाहेक मोडर्ना भ्याक्सिनले पनि अप्रुभल पाएको छ । कोरोना महामारीबाट सर्वाधिक प्रभावित अमेरिका नै छ । संसारभरी कोरोना संक्रमितको संख्या ७ करोड बढी पुगिसकेको छ जसमध्ये १ करोड बढी त अमेरिकामा मात्रै छ ।अमेरिकामा कोरोना संक्रमणका कारण हालसम्म ३ लाख बढीको मृत्यु भइसकेको छ । जोन हपकिन्स युनिभर्सिटीको आँकडा अनुसार अमेरिकामा संक्रमणले सबैभन्दा खराब असर पुर्याएको छ । जनरलले के भने ?जनरल पेर्नाले पत्रकारसँगको एक टेलिफोन वार्ताका क्रममा  वितरणमा कमजोरीको कुरा स्विकारेका छन् । यतिबेला उनले थुप्रै पटक राज्यका गभर्नरसँग माफी मागे । पेर्नाका अनुसार उनले जति पनि डोज उपलब्ध हुने बताएका थिए, त्यो त तयार भइहाल्छ नि भन्ने विश्वासले भनेका थिए । तर अब राज्यले अपेक्षित डोज नपाउँदा यसका लागि आफ्नो गल्ती भएको उनले स्विकारेका छन् । उनले भने, ‘मैले  नै पूर्वानुमान पत्रलाई मञ्जुरी दिएको हुँ । मैले नै वितरणका लागि मञ्जुरी दिएँ । प्रक्रियाका लागि कुनै समस्या छैन । न नै फाइजर भ्याक्सिनसँग कुनै समस्या छ । मोडर्ना भ्याक्सिनसँग पनि कुनै समस्या छैन ।’उनले थपे, ‘म असफल रहेँ । म यसलाई ठिक गराउने कोसिस गरिरहेको छु । हामी यहाँबाट अघि बढ्नेछौं ।’अमेरिकी मिडियाका अनुसार केही राज्यलाई अर्को हप्ता उनीहरुले जुन डोज पाउनेछन्, त्यो कम नै हुने बताइएको थियो । न्यूयोर्क टाइम्सले क्यालिफोर्निया, न्यूजर्सी र मिशिगनसमेत १४ राज्यको नामको सूची जारी गरेको छ, जसले कम डोज पाएका छन् । वासिङ्टनका गभर्नर जे इंसलीले बिहिबार एक ट्वीट गरेर आफ्नो निराशा व्यक्त गरेका छन् । उनले लेखे, ‘यो विघटनकारी हो । यसलाई सफल बनाउन हामीलाई सटिक, अनुमानित संख्या चाहिन्छ, योजना बनाउनका लागि र जमिनी स्तरमा यसको सफलताका लागि ।’मिशिगतका गभर्नर ग्रेचेन व्हिटमरले ह्वाइट हाउस प्रक्रियाका लागि ढिलो रह्यो । जनरल पेर्नाले भने, ‘कृपया मेरो व्यक्तिगत माफी स्विकार गर्नुहोस् ।’जनरल पेर्नाले सबै भ्याक्सिन उपलब्ध हुँदा र वितरित हुँदा कति संख्यामा हुनेछ भन्नेबारे आफूलाई सही अन्दाज नभएको बताएका छन् । ।डिपार्टमेन्ट अफ हेल्थ एण्ड ह्यूमन सर्भिसका अनुसार वास्तवमा जति खुराक तयार गरिएको छ र जति वितरणका लागि तयार छन्, त्यसमा अन्तर हुनसकछ ।यो कुराको समर्थनमा उनले कुनै पनि डोजको वितरण गर्नुअघि त्यसले परीक्षणको विभिन्न चरणबाट गुज्रनुपर्ने बताएका छन् । जनरल पेर्नाले मोडर्ना भ्याक्सिनले भर्खरै मञ्जुरी पाएको र आइतबारदेखि यसको सिपिङ सुरु हुने बताएका छन् । जनवरीको पहिलो हप्तासम्म कूल २० मिलियन खुराक पाउने उनले बताएका छन् । उनले भने, ‘हामीलाई आशा छ कि पूरा प्रक्रिया दोषमुक्त रहनेछ र सबै काम सही तरिकाले हुनेछ । ’दुबै खोप लगभग ९५ प्रतिशत प्रभावकारी भएको बताइँदै छ । अमेरिकाले आगामी वर्षको अप्रिलसम्म १० करोड व्यक्तिलाई भ्याक्सिन प्रदान गर्ने लक्ष्य राखेको छ । – बीबीसी#america#COVID-19#corona virus