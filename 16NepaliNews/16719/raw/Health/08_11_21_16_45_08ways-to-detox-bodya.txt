तिहार लगभग हाम्रो घर आँगनबाट बिदा लिने तरखरमा छ तर धेरैजसोको घरमा नाङ्लाभरी सेल, विभिन्न प्रकारका रोटी र मिठाई पक्कै पनि छन् । लक्ष्मी पूजाको दिनदेखि घरमा पाकेको सेल रोटी वा तिहार त हो नि भनेर बजारबाट ल्याइएको मिठाइ लगातार खाँदा स्वास्थ्यमा गडबडी देखिएको पनि हुनसक्छ । यसै पनि चाडपर्वमा धेरैजसोको दिनचर्या बिग्रन्छ र व्यायाम र डाइट फलो गर्न पाउँदैनन् । त्यसैले त चाडपर्व सिद्धिने बेलासम्म तौल बढिसकेको थाहा नै हुँदैन । आज हामी तपाईंलाई यस्ता सजिला तरिकाबारे जानकारी दिँदै छौं जसले शरीरलाई डिटक्स अर्थात् भित्रैदेख सफा गरेर तौल घटाउन मद्दत गर्छ ।उठ्ने बित्तिकै तातो पानीमा कागती मिसाएर पिउनुहोस्ःतपाईंले आफ्नो दिनको सुरुवात कागती पानीको साथमा गर्नुहोस् । एक गिलास तातो पानीमा आधा चम्चा कागतीको रस राख्नुहोस् । कागती पानीले शरीरलाई तीब्र रुपमा डिटक्स गर्छ ।प्रोटिनको मात्रा बढाउनुहोस्ःतौल घटाउन प्रोटिन सबैभन्दा बढी प्रभावकारी मानिन्छ । प्रोटिनले मांसपेशी बन्न सहयोग गर्छ । तपाईंको खानामा कुखुराको मासु, दाल र फलफूलजस्ता खानेकुरा समावेश गर्नुहोस् । यसले तपाईंको भोक नियन्त्रण गर्नुका साथै क्यालोरीको मात्रा पनि कम गर्छ र यसले तौल घटाउन सहयोग गर्छ ।फाइबर बढाउनुहोस्ःफाइबरलाई एक प्राकृतिक डिटक्सिफाइङ एजेन्ट मानिन्छ । आफ्नो खानामा अत्यधिक फाइबर समावेश गर्नुहोस् । यसका लागि धेरैभन्दा धेरै काँक्रो, गाजर, सलाद, टुसा उम्रेका गेडागुडी र हरियो पात भएका सागसब्जी खानुहोस् । यसले तपाईंको शरीरलाई भित्रैदेखि बलियो बनाउँछ ।खाना पहिले नै बनाउनुहोस्ःस्वस्थ खाना र समयको बचतका लागि खानालाई पहिले नै तयार गर्नु एक राम्रो तरिका मानिन्छ । यस्तो योजना बनाउनुहोस् जसमा थोरै थोरै गरेर धेरै पटक खान मिलोस् । यसो गर्दा तपाईंलाई कम भोक लाग्छ र तपाईं बढी खाने समस्याबाट पनि मुक्त हुनुहुनेछ ।अत्यधिक पानी पिउनुहोस्ःचाडपर्वमा अस्वस्थकर खाना खाएपछि शरीरलाई डिटक्स गर्न निकै आवश्यक छ, यसका लागि पानीभन्दा राम्रो विकल्प केही पनि हुनसक्दैन । दिनभरी ८ देखि ९ गिलास पानी पिउनुहोस् । यसो गर्दा तपाईंको शरीरबाट सबै टक्सिन बाहिर निस्कने गर्छ । पानी पिइराख्दा तपाईंले आफूले आफैंलाई ऊर्जावान् पनि महसुस गर्नुहुनेछ । हाइड्रेट रहँदा पाचन तन्त्र राम्रो रहन्छ र तपाईंलाई मज्जाले निद्रा पनि लाग्छ ।खानामा थुप्रै कुरा समावेश गर्नुहोस्ःआफ्नो खानामा कार्ब्स र फ्याटजस्ता सामग्री समावेश गर्नुहोस् । आफ्नो डाइटलाई ताजा फलफूल, सागसब्जी, दाल, नट्स र बिउले भरपुर बनाउनुहोस् । यसो गर्दा तपाईंको तौल तीब्र रुपमा घट्नेछ ।रातो मासुलाई टाढै राख्नुहोस्ःतिहारपछि आफ्नो पाचन तन्त्रलाई सकेसम्म कम दबाब दिनुहोस् । यसका लागि आफ्नो खानालाई हल्का राख्नुहोस् । खानामा रातो मासु समावेश नगर्नुहोस् र प्लान्ट प्रोटिनको मात्रा बढाउनुहोस् ।मस्त निदाउनुहोस्ःनिद्रामा कमीको असर तपाईंको स्वास्थ्यमा पर्न सक्छ । चाडपर्व समाप्त भइसकेको छ, तसर्थ सबैभन्दा पहिले आफ्नो निद्रा पूरा गर्नुहोस् । सुत्नुअघि एक कप दुधमा बेसार, केही दालचिनी, अदुवाको पाउडर र सख्खर मिसाउनुहोस् । यसले तपाईंको प्रतिरोधी क्षमता विकसित गर्छ भने तपाईंलाई मिठो निद्रा लाग्न सहयोग गर्छ । 