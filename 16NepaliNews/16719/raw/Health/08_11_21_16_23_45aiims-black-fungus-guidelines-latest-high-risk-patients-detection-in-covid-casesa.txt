कोभिड वार्डमा म्यूको माइकोसिस अर्थात् ब्ल्याक फंगसलाई छिट्टै पहिचान गर्न र रोकथामका लागि अखिल भारतीय आयुर्विज्ञान संस्थान (एम्स) दिल्लीको आरपी सेन्टर फर अप्थेल्मिक स्टडीजले गत बुधबार एउटा गाइडलाइन जारी गरेको छ ।यो गाइडलाइनमा कोभिड वार्डमा जोखिममा भएका बिरामीको पहिचान गरेर उनीहरुको ब्ल्याक फंगसको सुरुवाती परीक्षण गर्न भनिएको छ । गाइडलाइनमा कोरोना बिरामीको परीक्षण गर्नुका साथै उनीहरुको देखभाल गर्नेहरुको पनि ब्ल्याक फंगसको लक्षणमा निगरानी राख्न सल्लाह दिइएको छ ।डाक्टरका अनुसार म्यूको माइकोसिसको मामिला कोरोनाका ती बिरामीमा देखिएको छ जसलाई स्टेरोइड दिइएको थियो । विशेषगरी ती व्यक्तिहरुमा जो मधुमेह र क्यान्सरद्वारा पीडित छन् । डाक्टरका अनुसार मधुमेह र ब्ल्याक फंगसको संक्रमणबीच निकै बलियो सम्बन्ध छ ।एम्सले बिरामी र उनीहरुको हेरविचार गर्नेहरुलाई कस्तो सल्लाह दिएको छ, त्यसबारे जानकारी लिऔंःकोरोनाका कुन बिरामीलाई ब्ल्याक फंगसको सबैभन्दा बढी खतरा ?यस्ता बिरामी जसमा अनियन्त्रित मधुमेह वा डायबिटिक किटोएसिडोसिस (जब मधुमेहका कारण शरीरमा भारी मात्रामा किटोन्स नामको ब्लड एसिड बन्छ) छ ।यस्ता बिरामी जसलाई हाई डोज वा लामो समय स्टोरोइड्स वा टोसिलिजुमाब इन्जेक्सन दिइएको छ ।जसलाई इम्युनोसप्रेसेन्ट्स अर्थात् यस्ता औषधी दिइँदैछ जसले रोग प्रतिरोधी क्षमता कम गर्छ ।क्यान्सरद्वारा पीडितकोरोनाबाट गम्भीर रुपमा बिरामीयस्ता बिरामी जसलाई अक्सिजन वा भेन्टिलेटर सपोर्टमा राखिएको छ ।कोरोना बिरामीको हेरविचार गर्नेहरुले यी लक्षणमा ध्यान दिनुहोस्ःनाकबाट रगत बग्नु, असामान्य कालो श्राव हुनु ।नाक बन्द हुनु ।टाउको वा आँखा दुख्नेआँखा वरिपरि सुन्निने र दुईदुई वटा चिज देख्ने। आँखा रातो हुने, आँखा बन्द गर्न र खोल्न समस्या हुने, आँखा ठूलो हुने ।अनुहार सुन्निने वा झमझम गर्ने, चपाउन र मुख खोल्न कठिनाई हुने ।कोरोनाका बिरामीले नियमित आफैंले पनि परीक्षण गर्नेःदिउँसो आफ्नो अनुहार निकै राम्रोसँग नियाल्ने ।नाक, गाला, आँखा वरिपरि छाला कालो वा कडा त भएको छैन भनेर हेर्ने ।नाक, गाला, आँखा वरिपरिका छालालाई छुँदा दुख्छ कि दुख्दैन, त्यो हेर्ने ।टर्च बालेर मुख वा नाकभित्र सुन्निएको छ वा कालो भएको छ कि भनेर हेर्ने ।केही लक्षण देखिए बिरामीले के गर्ने, के नगर्ने ?ब्ल्याक फंगसको लक्षण देखिँदा तुरुन्त नाक, कान घाँटीको डाक्टर वा नेत्ररोग विशेषज्ञको सल्लाह लिने ।डाक्टरसँग सल्लाह नगरी एन्टिबायोटिक वा एन्टी फंगल औगाधीको पनि सेवन नगर्ने ।आफैंले औषधीको सेवन नगर्ने, विशेषगरी स्टेरोइड्स ।एम्सले आँखाका डाक्टरलाई जोखिमा भएका सबै बिरामीको परीक्षण गर्न भन्योःएम्सले आँखाका डाक्टरलाई जोखिममा भएका बिरामीको ब्ल्याक फंगसका लागि परीक्षण गर्न भनेको छ ।साधारण परीक्षणपश्चात् बिरामीलाई डिस्चार्ज हुने बेलासम्म हरेक हप्ता यस्तो परीक्षण गरिनेछ ।डाक्टरलाई बिरामी डिस्चार्ज भएपछि पनि हरेक दुई हप्तामा तीनपटक फलोअप परीक्षण गर्न निर्देशन दिएको छ ।कोरोना बिरामीमा ब्ल्याक फंगसको तीनमध्ये दुईवटक केस भारतमा भेटियोः७१ प्रतिशत ब्ल्याक फंगसको मामिला भारतमा मात्रै भेटिएको छ ।तीमध्ये ८३ प्रतिशत बिरामी पुरुष भेटिए जसको उमेर ४६ देखि ६१ वर्षका थिए । यस्तै ९४ प्रतिशत बिरामीलाई पहिले नै मधुमेह थियो भने ६७ प्रतिशत बिरामीलाई अनियन्त्रित मधुमेह । साथै, ९ प्रतिशतमा मधुमेहको सुरुवात देखिएको थियो ।