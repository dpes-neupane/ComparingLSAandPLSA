एजेन्सी । भारतमा जनवरीबाट  कोरोना खोप लगाउन सुरु गरिने भएको छ । त्यहाँको स्वास्थ्य विभागले दिएको जानकारीअनुसार जनवरी सुरुदेखि कोरोना खोप लगाउने तयारी गरिएको छ । स्वास्थ्य विभागका एक अधिकारीले नाम प्रकाशित नगर्ने सर्तमा बीबीसीलाई भनेका छन् कि आगामी केही हप्ताभित्रै भ्याक्सिन बनाउने कम्पनीहरुले औषधी नियामक निकायबाट तत्काल भ्याक्सिन प्रयोगको स्वीकृति लिन सक्ने तयारी गरिरहेका छन् ।दुई कम्पनीले भने भयक्सिनको आपतकालीन प्रयोगका लागि आवेदन दिइसकेका छन् भने अन्य ६ कम्पनीहरुले खोप क्लिनिकल परीक्षण भइरहेको जनाएका छन् । खोप अभियान अन्तर्गत आगामी अगष्ट सम्म ३० करोड जनतालाई भ्याक्सिन दिइने तयारी गरिएको जनाइएको छ ।भारतमा कोरोना संक्रमितहरुको संख्या एक करोड पुग्न लागेका छन् । संक्रमणका कारण हालसम्म एक लाख ४ हजार ४ सय ४४ जनाको मृत्यु भैसकेको छ । यद्यपि, भारतमा नयाँ संक्रमितहरुको संख्या घट्दै गएको छ ।  #corona vaccine