आलसको तेल, कनोल तेल, नरिवलको तेल, एभोकाडोको तेल, मकैको तेल, जैतुनको तेल, पामोलिन तेल....सूची निकै  लामो छ । खाना पकाउनका लागि तेलका धेरै नै विकल्प छन् । तर कुन तेल स्वास्थ्यका लागि सबैभन्दा राम्रो हो ?खाना र स्वास्थ्यका लागि चिन्ता गर्ने व्यक्तिहरुको मनमा धेरैजसो यो प्रश्न उब्जिरहेको हुन्छ ।खाना पकाउनका लागि प्रयोग हुने तेल धेरैजसो त्यसको फल, बोट, बिउ वा दानाबाट तयार हुन्छ ।यसलाई दबाएर, प्रोसेस गरेर निकालिन्छ ।पोलिअनस्याचुरेटेड फ्याटी एसिडःतेलको सबैभन्दा ठूलो विशेषता भनेको त्यसमा फ्याटको मात्रा अत्यधिक हुन्छ ।यसमा स्याचुरेटेड फ्याट, मोनोस्याचुरेटेड फ्याट र पोलिअनस्याचुरेटेड फ्याटी एसिड समावेश हुन्छ ।केही वर्ष अघिसम्म नरिवलको तेललाई स्वास्थ्यको हिसाबले सबैभन्दा राम्रो भनिन्थ्यो । कतिले त यसलाई सुपरफूडसम्म पनि भनिदिए ।केही मानिसहरुको दाबी थियो कि यो तेल बोसोको रुपमा शरीरमा जम्मान हुने सम्भावना निकै कम थियो ।तर हार्वर्ड युनिर्भिटीको एक अनुसन्धानले नरिवलको तेललाई ‘विशुद्ध विष’ घोषणा गरिदियो ।स्वास्थ्यका समस्याःमानिसको शरीरले धेरै बोसो पचाउन सक्दैन, तसर्थ धेरै बोसो हाम्रो शरीरमा जम्मा हुन थाल्छ ।मुटुरोग र रक्तचाप जस्ता स्वास्थ्य समस्या पैदा हुन्छ ।बेलायतमा सरकारको गाइडलाइनले कुनै पुरुषले दिनभरी तीस ग्राम र महिलाले बीस ग्रामभन्दा बढी तेल खान नहुने बताएको छ ।यसको कारण पनि बुझ्नुहोस् । तेलमा जुन फ्याट हुन्छ, त्यो फ्याटी एसिडको कणसँग मिलेर बन्छ ।यो फ्याटी एसिड कि त सिंगल बन्डसँग जोडिएको हुन्छ जसलाई स्याचुरेटेड फ्याट भनिन्छ ।रगतमा कोलेस्ट्रोलको मात्राःअथवा डबल बोन्डसँग जोडिएको हुन्छ जसलाई अनस्याचुरेटेड फ्याट भनिन्छ, जुन फ्याटी एसिडको सानो श्रृङ्खलामा बाँधिएको हुन्छ, त्यो रगतमा प्रत्यक्ष रुपमा घुल्ने गर्छ ।र शरीरको ऊर्जाको आवश्यकतालाई पूरा गर्छ । तर लामो चेन भएको फ्याटी एसिड सिधा कलेजोमा जान्छ ।यसरी हाम्रो रगतमा कोलेस्ट्रोलको मात्रा बढ्ने गर्छ ।नरिवलको तेलको विषयमा भएको अध्ययनले यसले हाम्रो शरीरमा लो डन्सिटी लिपोप्रोटिन (एलडीएल) को मात्रा बढाउने पत्ता लागेको छ ।एलडीएलको प्रत्यक्ष सम्बन्ध हाम्रो मुटुको गतिसँग भएको पाइयो ।यद्यपि, नरिवलको तेलबाट हाई डेन्सिटी लिपोप्रोटिन (एचडिएल) पनि पाइन्छ जसले रगतबाट एलडीएललाई खोस्ने गर्छ ।फ्याटी एसिड र भिटामिनःभर्जिनियाको जर्ज म्यासन युनिभर्सिटीका प्राध्यापक टेलर वालेस भन्छन्, ‘एचडीएलमा लोरिक एसिड नामको रसायन हुन्छ जसलाई सी१२ फ्याटी एसिड भनिन्छ । यो लामो चेन भएको फ्याटी एसिड हो जुन कलेजोमा जम्मा हुन्छ । यसले स्वास्थ्यमा सस्या पैदा हुन्छ ।’त्यसकारण जानकारका अनुसार जुन तेलमा स्याचुरेटेड फ्याटको मात्रा कम हुन्छ त्यसले खाना राम्रो हुन्छ । त्यसैले यो कम मात्रामा नै खानुपर्छ ।पोलिअनस्याचुरेटेड फ्याट र ओमेगा – थ्री, सिक्स फ्याट भएको खाना राम्रो हुन्छ । यसले रगतमा कोलेस्ट्रोलको स्तर कम हुन्छ ।र शरीरले आवश्यक फ्याटी एसिड र भिटामिन पाउने गर्छ ।मुटुरोगको आशंकाःपोलिअनस्याचुरेटेड र मोनोस्याचुरेटेड फ्याट भएको फ्याटी एसिड थुप्रै तेलमा पाइन्छ । यसको मात्रा बोट र तेल निकाल्ने प्रक्रियामा निर्भर हुन्छ ।एक अनुसन्धानमा ओलिभ ओयलको अत्यधिक प्रयोगले मुटुरोगको आशंकालाई पाँचदेखि सात प्रतिशतसम्म कम गरिदिन्छ ।हार्वर्ड युनिर्भिटीको टिएच चेन स्कूल अफ पब्लिक हेल्थको वैज्ञानिक मार्टा गोश फेरेले २४ वर्षसम्म एक लाख व्यक्तिमाथि एक अनुसन्धान गरे ।उक्त अनुसन्धानमा जो यस्तो प्रकारको ओलिभ ओयलको प्रयोग बढी गर्छन्, उनीहरुमा मुटुरोगको आशंका १५ प्रतिशतसम्म काम हुने पत्ता लाग्यो ।ओलिभ ओयलःजैतूनको तेलको फाइदाको ठूलो कारण त्यमा पाइने मोनोस्याचुरेटेड फ्याटी एसिड हो ।यसमा भिटामिन, मिनरल्स, पेलिफेनोल्स र बोटमा पाइने अन्य माइक्रोन्यूट्रियन्ट्स हुन्छन् ।मार्टाका अनुसार ओलिभ ओयलको प्रयोग गर्दा हाम्रो खानासँग जोडिएका अन्य हानिकारक फ्याटी एसिडबाट पनि छुटकारा पाइन्छ ।जैतूनलाई फोडेर त्यसको गुदीबाट ओलिभ ओइल निकालिन्छ । यसलाई सबैभन्दा स्वस्थवद्र्धक तेल भनिन्छ ।यो हाम्रो पेटमा पाइने ब्याक्टेरियाका लागि राम्रो हुन्छ । यसले मुटुरोगलाई कम गर्ने पनि बताइन्छ ।जैतुनको तेल खाँदा क्यान्सर र मधुमेहबाट बच्ने पनि दाबी गरिन्छ ।मेडिटेरेनियन डाइटको महत्वपूर्ण हिस्साःस्पेनको भ्यालेन्सिया युनिभर्सिटीका प्राध्यापक फ्रान्सिस्को बार्बा भन्छन्, ‘जैतूनको तेलमा पाइने फ्याटी एसिड र अन्य तत्वले हामीलाई असंक्रमित रोगबाट पनि बचाउँछ । किनभने यसमा ती तत्व हुन्छ जुन हाम्रो शरीरलाई आवश्यक पर्छ ।’भूमध्य सागर वरिपरि बस्ने मानिसहरु ओलिभ ओयलको अत्यधिक प्रयोग गर्छन् । यसलाई मेडिटेरेनियन डाइटको अटूट हिस्सा भनिन्छ ।र मेडिटेरेनियन डाइटलाई विश्वको सबैभन्दा स्वस्थ डाइट मानिन्छ ।केही वैज्ञानिकले यो डाइड स्वस्थ हुनुको सबैभन्दा ठूलो कारण जैतूनको तेल समावेश भएकै कारण भएको बताइन्छ ।तर मार्टाका अनुसार संसारका अन्य इलाकाको तुलनामा भूमध्य सागर वरिपरिको खानपानमा नट्स हुन्छन्, फलफूल र सागसब्जीको मात्रा अत्यधिक हुन्छ ।तसर्थ स्वास्थ्यसको हिसाबले मेडिटेरेनियन डाइट राम्रो हुनुको पछाडि जैतूनको तेलमात्रै नभई पूरा खानपिन हो ।तेल कमै खानु ठिकःअनुसन्धानकर्ताले अन्य क्षेत्रको तुलनामा भूमध्य सागरीय क्षेत्रको खान्कीले रगतमा ग्लूकोजको स्तर कम हुने पत्ता लागेको छ ।केही मानिसहरुले एक्स्ट्रा भर्जिन ओलिभ ओइल लिनु थप फाइदाजनक भएको दाबी गरेका छन् ।तर स्वास्थ्य विज्ञका अनुसार यसमा एन्टी अक्सिडेन्ट र भिटामिन ईको मात्रा अत्यधिक भएपनि यो निकै कम तापक्रममा तातो हुने भएकोले यो तेलको थुप्रै पौष्टिक तत्व तातो हुँदा नष्ट हुने गर्छ । यस्तो अवस्थामा काँचो तेल खाँदा मात्रै स्वास्थ्यका लागि फाइदा हुन्छ ।यद्यपि, तेल जुनसुकै होस्, कम मात्रामा खानु नै ठिक हो ।स्रोतः बीबीसी 