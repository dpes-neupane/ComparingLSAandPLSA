 काठमाडौँ । खोप पश्चात हुनसक्ने अनपेच्छित घटना अनुसन्धान समितिको अध्यक्ष वरिष्ठ बालरोग विशेषज्ञ डा.धनराज अर्याल भएका छन् । खोप ऐन, २०७२ ले खोप लगाएपछि हुनसक्ने अनपेच्छित घटनाको अनुसन्धान गरी प्रतिवेदन समितिमा पेश गर्नका लागि स्वास्थ्य तथा जनसंख्या मन्त्रालयले अनपेच्छित घटना अनुसन्धान समिति व्यवस्था गरेको हो ।अनपेच्छित घटना अनुसन्धान समितिका अध्यक्ष डा. निलम अधिकारीको मृत्यु भएपछि पदमा परोपकार प्रसुति तथा स्त्रीरोग अस्पतालका बालरोग विशेषज्ञ डा. अर्याललाई अध्यक्षमा नेपाल सरकारले नियुक्त गरेको हो ।समितिमा प्रा. डा. केदार बराल, डा. रामहरि चापागाई, डा. विनोद खेतान सदस्य छन् । समितिको सदस्य सचिवमा परिवार कल्याण महाशाखा खोप तथा बालस्वास्थ्य शाखा प्रमुख डा. झलक शर्मा गौतम रहेका छन् । यस्तै समितिको सदस्य पदमा वरिष्ठ प्याथोलोजिष्ट डा. रंगबहादुर बस्नेतलाई सरकारले मनोनय गरिएको छ ।  