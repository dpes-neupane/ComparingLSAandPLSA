काठमाडौं । कोभिड १९ संक्रमण बढ्दै गएपछि भएको अक्सिजन सिलिन्डरको मागलाई सहज गर्ने उद्देश्यका साथ उपाय सिटी कार्गोले निःशुल्क ढुवानी सेवा दिन थालेको छ ।निषेधाज्ञाका कारण अक्सिजन सिलिन्डर ओसार पसार गर्न सर्वसाधारण तथा केही संस्थाहरुलाई निक्कै समस्या पारिरहेको थाहा पाएपछि उपाय सिटी कार्गोका कर्मचारी र यस संस्थासँग आबद्ध टाटा योद्धा र टाटा एसका सवारी धनीहरु मिलेर हाल काठमाडौं, पोखरा तथा बुटवल–भैरहवामा निःशुल्क सेवा दिँदै आएका छन ।उपाय सिटी कार्गोका चिफ अपरेटिङ अफिसर (सिओओ) अमिगो खड्काले मे २३ सम्म ५१२ भन्दा बढी अक्सिजन सिलिन्डरहरू डेलिभर गरिसकेको बताए । उनले उपाय सिटी कार्गोको सञ्जालमा आबद्ध भएर अत्यावश्यक सामाग्रीहरु ढुवानी गर्ने २० जना टाटा गाडीका सवारीसाधनले सुरक्षाका सम्पूर्ण मापदण्ड पालना गर्दै ढुवानी सेवा दिइरहेको पनि बताए ।आपतको बेला सम्पर्क गर्न सजिलो होस् भनेर संस्थाले ९८८१०९८८३० र ९८८१०९८८८० मा फोन गर्न सकिने व्यवस्था मिलाएको छ । यो सेवा २४ घन्टा नै उपलब्ध रहेको पनि संस्थाले जनाएको छ ।  