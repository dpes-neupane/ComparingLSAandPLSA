जाडोयाममा खानपिनका खानेकुरा यति सजिलै उपलब्ध हुन्छन् कि शरीरलाई निकै सजिलै स्वस्थ राख्न सकिन्छ । जाडोयाममा सबैभन्दा धेरै खाइने खानेकुरामध्ये एक हो मूला । धेरैजसो मानिसले मूलालाई त्यसको स्वादका लागि चिन्दछन् । तर धेरै कमलाई यसको फाइदाबारे ज्ञान छ । जाडोयाममा मूला खाँदा शरीरलाई कुन–कुन रोगबाट टाढा राख्न सकिन्छ भन्ने बारे जानकारी लिऔं ।रोग प्रतिरोधी क्षमता विकास गर्छःमूलामा उच्च मात्रामा भिटामिन सी पाइन्छ जसले चिसो मौसममा हुने कफ वा रुघा–खोकीबाट जोगाउँछ । मूलाले शरीरको रोग प्रतिरोधी क्षमता पनि बढाउने काम गर्छ । मूलाले शरीरलाई सिन्निन र जलन कम महसुस गराउन सहयोग गर्छ ।रक्तचाप नियन्त्रणःमूलाले शरीरलाई पोटाशियम प्रदान गर्छ जसका कारण रक्तचाप नियन्त्रणमा हुन्छ । यदि तपाईंलाई हाइपरटेन्सनको समस्या छ भने आफ्नो डाइटमा मूलालाई नछुटाइकनै समावेश गर्नुहोस् । आयुर्वेदका अनुसार मूलाले रगतमा शीतल प्रभाव पार्छ ।मुटुरोगबाट जोगाउँछःमूला एन्थोसायनिनको राम्रो स्रोत मानिन्छ, यसले हाम्रो मुटुलाई सह ढङ्गले काम गर्न मद्दत गर्छ । दैनिक मूला खाँदा हृदय रोगको खतरा कम हुन्छ । मूलामा फोलिक एसिड र फ्लेवोनोयड्स पनि राम्रो मात्रामा पाइन्छ । मूलाले रगतमा अक्सिजनको आपूर्ति पनि बढाउँछ ।फाइबरको राम्रो मात्राःमूलामा फाइबरको मात्रा अत्यधिक हुन्छ । जो मानिसहरु हरेक दिन सलादको रुपमा मूला खान्छन् उनीहरुको शरीरमा कहिले पनि फाइबरको कमी हुँदैन । फाइबरका कारण पाचन तन्त्र सही ढङ्गले काम गर्छ । यसका साथै मूलाले कलेजो र पित्त थैलीलाई पनि सुरक्षित राख्छ ।रक्त वाहिकालाई बलियो बनाउँछःमूलामा राम्रै मात्रामा कोलेजन पाइन्छ जसले हाम्रो रक्त वाहिकालाई बलियो बनाउँछ । यसका कारण एथेरोस्क्लेरोसिसजस्ता गम्भीर रोग लाग्ने सम्भावना पनि कम हुन्छ ।मूलाले मेटाबोलिजम बढाउँछःमूला पाचन क्रियाका लागि मात्रै नभई यसले एसिडिटी, मोटोपना, ग्यास्ट्रिकको समस्यालाई पनि ठिक गर्न मद्दत गर्छ ।छालाका लागि राम्रोःयदि तपाईंलाई चम्किलो छाला चाहिएको छ भने हरेक दिन मूलाको जुस पिउनुहोस् । यसमा भिटामिन सी र फस्फोरस हुन्छ । यसबाहेक यसले रुखो छाला र डण्डिफोरबाट पनि छुटकारा दिलाउन सक्छु । मूलाको रसलाई कपालमा लगाउँदा चायाँको समस्या रहँदैन र कपालको जरा बलियो हुन्छ ।पोषक तत्वले भरपुरःरातो मूलामा भिटामिन इ, ए, सी, बी सिक्स र केले भरपुर हुन्छ । यसमा एन्टिअक्सिडेन्ट, फायबरलगायत पोटोशियम, फस्फोरस, म्याग्नेसियम, क्याल्सियम, आइरन र म्यागनिज राम्रो मात्रामा पाइन्छ । यी सबै पोषक तत्वले हाम्रो शरीरलाई स्वस्थवद्र्धक बनाउँछ ।