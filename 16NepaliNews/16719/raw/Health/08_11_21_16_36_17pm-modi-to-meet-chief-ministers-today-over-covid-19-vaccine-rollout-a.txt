 देशमा कोरोनाभाइरसविरुद्धको खोप अभियान सञ्चालन गर्नका लागि भारतीय प्रधानमन्त्री नरेन्द्र मोदीले सोमबार मुख्यमन्त्रीहरुसँग छलफल गर्ने भएका छन् । प्रधानमन्त्री मोदीले विभिन्न राज्यमा कोरोनाभाइरसको संक्रमणको अवस्थाको पनि मूल्यांकन गर्ने बताइएको छ ।सोमबार साँझ चार बजे सो बैठक बस्ने अपेक्षा गरिएको छ । भारतको नियामक निकायले कोरोनाभाइरसविरुद्धका दुईवटा खोपलाई आपत्कालिन प्रयोगका लागि अनुमित दिने निर्णय गरेपछि प्रम मोदीको मुख्यमन्त्रीहरुसँग यो पहिलो छलफल हुनेछ ।शनिबार प्रम मोदीको अध्यक्षता बसेको एक उच्च स्तरीय बैठकले जनवरी १६ देखि भारतमा कोरोनाविरुद्धको खोप अभियान सुरु गर्ने निर्णय लिइएको थियो । सरकारले यस अभियान अन्तरगत २ करोड स्वास्थ्यकर्मी र महामारीविरुद्ध फ्रन्टलाइनमा काम गर्ने थप १ करोडलाई खोप दिने बताएको छ ।त्यसपछि ५० वर्षमाथिका नागरिक र स्वास्थ्य समस्या भएका ५० वर्षभन्दा कमका नागरिकलाई खोप दिइने बताइएको छ ।स्रोत : हिन्दुस्तान टाइम्स    