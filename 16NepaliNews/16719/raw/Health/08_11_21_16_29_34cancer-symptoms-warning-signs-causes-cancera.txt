क्यान्सरका थुप्रै लक्षण यस्ता हुन्छन् जुन अन्य रोगसँग मिल्दोजुल्दो हुन्छन् । जस्तै पिसाब गर्दा पीडा महसुस हुनु । यस्ता थुप्रै लक्षण छन् जसले क्यान्सरतर्फ इंगित गर्छ । क्यान्सरका केही विशेष लक्षण देखिँदा पुरुषले केही परीक्षण गराउनु पर्छ । यसले क्यानसरमात्रै होइन अन्य रोगको खतरा पनि कम गर्न सकिन्छ । कस्ता लक्षणले के क्यान्सरतर्फ ईशारा गर्छ, त्यसबारे जानकारी लिऔं ।प्रोस्टेट क्यान्सरः– साधारणतया प्रोस्टेट क्यान्सरको खतरा ४५ वर्षको उमेरपछि हुन्छ । तर कम उमेरमा पनि खराब जीवनशैली वा वंशानुगतका कारण यस्तो रोग देखिन्छ । पिसाब गर्दा समस्या हुनु वा पीडा हुनु, यो क्यान्सरतर्फ इशारा गर्छ ।आवश्यक परीक्षणःस्वस्थ व्यक्तिले पनि परिवारमा यस्ता समस्या छ भने नियमित रुपमा ६ महिनाको अन्तराल वा वर्षमा एक पटक डिजिटल रेक्टम एग्जाम र प्रोस्टेट स्पेसिमेन एन्टीजन परीक्षण गराउनुपर्छ ।टेस्टीकुलर क्यान्सरःशुक्रकिटको निर्माण गर्ने अण्डकोषसँग जोडिएको यो क्यान्सर दुर्लभ हुन्छ । यसको धेरैजसो मामिला २० देखि ५४ वर्षको उमेरमा हुन्छ  ।आवश्यक परीक्षणः व्यक्तिको अण्डकोषमा भारीपन, सुन्निने र यसको आकारमा परिवर्तन महसुस भइरहेको छ भने डाक्टरको सल्लाह लिनुपर्छ । साथै नियमित रुपमा टेस्टीकुलर परीक्षण गराउनुपर्छ ।कोलोरेक्टल क्यान्सरः– यो ठूलो आन्द्रामा हुने मुख्य क्यान्सर हो । महिलाको तुलनमा पुरुषमा यो रोगको खतरा दोब्बर हुन्छ । आन्द्रा खुम्चिनु र यसको आन्तरिक सतह असामान्य रुपमा बढ्नु यसको सुरुवाती लक्षण हो ।आवश्यक परीक्षणःसिटी स्क्यानका साथै कोलोनोस्कोपी, एक्स रे वा सिग्मोइडोस्कोपीले पनि यो क्यान्सरको पहिचान गर्न सकिन्छ ।छालाको क्यान्सरः– मेलोनोमा छालाको क्यान्सरको सबैभन्दा साधारण प्रकार हो । यसमा छालाको रङमा असामान्य परिवर्तन वा कुनै कारण बिना दाद वा कुनै निशान देखिनु यो रोगको इशारा गर्छ । लामो समयसम्म घामको सम्पर्कमा बस्दा पनि यसको आशंका बढ्ने गर्छ ।आवश्यक परीक्षणःछालामा देखिएका कुनै दागका आकार, रङमा लामो समयसम्म परिवर्तन महसुस भए छालारोग विशेषज्ञसँग सम्पर्क गर्नुहोस् ।