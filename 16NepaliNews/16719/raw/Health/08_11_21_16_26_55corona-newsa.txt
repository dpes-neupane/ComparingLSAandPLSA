कोरोना भाइरस कोभिड—१९ को दोस्रो लहरमा सङ्क्रमणको गति बढ्दै जाँदा गम्भीरखालका बिरामीको सङ्ख्या बढ्न थालेको छ । काठमाडौं उपत्यकामा स्वास्थ्यमा गम्भीर समस्या देखिएका बिरामीले अस्पताल भर्ना हुनका लागि आईसईयू बेडको अभाव देखिन थालेको छ । भेन्टिलेटरमा उपचाररत बिरामी निको भएपछि वा मृत्यु भएपछि मात्रै भेन्टिलेटरमा पालो पाउने अवस्था देखिएको छ ।पीसीआर तथा एन्टिजेन विधिबाट परीक्षण गरेकामध्ये एक तिहाइमा सङ्क्रमण पुष्टि भएको छ ।  गएको २४ घण्टामा ४ हजार ५२४ जना कोरोनाबाट सङ्क्रमित भएको स्वास्थ्य तथा जनसङ्ख्या मन्त्रालयले जनाएको छ ।स्वास्थ्य मन्त्रालयअनुसार मङ्गलबार आईसीयू तथा भेन्टिलेटरमा उपचारत सङ्क्रमितको सङ्ख्या देशभर ३९९ छ । २१५ जना आईसीयू र ८४ जना भेन्टिलेटरमा गरी ३९९ जना बिरामी उपचाररत छन् ।दशभरका अस्पतालहरुमा भर्ना भएका कोरोना भाइरस कोभिड—१९ सङ्क्रमित बिरामीमध्ये आईसीयू र भेन्टिलेटरमा उपचाररतको आँकडा यस्तो छ ।मङ्गलबार स्वास्थ्य तथा जनसङ्ख्या मन्त्रालयले सङ्क्रमितको सङ्ख्या तीव्र गतिमा बढ्दै गएपछि हाल भएका स्वास्थ्य पूर्वाधारले नधान्ने अवस्था सिर्जना हुन सक्ने बताएको छ ।यस्तो अवस्थामा कोभिड—१९ का बिरामीको उपचारका लागि १५ देखि दुई सय बेड क्षमता भएका अस्पतालसँग सम्झौता गर्न मातहतका निकायलाई मन्त्रालयले निर्देशन दिएको छ ।कोरोना सङ्क्रमणको दोस्रो लहर देशभर तीव्ररुपमा फैलिएसँगै सरकारी, निजी एवं सामुदायिक अस्पतालमा सङ्क्रमित बिरामीको उपचारका लागि सम्झौता गर्न प्रदेशका सामाजिक विकास मन्त्रालयलाई निर्देशन दिएको मन्त्रालयका सहप्रवक्ता डा. समीरकुमार अधिकारीले बताए ।यस्तै, सबै मेडिकल कलेज, अस्पतालहरू र २ सयभन्दा बढी बेड भएका अस्पतालहरू स्वास्थ्य तथा जनसङ्ख्या मन्त्रालयले सम्झौता गर्ने बताइएको छ । काठमाडौं उपत्यकाका विभिन्न अस्पतालमा कोरोना सङ्क्रमित ४४ जना आईसीयूमा छन् भने भेन्टिलेटरमा ११० जना उपचारत छन् ।१७ जिल्लामा २०० भन्दा बढी सङ्क्रमित भेटिएकोरोना सङ्क्रमण काठमाडौं उपत्यकासहित तराई र पहाडमा केही जिल्लामा सङ्क्रमितको सङ्ख्या ५ सयमाथि नाघेको छ । हालसम्म १७ जिल्लामा २०० भन्दा माथि सङ्क्रमित पुष्टि भएको स्वास्थ्य  मन्त्रालयले जनाएको छ ।त्यस्तै ५०० भन्दा माथि सङ्क्रमित रहेको सङ्ख्या १० पुगेको छ । सङ्क्रमण दर बढ्दै गएपछि सरकारले २०० भन्दा धेरै सङ्क्रमित भएका पहाडी जिल्ला र ५०० माथि सङ्क्रमित भएका तराईका जिल्लाहरुमा निषेधाज्ञा जारी गर्न सक्ने निर्णय यसअघि नै गरिसकेको छ । काठमाडौं उपत्यकामा वैशाख १६ गतेदेखि निषेधाज्ञा जारी गर्न निर्णय भएको छ भने बाँके लगायतका केही जिल्लाले निषेधाज्ञा गरिसकेका छन् ।दुई सय र पाँच सय सङ्क्रमित पुगेका हिमाल, पहाड र तराईका जिल्लाहरूले निषेधाज्ञा गर्ने तयारी गरिरहेका छन् ।  ५ सय भन्दामाथि सङ्क्रमित जिल्लाहरुमा मोरङ, पर्सा, काठमाडौं, भक्तपुर, ललितपुर, चितवन, कास्की, दाङ, बाँके, रुपन्देही पर्छन् ।त्यस्तै दुई सय भन्दामाथि सक्रमित भएका सुनसरी, बारा, मकवानपुर, पाल्पा, बर्दिया, कपिलबस्तु, सुर्खेत, कन्चनपुर र कैलाली जिल्ला छन् । काठमाडौंपछि बाँकेमा धेरै सङ्क्रमित देखिएका छन् । त्यहाँ मङ्गलबार मात्रै ४ हजार ५ २४ मा कोरोना पुष्टि भएको छ ।बिदामा बसेका कर्मचारीलाई तुरुन्त हाजिर हुन स्वास्थ्य मन्त्रालयको निर्देशनस्वास्थ्य मन्त्रालयले चिकित्सक तथा स्वास्थ्यकर्मीलाई लामो बिदा नदिन र यसअघि लामो बिदामा बसेका कर्मचारीलाई तुरुन्त कार्यालयमा हाजिर गराउन अस्पतालहरुलाई निर्देशन दिएको सहप्रवक्ता डा. अधिकारीले बताए ।उपलब्ध स्वास्थ्य शैय्या, जनशक्ति, कोभिड–१९ सङ्क्रमित बिरामीहरुको सङ्ख्या आदिका आधारमा अस्पतालले बहिरङ्ग सेवा, सर्जरीलगायतका सेवा हाललाई स्थगित गर्ने निर्णय पनि मन्त्रालयले जनाएको छ ।त्यसैगरी स्वास्थ्य संस्थामा कार्यरत जनशक्तिमध्ये ५० प्रतिशत जनशक्तिको पालो निर्धारण गरी सेवा दिने व्यवस्था गर्नसमेत मन्त्रालयले निर्देशन दिएको छ । 