 भारतको राजधानी नयाँ दिल्लीमा कोरोनाभाइरसको संक्रमण तीव्र गतिमा फैलिन थालेपछि अरविन्द केजरीवाल नेतृत्वको सरकारको चिन्ता बढेको छ । संक्रमणको फैलावटलाई रोक्न दिल्ली सरकारले बजार बन्द गर्ने तयारी गरिरहेको भारतीय सञ्चारमाध्यमले जनाएका छन् ।मुख्यमन्त्री अरविन्द केजरीवालले मंगलबार सानो स्तरमा लकडाउन लगाउनेबारे विचार गरिरहेको बताएका थिए । दिल्ली सरकारले यस विषयलाई लिएर केन्द्र सरकरलाई प्रस्ताव पनि पठाइसकेको छ । दुई दिनअघि मात्र गृहमन्त्री अमित शाहले दिल्लीमा कोरोनाभाइरस संक्रमणको अवस्थाको समीक्षा गरेका थिए ।यता, समग्र भारतमा भने कोरोनाभाइरसको संक्रमणबाट निको हुनेको संख्या बढिरहेको छ । १२ राज्यमा निको हुने दर ९५ प्रतिशत रहेको छ । देशमा हालसम्म ८८ लाख ७४ हजार १७२ जना संक्रमित बनेका छन् जसमध्ये ८२ लाख ८८ हजार १६९ ठीक भएका छन् ।पछिल्लो २४ घण्टामा २८ हजार ३७७ जना नयाँ संक्रमित फेला परेका छन् । पछिल्लो ४ महिनाकै यो सबैभन्दा कम संख्या हो । यसअघि १४ जुलाईमा २९ हजार ९१७ जना संक्रमित फेला परेका थिए ।सक्रिय संक्रमितको संख्यामा पनि भारतमा गिरावट देखिएको छ । पछिल्लो दुई दिनमा सक्रिय संक्रमितको संख्या २५ हजार ९४४ जनाले घटेको छ । हाल देशमा ४ लाख ५३ हजार ४९९ सक्रिय संक्रमित रहेका छन् । यस मामिलामा भारत एक स्थान तल खस्केर पाँचौ स्थानमा पुगेको छ । हाल बेल्जियम चौथो स्थानमा रहेको छ ।दैनिक भास्कर#कोरोनाभाइरस