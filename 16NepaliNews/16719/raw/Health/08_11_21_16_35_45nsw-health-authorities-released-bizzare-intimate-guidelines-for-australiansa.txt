कोरोनाभाइरसको संकटकालमा स्वास्थ्य विज्ञले हरेक ती तरिका अपनाइरहेका छन् जसले संक्रमणको खतरा कम गर्न सकियोस् । संसारका विभिन्न देशजस्तै अष्ट्रेलियामा पनि यो विषयमा विभिन्न कानून बनाइएका छन् । सार्वजनिक स्थलमा कम्तिमा डेढ मिटरको दुरी, ह्यान्डवास वा पार्टनरलाई पिठ्युबाट अँगालो हाल्नेजस्ता कुरामा जोड दिइएको छ । यसैबीच अष्ट्रेलियाको हेल्थ अथोरिटी बेडरुममा जोडीका लागि एक निकै अचम्मको कोभिड सेफ्टी गाइडलाइन्सका कारण चर्चामा छ ।न्यू साउथ वेल्स (एनएसडब्ल्यू) को हेल्थ वेबसाइटमा ‘प्लेसेफ’ को सुझाव देखेपछि धेरै मानिसहरु आफ्नो टाउको समातिरहेका छन् । कोरोनाबाट बच्नका लागि मानिसहरुलाई सेक्सको क्रममा डेढ मिटरको दुरी बनाउन सिफारिस गरिएको छ । बेडरुममा पार्टनरसँग शारीरिक सम्बन्ध स्थापित बनाउने बेला समाजिक दुरी बनाउन पनि सल्लाह दिइएको छ ।हद त त्यतिबेला भयो जब सुरक्षित रहनका लागि मानिसहरुलाई सोलो सेक्ससम्मको सल्लाह दिइयो । नयाँ गाइडलाइनका अनुसार तपाईंसँग पहिलादेखि नै भइरहेका व्यक्तिसँग इन्टिमेट भइरहनुभएको छ भने तपाईंले चिन्ता गर्नुपर्दैन । यद्यपि, जो मानिसहरु क्याजुअल सेक्स गरिरहेका छन्, उनीहरुका लागि विज्ञले केही सिफारिश गरेका छन् ।वेबसाइटका अनुसार कुनै बाहिरी व्यक्तिसँग शारीरिक सम्बन्ध स्थापित गर्नु अहिले पनि जोखिमयुक्त छ र डेढ मिटरको सामाजिक दुरीका कारण यस्तो नगर्न सल्लाह दिइएको छ । कोभिड–१९ को संकटकालमा ‘सोलो सेक्स’ लाई नै सबैभन्दा सुरक्षित तरिका मानिएको छ ।जबकी स्वास्थ्य विज्ञको यो सिफारिश विरोधाभास पनि पैदा गर्छ । वास्तवमा एनएसडब्ल्यू हेल्थ अथोरिटी तपाईंसँग पार्टनरको अगाडि निश्चित दुरी बनाउँदै आफ्नो यौन सन्तुष्टि पूरा गर्न सिफारिस पनि गर्छ ।विशेषज्ञका अनुसार यस्तो गर्दा कोभिड–१९ मात्रै नभई यौनजन्य रोगको खतरा पनि कम हुनेछ । साथै, यसलाई जन्मदर कम गर्ने रुपमा पनि देखिएको छ ।स्मरण रहोस्, अहिलेसम्म वीर्य वा भेजाइनल फ्लूडको माध्यमले कोभिड–१९ को संक्रमण फैलने कुनै प्रमाण भेटिएको छैन ।#COVID-19#corona virus#australia