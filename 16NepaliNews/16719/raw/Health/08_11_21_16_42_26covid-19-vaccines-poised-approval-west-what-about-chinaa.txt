बेलायतले फाइजर र बायोएनटेकद्वारा निर्मित कोभिड–१९ भ्याक्सिनलाई बुधबार अनुमति दिइएको छ । यससँगै कोरोनाभाइरसविरुद्धको खोपलाई प्रयोग गर्न अनुमति दिने बेलायत विश्वमै पहिलो देश बनेको छ ।मोडर्ना र अक्सफोर्ड युनिभर्सिटीद्वारा निर्मित एस्ट्राजेनेकाले पनि अनुमति पाएपछि युरोप र अमेरिकामा पनि व्यापक मात्रामा खोप अभियान चलाइनेछ ।अमेरिकामा फूड एण्ड ड्रग एड्मिनिस्ट्रेशनले डिसेम्बर १० मा बैठकको आयोजना गर्दैछ जसमा फाइजर–बायोएनटेक भ्याक्सिनलाई आपतकालीन प्रयोगका लागि अनुमति दिने नदिने बारे निर्णय हुनेछ । यता मोर्डर्नाले पनि स्विकृतिका लागि एफडीए समक्ष निवेदन पेश गरेको छ ।  यी दुई भ्याक्सिन ९५ प्रतिशत प्रभावकारी भएको डाटाले देखाएको छ । यद्यपि, प्रतिरोधी क्षमता कहिलेसम्म रहन्छ भन्ने प्रश्नको जवाफ भने भेटिएको छैन ।युरोपेली चिकित्सा एजेन्सी त्यसको भोलिपल्ट आपतकालीन प्रयोगको मापदण्ड के हो भनेर छलफल गर्नका लागि बैठक बस्नेछ ।  फाइजर र बायोएनटेकले पनि सशर्त मार्केटिङ अनुमोदनका लागि निवेदन पेश गरेको छ ।अक्सफोर्ड÷एस्ट्राजेनेकालाई पनि बेलायती नियामकले मूल्यांकन गरिरहेको छ । यद्यपि, डाटा प्रकाशित गरिएको तरिकामाथि र सहभागीलाई किन फरक डोज दिइयो भन्ने बारे प्रश्न उठिरहेको छ ।तर युरोप र अमेरिकाका जनताले आफ्नो देशमा कोरोनाको भ्याक्सिन चाँडै नै उपलब्ध हुने आशा गरिरहेका बेला चिनियाँ औषधी कम्पनीले भने आफ्नो ट्रायल डाटा अझै पनि पेश गर्नै बाँकी छ । अनुसन्धानका बेला चीन पनि अग्र पंक्तिमा थियो ।त्यसो भए के चीन खोपको दौडमा पछि परेकै हो त ?अमेरिकाका ग्लोबल हेल्थ एट द काउन्सिल अन फरेन रिलेसन्सका वरिष्ठ अधिकारी हुवाङ्ग याङ्झोङले बेलायती भ्याक्सिनले चाँडै नै युरोप र अमेरिकामा व्यापक संक्रमण फैलिएका कारण यसले मञ्जुरी पाएको हुनसक्ने बताइएको छ ।तेस्रो चरणको ट्रायलमा वैज्ञानिकले औषधी सेवन गरेका र भ्याक्सिन लगाएका स्वयंसेवकमा संक्रमणको कस्तो भिन्नता छ भनेर दाँजेका छन् । ट्रायलको क्रममा जति बढी संक्रमण देखियो त्यति नै डाटा संकलन हुने गर्दछ ।‘चीनको लागि सबैभन्दा ठूलो चुनौती भनेको चीनको भ्याक्सिनसँग काम गर्ने अन्य केही देशमा सोचेभन्दा कम संक्रमित भेटिए,’ उनले भने । उनले संयुक्त अरब इमिरेट्समा सिनोफार्मद्वारा निर्मित भ्याक्सिनको व्यापक ट्रायल गरिएको जानकारी दिए ।फाइजर–बायोएनटेकले आफ्नो भ्याक्सिनको उच्च प्रभावकारिताबारे जानकारी दिँदै डाटा प्रकाशित गरेको भोलिपल्ट नोभेम्बर ११ मा सिनोफार्मले आशा गरेभन्दा राम्रो नतिजासहित आफ्नो क्लिनिकल ट्रायल केही दिन भित्रै सम्पन्न हुने बताएको थियो ।गत हप्ता सिनोभ्याकद्वारा निर्मित अर्को चिनियाँ भ्याक्सिनले ब्राजिलमा पर्याप्त डाटा संकलन गरिसकेको र यो हप्ता यसबारे घोषणा गरिने बताइएको थियो ।यो खोज चीनको भ्याक्सिन डिप्लोमेसी र दक्षिणपूर्वी एशियामा यसको प्रभाव विस्तार गर्ने प्रयासमा निकै महत्वपूर्ण साबित हुनेछ ।गत महिना इन्डोनेशियाले ब्राजिलको डाटा उपलब्ध नभएका कारण सिनोफार्मलाई यसवर्ष आपतकालीन प्रयोगको अनुमति नदिने बताएको थियो ।ह्वाङ्गका अनुसार अन्य अनुसन्धाताले डाटा सार्वजनिक गरेपछि यसले चीनमाथि दबाब पारेको छ किनभने चीनले अन्य देशलाई पनि भ्याक्सिन प्रदान गर्ने बाचा गरेको थियो । र उनीहरु आफै डाटाको प्रतिक्षामा छन् ।‘खोपको दौड चलिरहेको छ, हामी यो कुरालाई नकार्न सक्दैनौं । जब चीनले भ्याक्सिन बनाउन सुरु गर्यो तब उनीहरुले आफ्नो उद्देश्य लुकाएनन् । उनीहरु भ्याक्सिन बनाउने दौडमा पहिलो हुन चाहन्थे,’ उनले भने ।‘उनीहरुले यसलाई राष्ट्रिय गौरवको रुपमा हेरेका थिए र प्रविधिमा चीनको पहुँच कतिसम्मको उच्च छ भनेर पनि जोडेका थिए ।’फाइजर र मोर्डर्नाले आफ्नो परिणाम सार्वजनिक गरेको केही दिन पछि नै चीनको सरकारी मिडियाले सिनोफार्मले दुईवटा भ्याक्सिनको सशर्त मञ्जुरीका लागि प्रक्रिया सुरु गरिसकेको जानकारी दियो ।चिनियाँ नियामकहरुले पनि अन्तिम क्लिनिकल परीक्षण समाप्त हुनुभन्दा केही महिनाअघि सिनोफर्म र सिनोवाक उत्पादनहरुको आपतकालीन प्रयोगलाई अनुमोदन गरेर १० लाखभन्दा बढी मानिसहरुलाई यो खोप दिइसकिएको छ ।चिकित्सा विशेषज्ञले युरोप र अमेरिकामा विकसित भएका उत्पादनले चिनियाँ उत्पादनभन्दा अघि नै विश्व स्वास्थ्य संगठनबाट मञ्जुरी पाउने आशा व्यक्त गरेका छन् । – साउथ चाइना मर्निङ पोस्ट #vaccine#COVID-19#corona virus