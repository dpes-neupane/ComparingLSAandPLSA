रातोपाटी‘कोरोनाविरुद्धका खोपहरू क्लिनिकल ट्रायलका क्रममा रहँदै खोप उत्पादन गर्ने देश र कम्पनीलाई नेपालले गरेको पत्राचारको प्रतिउत्तर सकारात्मक आएको छ । अहिले चीन, रुस, अमेरिका र बेलायतलाई पत्राचार गरिसकेका छौँ । चीन र अमेरिकासँग खोप खरिदका बारेमा बढी केन्द्रित भएर अघि बढिरहेकाले आगामी दश दिनभित्र खोपको ब्रेक थ्रु हुन्छ ।’निवर्तमान परराष्ट्रमन्त्री प्रदीप ज्ञवालीले जेठ १४ गते शुक्रबार दिएका अभिव्यक्ति हो यो । स्वास्थ्य पत्रकार मञ्चले आयोजना गरेको कार्यक्रममा निवर्तमान परराष्ट्रमन्त्री ज्ञवालीले खोपका सम्बन्धमा १० दिनमा ब्रेक थ्रु हुन्छ भने पनि जेठ २५ गते मंगलबारसम्म कुनै ब्रेक थ्रु हुन सकेन ।याे पनिकोरोनाविरुद्धको खोप आयातमा १० दिनभित्र ब्रेक थ्रु हुन्छ : परराष्ट्रमन्त्री ज्ञवाली​अहिले परराष्ट्र मन्त्रालयको जिम्मेवारीबाट ज्ञवाली मुक्त भएका छन् । तर, उनले विभिन्न देशसँग गरेका पहलका आधारमा हुने भनिएको ब्रेक थ्रु ११ दिन पुग्दासम्म हुने छाँटकाँट देखिएको छैन ।यसबीचमा अमेरिकाले कोभ्याक्स सुविधामार्फत् र केही एसियाली देशहरुलाई खोप दिने सामुहिक घोषणा गरेको भए पनि नेपाल आफैंले खोप खरिद गर्ने सम्बन्धमा त्यस्तो ब्रेक थ्रु भने हुन सकेको छैन ।अहिले परराष्ट्र मन्त्रालयको जिम्मेवारी रघुवीर महासेठले सम्हालेका छन् । तर, खोपको सम्बन्धमा हुने भनिएको ब्रेक थ्रु कहाँ पुग्यो, अहिले कुनै सूचना वा जानकारी बाहिर आएको छैन ।परराष्ट्र मन्त्रालयकी प्रवक्ता सेवा लम्सालका अनुसार राष्ट्रपतिमार्फत् चीन, भारत, अमेरिका, बेलायत र रुससँग औपचारिक कुराकानी तथा पत्र आदान–प्रदान भएको छ ।लम्सालका अनुसार राष्ट्रपतिले चीनका राष्ट्रपतिसँग प्रत्यक्ष टेलिफोन कुराकानी गरेकी थिइन् भने भारत, अमेरिका, बेलायत र रुसमा पत्र पठाएर खोप उपलब्ध गराउन आग्रह गरिएको छ ।राष्ट्रपतिको टेलिफोनपछि चीन सरकारले नेपाललाई तत्कालै १० लाख डोज खोप उपलब्ध गराएको थियो । जुन खोप यतिबेला नेपालमा आएर मंगलबारदेखि लगाउन सुरुसमेत गरिएको छ । अन्य देशसँग भएको पत्राचारको पनि सकारात्मक जवाफ आएको परराष्ट्र मन्त्रालयले जनाएको छ ।याे पनिआज ६४ वर्ष उमेरका नागरिकले चिनियाँ खोप लगाउँदै, तस्बिरमा हेर्नुहोस्​राष्ट्रपतिबाहेक परराष्ट्र मन्त्रालय आफैले पनि विभिन्न देशसँग खोप उपलब्ध गराइदिन आग्रह गर्दै टेलिफोन कुराकानी तथा पत्राचार भएको परराष्ट्र मन्त्रालयले जनाएको छ । मन्त्रालयकी प्रवक्ता सेवा लम्सालका अनुसार तत्कालीन परराष्ट्रमन्त्री प्रदीपकुमार ज्ञवालीले पनि मुख्यत खोप उत्पादन गरिरहेका देशका समकक्षीसँग टेलिफोन कुराकानी तथा पत्र पठाएर अनुदान तथा खरिदका लागि सहजीकरण गरिदिन आग्रह गरेका थिए ।तत्कालीन परराष्ट्रमन्त्री ज्ञवालीले भारत, चीन, अमेरिका, रुस लागतका खोप उत्पादक राष्ट्र तथा क्यानडा, बेलायत लगायतका देशसँग पनि खोप खरिद गर्ने र अनुदानमा उपलब्ध गराउने सम्बन्धमा कुराकानी भएको थियो । पछिल्लो समय चीन र रुससँग खोप खरिदका लागि सहजीकरण गरिदिन र छिटो उपलब्ध गराइदिन आग्रह गर्दै तत्कालीन परराष्ट्रमन्त्रीले पहल गरेका थिए ।ज्ञवालीले ती राष्ट्रबाहेक खाडी राष्ट्रहरुसँग स्वास्थ्य सामग्री उपलब्ध गराइदिन पनि आग्रह गर्दै पत्राचार तथा समकक्षीसँग कुराकानी गरेका थिए ।परराष्ट्रमन्त्रीबाट बाहिरिएपछि मंगलबार रातोपाटीसँगको छोटो कुराकानीमा ज्ञवालीले तत्कालीन समयमा सकारात्मक छलफल र पहल भएको कारण नै आफूले ब्रेक थ्रु हुने कुरा गरेको बताए । ज्ञवालीले भने, ‘अहिले म मन्त्रालयमा छैन । त्यसकारण के भइरहेको छ भनेर मैले भन्न सक्दिनँ र मेरो समयमा भएका कुरा पनि अहिले यहाँ भन्नु सान्दर्भिक हुँदैन ।’कतिपय विषय गोप्य हुने भएकाले त्यो स्पष्ट नभई बाहिर ल्याउनु राम्रो हुँदैन भन्दै ज्ञवालीले थपे, ‘तर म तपाइँलाई यतिचाहिँ भन्न सक्छु कि खोप खरिदका लागि कुरा धेरै अगाडि बढिसकेको छ र अब एक÷दुई दिनमै केही हुन्छ होला । मैले बुझेअनुसार अहिले खोप खरिदका लागि वार्ता चलिरहेको छ । सायद एक÷दुई दिनमै खोप खरिदको निर्णय हुन्छ होला ।’#खाेप#vaccine