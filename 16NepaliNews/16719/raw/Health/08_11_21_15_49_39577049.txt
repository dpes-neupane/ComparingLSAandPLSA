



 
काठमाडौँ, २९ साउन । आज देशभर ३९ सय १५ कोरोना संक्रमित थपिएका छन् । थपिएका संक्रमित मध्ये काठमाडौं उपत्यकामा मात्रै १ हजार ८९ जना थपिएको स्वास्थ्य मन्त्रलायले जनाएको छ । 
२४ घन्टामा काठमाडौँमा ७ सय ९९ , ललितपुरमा १ सय २८ र भक्तपुरमा १ सय ६२ संक्रमित थपिएका हुन् । आज २ हजार १ सय १८ जना संक्रमणमुक्त भएका छन् । हालसम्म नेपालमा ६ लाख ७९ हजार ४ सय ९५ जना संक्रमणमुक्त भएका छन् । मन्त्रालयको अनुसार आज १८ हजार ५ सय ८२ जनाको परीक्षण गर्दा २७ सय ६३ जना पिसीआर र ११ सय ५२ जना एन्टिजेन विधिबाट संक्रमण पुििष्ट भएको हो ।
नेपालमा आज कोरोना संक्रमणबाट २७ जनाको मृत्यु भएसँगै नेपालमा मृत्यु हुनेको संख्या १० हजार २ सय ३९ पुगेको मन्त्रालयले जनाएको छ ।
