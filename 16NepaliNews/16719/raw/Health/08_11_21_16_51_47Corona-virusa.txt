एजेन्सी । केही दिनभित्रै विश्वभर कोभिड १९ बाट मृत्यु हुनेहरुको संख्या १० लाख पार हुनेछ । अन्य १० लाखको मृत्यु दर्ता नभएको हुनसक्छ । जब नौ महिनाअघि महामारी सुरु भयो, तब यो निकै सुस्त अघि बढेको थियो, यद्यपि पछिल्लो समय निकै तिव्र रुपमा फैलिएको छ । २० सेप्टेम्बरसम्म आइपुग्दा एकै सातामा किर्तिमानी रुपमा २० लाखभन्दा धेरै संक्रमित भए । विकासोन्मुख विश्वका विविध भूभागमा भाइरस भयावह भइरहेको छ । भारतमा दैनिक ९० हजारभन्दा धेरै संक्रमणका मामिला दर्ता भएका छन् । कोरोनाको उच्च प्रभाव टरिसकेको सोचेपनि युरोपेली देशहरुमा दोस्रो लहर सुरु भइसकेको छ । अमेरिकामा मृतकको संख्या यसै साता २ लाख नाघ्यो । पछिल्ला ७ दिनमा २६ राज्यमा संक्रमण बढिरहेको छ । यो तथ्यांकले ठूलो पीडा दर्शाउँछ । निको भएकामध्ये झन्डै एक प्रतिशतमा दिर्घकालिन समस्या देखिएको छ । जस्तो, थकान, फोक्सोमा समस्या आदी ।  विकाससिल देशमा विशेषगरी गरिबी र भोकका कारण शोक छ । जाडोका कारण मानिसहरु कोठाभित्र थन्कन बाध्य हुनेछन्, जहाँ खुला हावाको दाँजोमा रोग थप सहज रुपले फैलनेछ । त्यस्तै, सिजनल फ्लुले स्वास्थ प्रणालीमा भार थप्नसक्छ । यस्तो अन्धकारबीच तीन कुरा दिमागमा राख्नुस् । तथ्याँकमा सुखद र दुःखद् दुबै खबर छ । उपचार र औषधीले कोभिड १९ लाई कम प्राणघातक बनाएका छन्, नयाँ भ्याक्सिन र औषधीले यस प्रक्रियालाई थप प्रभावकारी बनाउनेछन् ।  र समाजसँग आज रोग नियन्त्रणका लागि धेरै माध्यम छन् । यद्यपि, जनस्वास्थ्यका दृष्टिले यहाँ अझै धेरै सरकारहरु असफल भइरहेका छन् । कोभिड १९ अझै केही महिना र सायद वर्षौसम्म चुनौतीका रुपमा रहनेछ । त्यसैले सरकारले राम्रो तयारी गर्नैपर्छ । संख्याबाट सुरु  युरोपमा पहिचान भएको संक्रमितको बढ्दो संख्याले यस वास्तविकतालाई देखाउँछ । तर, विश्वव्यापी असर अतिरिक्त परीक्षणको तथ्यका आधारमा मात्रै थाहा हुन्छ, (जहाँ छुटेका संक्रमणका मामिलाहरु पनि दर्ज भएको होस् ।) । हाम्रो मोडलिङको अनुमानअनुसार मेइमा झन्डै ५० लाखभन्दा धेरैमा संक्रमण देखिएयता यसको उच्चता निरन्तर घट्दै गएको छ ।यसरी, अतिरिक्त परीक्षणले रोगको मृत्युदर कसरी घट्दैछ भनेर बुझाउँछ । त्यस्तै, भारतजस्तो औसत आयु २८ वर्षमात्रै भएका देशमा पनि  मृत्युदर कम हुन्छ, किनकी बुढाबुढीको तुलनामा युवाहरु यो रोगबाट बाँच्ने सम्भावना अधिक छ ।प्रतिदर घट्नुले जनस्वास्थमा भएको सुधारको पनि संकेत गर्छ । चिकित्सकहरुले अहिले बुझेका छन् कि फोक्सोबाहेक मुटु र किड्नीमा पनि जोखिम छ र यस्ता लक्षणको उपचार समयमै गर्नुपर्छ । बेलायतको इन्टेन्सिभ केयर वार्डमा महामारीको सुरुवातमा ९० प्रतिशत बिरामीहरु भेन्टिलेटर्समा थिए, जुनमा केवल ३० प्रतिशत थिए ।डेक्सामेथासोनजस्ता औषधीहरुले गम्भिर बिरामीहरु मृत्यु हुने दर २० देखि ३० प्रतिशतले घटाउँछन् । युरोपमा गत वसन्तको दाँजोमा अहिले मृत्युदर ९० प्रतिशतले कम छ । यद्यपि, यो ठूलो अन्तर फेरि साँघुरो हुन्छ, जब जोखिम समूहमा भाइरस फेरि फर्कनेछ । धेरै सुधार भण्डारणमा छ । भाइरसलाई डिसेबल गर्ने मोनोक्लोनल एन्टिबडिज वर्षको अन्त्यसम्म त्यो उपलब्ध हुनसक्छ । महंगो भएपनि संक्रमित भइसकेका र उच्च जोखिममा रहेकाहरुका लागि यो निकै प्रभावकारी हुने ठानिएको छ । भ्याक्सिन पनि सायद चाँडै आउनेछ । यसरी विभिन्न औषधीहरुले फरक तरिकाले भाइरसमाथि आक्रमण गरेपछि फाइदा पनि बढ्नेछ । तर, सबै राम्रो हुनका बाबजुद २०२१ मा पनि भाइरस दैनिक जीवनको पाटोकै रुपमा रहनेछ ।भ्याक्सिन बनिहाले पनि शतप्रतिशत प्रभावकारी हुने आशा कसैलाई छैन, यो सुरक्षा अस्थायी हुनसक्छ वा प्रतिक्रिया जनाउन कम सामथ्र्य राख्ने प्रतिरोधी प्रणाली भएका जेष्ठ नागरिकमा यसको प्रभाव कमजोर हुनसक्छ ।  अर्बौ डोज बनाउने र त्यसलाई लगाउने काम अर्को वर्ष धेरै हुनेछ । पहिले कसले भ्याक्सिन पाउने भनेर पनि लडाँई हुनसक्छ । धेरै देशहरुले गरेका अध्ययनले देखाएअनुसार एक चौथाई वयस्क (आधा रुसीसहितले) भ्याक्सिन अस्वीकार गर्न सक्छन्, रोग कायमै रहनसक्ने अर्को कारण यो पनि हो । त्यस्तै निकट भविष्यसम्म कोभिड १९ बाट बच्नका लागि परीक्षण र ट्रेसिङ, सामाजिक दूरी र स्पष्ट सरकारी सञ्चार आवश्यक छ । यसका लागि के गर्ने भने बुझ्नु पनि कुनै रहस्य होइन । यद्यपि, अमेरिका, बेलायत, इजरायल र स्पेनजस्ता देशले यसलाई निकै गलत बुझेका छन् । मानव जीवन रक्षार्थ सटडाउन गर्ने वा सबै खुला गरेर पहिलेजस्तै चल्न दिने भन्नेबारे स्पष्ट निर्णय गर्ने इच्छा नदेखाउनु एउटा समस्या हो ।एकातर्फ स्वीडेनले स्वतन्त्रता र अर्थतन्त्रलाई प्राथमिकतामा राख्यो । तर, यहाँ प्रति १ लाख मानिसमध्ये ५८ दशमलव १ जनाले ज्यान गुमाए र कुल ग्राहस्थ उत्पादन दोस्रो–त्रैमासिक मात्रै ८ दशमलव ३ प्रतिशतले झर्यो । जो, डेनमार्क, फिनल्यान्ड र नर्वेभन्दा खराब अवस्था हो । अर्कोतर्फ, न्युजिल्यान्डले मानव जीवन रक्षार्थ सट डाउन गर्यो । यहाँ प्रति एकलाख जनसंख्यामा शून्य दशमलव ५ जनाले मात्रै ज्यान गुमाए, तर यहाँको अर्थतन्त्र दोस्रो त्रैमासिकमा १२ दशमलव २ प्रतिशतले खस्यो । न्युजिल्यान्डको दाँजोमा ताइवान केही खुला थियो, तर यहाँ १ लाखमा शून्य दशमलव शून्य तीन जनाले ज्यान गुमाए, अनि कुल ग्राहस्थ उत्पादन १ दशमलव ४ प्रतिशतले मात्रै झर्यो । ब्ल्याङकेट लकडाउनजस्तो नयाँ नीति भने ईजरायलमा असफल भयो । यो महंगो भयो, दीर्घकालीन भएन । जर्मनी, दक्षिण कोरिया र ताइवानजस्ता देशले कोरोना फैलनसक्ने सम्भावित भेन्यु पहिचान गर्दै परीक्षण र कन्ट्याट टे«सिङ गरेका छन्, उनीहरुले क्वारेन्टाइन विधिमार्फत यसको फैलावट रोकेका छन् ।जर्मनीले वधशाला पहिचान गर्यो, कोरियाले बार र चर्चमा महामारी नियन्त्रण ग¥यो । यदि फ्रान्समा जस्तै यहाँ पनि परीक्षण ढिलो भएको भए, यो योजना असफल हुन्थ्यो । यदि ईजरायलमा जस्तो कन्ट्याट ट्रेसिङप्रति मानिसको विश्वास भएन भने पनि उनीहरु यसबाट टाढा हुन खोज्छन् । सरकारले त्यस्ता विषयको ट्रेड–अफ पहिचान गर्नुपर्छ, जसले आर्थिक र सामाजिक अर्थ राखोस् । मास्क सस्तो र सान्दर्भिक छ र यसले काम गर्छ । डेनमार्क र जर्मनीमा विद्यालय खोल्नु प्राथमिकता हुनुपर्छ, डिस्को र बारजस्ता ठाउँ होइन ।   जब कोभिड १९ सुरु भयो, विभिन्न देशका सरकारहरुले यसलाई अनौठो माने, अनि त्यसपछि तत्कालै ब्रेक दबाए ।आज उनीहरुलाई त्यस्तो छुट छैन । सामान्य अवस्थामा फर्कने दौडमा स्पेनले निगरानी कम ग¥यो । बेलायतको परीक्षणले काम गरिरहेको छैन, जबकि जुलाईदेखि संक्रमण बढेको छ । विश्वको एक सम्मानित जनस्वास्थ निकाय अमेरिकी रोग नियन्त्रण तथा रोकथाम केन्द्र आफ्ना गल्ती, कमजोरी र राष्ट्रपतिका कारण समस्यामा छ । महामारी सकिन बाँकी नै छ । यो कम हुनेछ, तर सरकारहरुले यसलाई नियन्त्रणमा लिनैपर्छ ।   #corona virus