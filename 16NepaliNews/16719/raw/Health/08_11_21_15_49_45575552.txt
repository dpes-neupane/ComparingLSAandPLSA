



 
एजेन्सी, २६ साउन । कोरोना भाइरसको संक्रमणबाट हालसम्म विश्वभर ४३ लाख १६ हजार ४५३ जनाको मृत्यु भएको छ । त्यस्तै, २० करोड ४१ लाख ५८ हजार ३८ जना संक्रमितको संख्या रहेको छ । वल्डोमिटरको अनुसार १ करोड ६४ लाख ८९ हजार ५७९ जना संक्रमितको उपचार भैरहेको छ । यसैगरी, १८ करोड ३३ लाख ५२ हजार ६ जना संक्रमणमुक्त भएका छन् । त्यस्तै, विश्वभर ९९ हजार ९ सय ८० जना संक्रमितको गम्भिर अवस्थामा उपचार भैरहेको छ । 
पछिल्लो २४ घण्टामा नेपालमा थप ३ हजार ६५१ जनामा कोरोना सक्रमण पुष्टि भएको छ । आज १६ हजार ५९४ जनाको नमूना परीक्षण गर्दा उक्त संख्यामा कोरोना संक्रमण पुष्टि भएको हो ।
देशभरका विभिन्न प्रयोगशालामा १० हजार ४४५ जनाको आरटी–पिसीआर परीक्षण गर्दा दुई हजार ६०९ जनामा संक्रमण पुष्टि भएको छ । देशका विभिन्न ठाउँमा २२ जनाको सक्रमणबाट मृत्यु भएको छ ।
