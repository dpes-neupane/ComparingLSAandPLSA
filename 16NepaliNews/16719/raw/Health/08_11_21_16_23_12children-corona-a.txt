 कोरोनाभाइरस कोभिड—१९ को पहिलो लहरमा बालबालिका कम प्रभावित भएका थिए । तर, दोस्रो लहरमा नयाँ भेरियन्ट देखिएसँगै बालबालिकाको संक्रमण ह्वात्तै बढेको छ । मंगलबार सार्वजनिक गरिएको रिपोर्टमा नयाँ संक्रमितमध्ये ९ वर्ष मुनिका १८३ जना बालबालिका संक्रमित भएका छन् भने ६७६ जना १० देखि १९ वर्षसम्म उमेर समूहका रहेका छन् । गत २४ घण्टामा कूल ८५९ जना बालबालिका संक्रमित भएका छन् ।संक्रमणको दोस्रो लहरको सुरुवातकाल अर्थात् झण्डै एक महिना अगाडिदेखि नै काठमाडौँ उपत्यकासँगै पोखरा लगायतका स्थानमा बालबालिकामा कोरोनाभाइरसको यूके भेरियन्टको संक्रमण पुष्टि भएको पत्ता लागेको थियो ।पछिल्लो समय नेपालमा पुष्टि भएका तीनवटा भेरियन्टमध्ये भारतमा पहिलो पटक पत्ता लागेको बी १.६१७.२ भेरियन्ट मुख्य रुपमा फैलिएको स्वास्थ्य तथा जनसंख्या मन्त्रालयले जनाएको छ । नयाँ भेरियन्ट बी १.६१७.२ सबै उमेर समूहमा तीव्र रुपमा फैलिएको छ ।जेठ ५ गते बुधबार ९ वर्ष मुनिका बालबालिका १९० र १० देखि १९ वर्ष उमेर समूहका ५२८ जना संक्रमण पुष्टि भएको थियो । बिहीबार ९ वर्षका मुनिका बालबालिका २२७ संक्रमित भएका थिए भने ७ गते शुक्रबार १८८, शनिबार २२०, आइतबार १५६ र सोमबार १७३ जनामा संक्रमण पुष्टि भएको थियो । मंगलबार अघिल्लो दिनभन्दा १० जना बढी संक्रमति अर्थात १८३ बालबालिका संक्रमित भएको स्वास्थ्य मन्त्रालयले जनाएको छ । जेठ १ गतेदखि ११ गतेसम्म बालबालिकामा कोरोना संक्रमण दर कोरोना महामारीका कारण ९ वर्ष मुनिका ३२ जना बालबालिकाको मृत्यु भएको छ । यस्तै १० देखि १९ वर्ष उमेर समूहका ३२ जनाकै ज्यान भएको   स्वास्थ्य मन्त्रालयले जनाएको छ ।बालबालिका घरभित्र सिमित रहँदा पनि संक्रमण दर घटेनकोरोनाभाइरस कोभिड—१९ संक्रमित बालबालिकाको   संख्या बढ्दै गइरहेको छ । निषेधाज्ञा जारी गरेको २७ दिन पुग्दासमेत अपेक्षाकृत रुपमा संक्रमितको संख्या कम भएको छैन । निषेधाज्ञामा घरभित्र सिमित बालबालिकामा संक्रमण दर नघट्नु चिन्ताको विषय बनेको बालरोग विशेषज्ञ डा. आरके चौधरी बताउँछन् ।नयाँ भेरियन्ट अझ बढी संक्रामक भएकाले बालबालिका चाँडै प्रभावित हुने चौधरीको भनाइ छ । त्यसैले बालबालिका घरभित्रै छन् भनेर सावधानी अपनाउन छाड्न नहुने उनको भनाइ छ । काम विशेषले बाहिर निस्कने परिवारका सदस्यले घरभित्र भएका बालबालिका लागि भएपनि जनस्वास्थ्य मापदण्ड पूर्ण रुपमा अपनाउन उनको आग्रह छ । Line Chart Infogramघरमा बालबालिका भएका परिवारका सदस्य संक्रमित भएर होम आइसोलेशनमा बस्दा झन् बढी ध्यान दिन जरुरी रहेको उनको भनाइ छ । प्रायः बालबालिका अभिभावक तथा अन्य सदस्यबाट संक्रमित भएको उनी बताउँछन् । ‘अस्पतालमा कोभिड भएर उपचार गराउन आउने बालबालिकामध्ये प्रायलाई अभिभावकबाट नै सरेको पाइएको छ,’ उनी भन्छन्, ‘बालबालिकालाई स्वास्थ्य सुरक्षाका मापदण्ड पालना गराउन पनि गाह्रो हुन्छ । उनीहरु एकछिन पालना गर्छन्, छिनमै भुलिदिन्छन् । त्यसैले परिवारका सदस्य बालबालिकाप्रति अझै बढी गम्भीर हुनैपर्छ ।’कोरोना पोजेटिभ बालबालिका धेरैमा पखाला लागेको देखियोचौधरीका अनुसार कोरोना पोजेटिभ देखिएका बालबालिकामा अन्य उमेर समूहका व्यक्तिमा देखिने जस्तै लक्षण देखिन्छ । कहिलेकाहीँ परिवारका सदस्य लक्षणविहीन संक्रमित हुने तर बालबालिकामा संक्रमणको लक्षण देखिन सक्छ । ‘परिवारका सदस्यमा कसैलाई पनि कोरोना संक्रमणको लक्षण देखिएका छैन र पनि बालबालिकामा ज्वरो, खोकी, श्वासप्रश्वास समस्या, पखाला, खानपानमा रुची देखाएनन् भनेपनि चिकित्सकको सल्लाह लिनुपर्छ,’ उनी भन्छन्, ‘सा—साना शिशुले भन्न नसक्ने भएकाले अभिभावकले साना–साना कुरालाई पनि शंकाको दृष्टिले हर्ने र ख्याल गर्नुपर्छ ।’ सामान्य रुघाखोकी लाग्ने कोरोना परीक्षणको दायरामा नआएको कारण अझै धेरै बालबालिका संक्रमित भएको हुनसक्ने उनले सुनाए ।बालबालिकालाई उपचार गर्ने जनशक्ति र पूर्वाधार कम छनेपालमा बाल अस्पतालको संख्या न्यून छ । जनरल अस्पतालमा बालबालिकाको उपचार गर्ने वार्ड भएपनि जनशक्ति र स्वास्थ्य उपकरण तथा पूर्वाधार अन्य उमेर समूहको तुलनामा कम भएको डा. चौधरी बताउँछन् । बालबालिकालाई उपचार गर्ने स्वास्थ्य उपकरण फरक हुने भएकाले सबैले अस्पतालले भर्ना नलिने पनि उनले सुनाए ।कोरोना संक्रमित बिरामीको उपचार गर्दै आएको शुक्रराज ट्रपिकल तथा सरुवा रोग अस्पतालमा बालबालिकाको उपचार गरिँदैन । सबैभन्दा पुरानो अस्पतालका रुपमा रहेको वीर अस्पतालमा बाल उपचार कक्ष नै छैन । डा. चौधरी भन्छन्, ‘बाल अस्पताल बाहेक अन्य अस्पतालमा बाल उपचार कक्ष भए पनि २÷३ वर्षका मुनिका बालबालिका संक्रमित भइ उपचार गर्न समस्या हुन्छ । अन्य उमेर समूहका कोभिड बिरामीको उपचारको लागि जनशक्ति र उपकरण बढाएझैँ संक्रमित बालबालिकालाई उपचार गर्ने स्वास्थ्य पूर्वाधार बढाउन अतिआवश्यक भएको उनको भनाइ छ । 