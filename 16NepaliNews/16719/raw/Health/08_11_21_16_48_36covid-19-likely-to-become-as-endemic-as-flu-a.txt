कोभिड-१९ वर्षेनी आउने फ्लु भाइरसजस्तै सामान्य भएर जानसक्ने बेलायतका प्रमुख वैज्ञानिक सल्लाहकार प्याट्रिक भालेन्सले बताएका छन् । केही सम्भावित खोपहरु परीक्षणका क्रममा छन्, तर भालेन्सका अनुसार कुनै पनि खोपले भाइरसलाई उन्मुलन गर्नेजस्तो देखिँदैंन ।सबैतिरबाट कोभिड उन्मुलन गर्ने भन्ने विषय सही होइन किनकी यो फर्किएर आउनेछ,’ उनले भने । अहिलेसम्म खोपमार्फत मानिसमा देखिने एउटैमात्र रोग उन्मुलन भएको उदाहरण उनले दिए, १९८० को दशकमा अति प्रभावकारी खोपको प्रयोगले स्मलपक्स उन्मुलन भएको थियो ।‘हामी यकिन सहित भन्न सक्दैनौँं, तर मेरो बुझाइमा खोपकै भरमा यो अन्त्य हुनेजस्तो देखिन्न । बरु, यो रोग फैलिएर सामान्य भएर जानेछ,’ लण्डनमा सोमबार बसेको नेशनल स्ट्रयाटिजी कमिटीको बैठकमा उनले भने ।खोपले संक्रमणको सम्भावना र गम्भीरतालाई कम गर्नेमा उनले आशा व्यक्त गर्दै बिस्तारै सामान्य फ्लू जस्तै बन्ने जिकिर गरे । ‘अहिले हामी त्यही दिशामा अघि बढिरहेका छौँ,’ उनले भने ।बायोटेक कम्पनी तथा विश्वभरका प्राज्ञिक निकायहरुले कोरोनाभाइरसविरुद्धको भ्याक्सिनं निर्माणका लागि हातेमालो गरिरहेका छन् । यो रोग भने यतिबेलासम्म पनि महामारीकै रुपमा फैलिरहेको छ । जोन हप्किन्स विश्वविद्यालयको तथ्याङकअनुसार सोमबारसम्म विश्वभर कुल संक्रमितको संख्या ४ करोड नाघेको छ । त्यस्तै भाइरसले विश्वभर ११ लाखभन्दा धेरैको ज्यान लिइसकेको छ । तर, हतारोमा भ्याक्सिन आउँदैनमा यसले निकास नदिने भालान्सको बुुझाई छ । उनका अनुसार छिटोमा निकाल्दा पनि विगतमा भ्याक्सिन निर्माणमा १० वर्ष लागेको थियो, अनि ५ वर्षभन्दा कम समयमा कहिल्यै भ्याक्सिन बनेको छैन ।  ‘हामी अहिले अनौठो अवस्थामा छौं, जहाँ विश्वभर ठूलो संख्यामा कम्तिमा आठवटा भ्याक्सिनले परीक्षण गरिरहेका छन् । हामीसँग भएको भ्याक्सिनले साँच्चै रक्षा गर्छ र कति समयसम्म सुरक्षा दिन्छ भन्ने विषय अब हामीलाई केही समयमै थाहा हुनेछ,’ उनले भने ।उनका अनुसार धेरै भ्याक्सिनहरुले इम्युन रेस्पोन्स वा एन्टिबडी रेस्पोन्स सिर्जना गर्छन्, तर ती भ्याक्सिनले साँच्चै मानिसलाई संक्रमित हुनबाट जोगाउँछन् वा जोगाउँदैनन् भन्ने विषय तेस्रो चरणको परीक्षणबाट मात्रै थाहा हुन्छ । समुदायमा बिस्तारित प्रयोगका लागि कम्तिमा आगामी मार्चसम्ममा कुनै भ्याक्सिन आउनेछैन भन्ने भालेन्सलाई लाग्छ ।स्रोत : सीएनबीसी