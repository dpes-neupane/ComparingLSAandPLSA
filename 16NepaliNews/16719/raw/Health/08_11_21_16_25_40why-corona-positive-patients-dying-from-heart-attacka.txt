कोरोनाभाइरसको दोस्रो लहर आएपछि अस्पतालमा बिरामीको खुट्टा राख्ने ठाउँपनि छैन । नेपाल र भारत दुबैको स्थिति लगभग उस्तै नै छ । यद्यपि, भारतीय स्वास्थ्य अधिकारीले ८० प्रतिशतभन्दा बढी बिरामीलाई अस्पताल भर्ना गर्नुपर्ने आवश्यकता नभएको बताएका छन् । उनीहरुका अनुसार ती बिरामी घरमा नै टेलिकन्सल्टेशनको सहायताले नै निको हुनसक्छन् । तर यो पनि साँचो हो कि यो संक्रमणको साइड इफेक्ट लामो समयसमम शरीरमा रहन सक्छ र अब त मुटु पनि खराब हुन थालेको घटना देखिन थालेका छन् ।अक्सफोर्ड जर्नलद्वारा आयोजित एक पछिल्लो शोधका पत्ता लागेअनुसार कोभिड–१९ द्वारा गम्भीर रुपमा पीडित करिब ९० प्रतिशत अस्पतालमा भर्ना भएका बिरामीको निको भएपछि मुटुमा क्षती पुगेको छ । त्यसैले संक्रमणबाट निको भएका बिरामीले हृदयगती परीक्षण गरिरहनुपर्छ । यसलाई नजरअन्दाज गर्दा पनि बिरामीको ज्यानलाई खतरा हुनसक्छ ।विशेषज्ञका अनुसार कोभिड–१९ को संक्रमणले शरीरमा इन्फ्लेमेशन (सुन्निने) ट्रिगर गर्ने गर्छ जसका कारण मुटुका मांसपेशी कमजोर हुन थाल्छन् । यसले मुटुको गति प्रभावित हुन्छ र रगत जम्ने समस्या असामान्य रुपमा उत्पन्न हुन थाल्छ ।यस्तै, भाइरसले सिधा हाम्रो रिसेप्टर सेल्समा हमला गर्ने गर्छ जसलाई ...... रिसेप्टर्सको रुपमा पनि चिनिन्छ । यो मायोकार्डियम टिश्यू भित्र गएर पनि त्यसलाई क्षती पुर्याउन सक्छ । मायोकार्डाइटिस जस्ता समस्या जसले मुटुका मांसपेशीको इन्फ्लेमेशन गराउँछ, यदि समय हुँदा नै यसको हेरविचार नगरिएको खण्डमा एक समयपछि हार्ट फेलियर हुनसक्छ । यसले पहिलेदेखि नै मुटुको समस्या झेलिरहेका मानिसहरुको समस्या बढाउन सक्छ ।कहिले हुन्छ हार्ट फेलःकुनै व्यक्तिको हार्ट फेल त्यतिबेला हुन्छ जब कसैको मुटुको मांसपेशीले रगतलाई त्यति कुशलताका साथ पम्प गर्न सक्दैन जति आवश्यक पर्छ । यो स्थितिमा संकुचित धमनी र उच्च रक्तचापले मुटुलाई पर्याप्त पम्पिङका लागि कमजोर बनाउने गर्छ । यो एक क्रोनिक समस्या हो जसको समयमा नै उपचार नहुँदा स्थिति बिग्रन सक्छ । सही उपचार र थेरेपीले मानिसहरुको उमेर बढाउन सक्छ ।विज्ञको सुझाव अनुसार जसलाई कोभिड–१९ पछि छाती दुख्ने समस्या छ वा संक्रमित हुनुअघि जसलाई मुटु सम्बन्धि साधारण समस्या थियो, उनले यसको इमेजिङ गराउन आवश्यक छ । यसमार्फत् तपाईंलाई भाइरसले मुटुको मांसपेशीलाई कति क्षती पुर्याएको छ भन्ने थाहा हुन्छ । यसले हल्का लक्षण भएका बिरामीलाई पनि मद्दत गर्छ ।थुप्रै बिरामीलाई भाइरल रोगपछि क्रोनिक ‘हार्ट मसल विकनेस’, कार्डिएक एनलार्जमेन्ट र लो हार्ट इजेक्सन फ्रेक्शनको समस्या हुने गर्छ । यसलाई डाइलेटेड कार्डियोमायोप्याथी पनि भनिन्छ । कोभिड संक्रमणपछि कार्डियोमायोप्याथी बढी खतरनाक हुनसक्छ र हार्ट फेलियर पनि बढाउन सक्छ ।फार्टिस अस्पतालका अध्यक्ष डा. अशोक सेठले एक भारतीय सञ्चार माध्यमसँगको कुराकानीमा यो भाइरसले मानिसहरुको मुटलाई पनि हानी पुर्याइरहेको छ । यसले मुटुमा रगत जम्ने समस्या बढाउन सक्छ । अर्थात्, मुटुमा रगतको ढिक्का जम्न सक्छन् । यो रगतको ढिक्का फोक्सो र धमनीमा पनि जम्न सक्छ । यस्तो हुँदा बिरामीमा हृदयघातको सम्भावना पनि निकै बढ्ने गर्छ ।डा. सेठका अनुसार कोरोनाका कारण मुटुका मांसपेशी कमजोर पर्ने गर्छ । मुटुमा इन्फ्लेमेशन बढेका कारण यस्तो हुने गर्छ । यसले हार्ट फेलियर, रक्तचापमा समस्या र धड्कनको गती छिटो वा ढिलो हुने गर्छ । फोक्सोमा रगतको ढिक्का जमेका कारण पनि मुटुको स्वास्थ्यमा नकारात्मक असर पर्ने गर्छ । यस्तो समस्या युवामा बढी देख्न थालिएको छ ।मेदान्तका अध्यक्ष डा. नरेश त्रेहनले पनि यस्तै भनेका थिए । उनका अनुसार कोरोनाको दोस्रो लहरमा कम आयु भएका पुरुष बढी संक्रमित भएका छन् । डा. त्रेहनले भने, ‘अघिल्लो वर्ष पनि हामीले १०–१५ प्रतिशत पोस्ट कोभिड–१९ बिरामीमा हार्ट इन्फ्लेमेशनसँग सम्बन्धित समस्या देखेका थियौं । तर यसपटक यो इन्फ्लेमेटरी रियाक्सन बढी घातक साबित भइरहेको छ । यसमा थुप्रै बिरामीको हार्ट पम्पिङ रेट २०–२५ प्रतिशतसम्म जाने गर्छ ।’के छ उपचार ?सुरुवाती समयमा नै उपचार पाइँदा यो नियन्त्रण गर्न सकिन्छ । हार्ट फेलियरको एडभान्स केसमा आवश्यक पर्दा लेफ्ट वेन्ट्रिकुलर असिस्ट डिभाइस (एलभीएडी) प्रोस्युजर वा थेरेपीका साथै एक हार्ट ट्रान्सप्लान्ट गर्न सकिन्छ । एलभीएडीले लेफ्ट भेन्ट्रिकुलरलाई मद्दत गर्छ जुन मुटुको सबैभन्दा प्रमुख पम्पिङ चेम्बर हो । यसलाई यो स्थितिमा एक निकै सुरक्षित विकल्प मानिन्छ ।हार्ट फेलियरको लक्षणःहार्ट फेल हुनु अघि बिरामीलाई सास फेर्न समस्या हुनसक्छ । यसका साथै कमजोरी र थकानको समस्या बढ्ने गर्छ । हत्केला, कुर्कुच्चा र खुट्टा सुन्निन थाल्छ । हृदय गती तीब्र र अनियमित हुनसक्छ । तपाईंको व्यायाम गर्ने क्षमता घट्न सक्छ । लगातार खोकी र फ्लूड रिटेन्सनका कारण तौल बढ्न सक्छ । भोक लाग्दैन र बारम्बार पिसाब आउँछ ।लक्षण देखिँदा के गर्ने ?यदि कसैमा यस्तो लक्षण देखिएको छ भने तुरुन्त डाक्टरलाई सम्पर्क गर्नुहोस् । यसको उपचार आफैं गर्ने प्रयास नगर्नुहोस् । डाक्टरले नै यस्तो हार्ट फेलियरका कारण भइरहेको छ वा अन्य कुनै समस्या छ भन्नेबारे सटिक जानकारी दिनसक्छन् ।