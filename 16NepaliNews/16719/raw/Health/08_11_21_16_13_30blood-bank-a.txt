काठमाडौं । काठमाडौंको कीर्तिपुरस्थित आयुर्वेद  क्याम्पस परिसरमा ब्लड बैंक स्थापना भएको छ।लाइन्स क्ल्व अफ इन्टरनेशनल ३२५ ले आयुर्वेद क्याम्पस परिसरभित्र अत्याधुनिक ब्लड बैंक स्थापना गरेको हो। सो ब्लड बैंकको लागि त्रिभुवन विश्वविद्यालयले ३ रोपनी जग्गा उपलब्ध गराएको थियो ।१६ महिना भित्रमा पूर्ण संचालनमा आउने ब्लड बैंकका लागि अन्य उपकरण खरिद गर्नका लागि झण्डै ८ करोड लाग्ने ब्लड बैंकका संस्थापक अध्यक्ष रुद्रहरी ज्ञवालीले जानकारी दिए। अल्का अस्पतालकी कार्यकारी निर्देशक विद्या थापा श्रेष्ठ ले उक्त ब्लड बैंकलाई १० लाख ५ हजार रुपैयाँ सहयोग गरेकी छिन् । सहयोगसँगै श्रेष्ठ उक्त ब्लड बैंकको आजीवन संरक्षक भएकी छिन। 