कोरोना भाइरसको महामारीसँगै लकडाउन घोषणा हुनुअघि सबैजसो क्याम्पसहरु नियमित रुपमा चलिरहेकै थिए । हामी पढ्ने केन्द्रीय प्रविधि क्याम्पस (हात्तिसार धरान) मा पनि नियमित रुपमा कक्षा सञ्चालन भइरहेकै थियो । अध्ययन अध्यापनमात्रै नभएर क्याम्पसमा विद्यार्थीहरुका राजनीति गतिविधि समेत नियमित थिए । तर माइक्रोबायालोजी पढ्ने हाम्रो दिनचर्या फरक थियो ।अध्ययनको समयभन्दा बाहेक माइक्रोबायोलोजी समूहका विद्यार्थीको टिमले विश्व स्वास्थ्य संगठनको प्रोटोकल अनुसार धरान उपमहानगरपालिकाभरी जनचेतनामूलक कार्यक्रम सञ्चालन  गरिरहेका थियौं । सेनिटाइजरको हाहाकार मच्चिरहेको बेला हामीले घरमा नै हेन्ड सेनिटाइजर समेत बनाउने तालिम दिँदै थियौँ  ।कोभिड १९ ले नेपालमा मे–१६ मा पहिलो पटक एकजना व्यक्तिको ज्यान गएको खबरले हामी सबैमा बेग्लै किसिमको त्रास सिर्जना भएको थियो । लकडाउनको अन्त्य कहिले हुने भन्ने अलमलमा परेका बेला यो बीचमा धरानमा अलपत्र विद्यार्थी साथीहरुलाई आफ्नो घर जाने बन्दोवस्तको सहजीकरण पनि हुँदै थियो । तर हामी घर गएका थिएनौं ।नेपालमा लकडाउन अलिक खुकुलो हुँदै गर्दा धरानमा पनि कोरोनाको संक्रमण देखा पर्न थाल्यो । एक दिन बेलुका माइक्रोबायालोजी विभागको विभागीय प्रमुख धिरेन (लिम्बु) सरको कल आयो–‘हामीलाई नगरपालिकाले कोरोना परीक्षणका लागि स्वाब संकलन गर्नका लागि पत्र पठाएको छ, तिमीहरुको टीम तयारीमा जुट ।’ म अलमलमा परेँ, के गर्ने ? कसो गर्ने ? म होस्टलमा बस्ने भएकोले क्याम्पस प्रशासनलाई यस विषयमा जानकारी गराएँ ।  प्रशासनका तर्फबाट हेमन्त सरले हामीलाई सल्लाह दिँदै खुब प्रोत्साहन गर्नुभयो । हामी माइक्रोबायोलोजीका विद्यार्थीहरुलाई जनाताको डर भन्दा पनि सेवा गर्ने मौका हो भन्ने लाग्यो । मनमा डर र कर्तव्यबोधको आभास एकैचोटी भइरहेको थियो  ।अनुहारमा त्यो डरको भाव नदेखाउने प्रयत्नसहित झ्यालबाट नियाल्दै थिएँ । एक्कासी हस्पिटलको गेटमा पुगे पछि झस्किएँ । कोभिड हस्पिटल नजिकै हाम्रो गाडी रोकिएपछि श्वास फुलेर आयो । हात्तीसार क्याम्पसमा हामीसँगै पढ्ने साथीहरु आकृति (गुरुङ), मिसा (शाक्य) र मोजेस (चौधरी) लाई हेरेँ, उनीहरुको अनुहारमा डर स्पष्ट देखिन्थ्यो । डर लुकाउने मेरो प्रयास पनि अब भने विफल भइसकेको थियो ।भोलिपल्ट बिहान नगरपालिकाबाट स्वास्थ्य महाशाखा प्रमुख उमेश (मेहता) सरले फोन गर्नुभयो । उहाँसँगै हामी नगरपालिकाको गाडीमा चडेर विपी कोइराला स्वास्थ्य विज्ञान प्रतिष्ठानतिर लाग्यौं । मनमा धेरै प्रश्नहरु उब्जिए । अखबार, रेडियो  टेलिभिजनका खबरले हामीलाई त्रसित बनाइरहेको थियो । लाखौँ मानिस दिनहुँ संक्रमित भएका र मृत्युका खबरहरु सामान्य बन्न थालेको बेला आफु पनि संक्रमित भइने त होइन भन्ने डर थियो । अनुहारमा त्यो डरको भाव नदेखाउने प्रयत्नसहित झ्यालबाट नियाल्दै थिएँ । एक्कासी हस्पिटलको गेटमा पुगे पछि झस्किएँ । कोभिड हस्पिटल नजिकै हाम्रो गाडी रोकिएपछि श्वास फुलेर आयो । हात्तीसार क्याम्पसमा हामीसँगै पढ्ने साथीहरु आकृति (गुरुङ), मिसा (शाक्य) र मोजेस (चौधरी) लाई हेरेँ, उनीहरुको अनुहारमा डर स्पष्ट देखिन्थ्यो । डर लुकाउने मेरो प्रयास पनि अब भने विफल भइसकेको थियो ।हामीले अध्ययन त धेरै गरेका थियौँ । तर, कोरोना शंकास्पद व्यक्तिहरुको स्वाब लिनुपर्ने थियो । त्यसमाथि स्वाब संकलन टिमको संयोजकको जिम्मेवारी भएकोले आफुलाई निडर र शान्त  देखाउनु थियो । हामीलाई जनताको सेवा गर्ने यो भन्दा ठूलो अवसर आजसम्म मिलेको थिएन । यो अवसर गुमाउने पक्षमा हामी थिएनौँ । त्यसैले मनोबल निकै दह्रो बनाएर काम गर्ने निश्चय गर्यौं ।कोभिड अस्पतालमा स्वाब संकलन गर्नेको भिड देखेर हाम्रो टिम अन्यौलको स्थितिमा थियो । के गर्ने ? के नगर्ने पत्तै भएन ? निकै गहिरो सोचमा म हराउन थालेँ तर स्वाब संकलन गर्नेको चाप देखेर हामीलाई जनशक्ति कम भएको महशुस भयो । हामी ३ जनाले यति धेरै मानिसको चाप थेग्न सक्ने अवस्था पनि थिएन । पछि विपी कोइराला स्वास्थ्य विज्ञान प्रतिष्ठानका साथी सहयोगीको रुपमा आउनुभयो ।हामीले पहिलोपटक पीपीई लगाउँदा शरीर निकै काँपेको थियो । त्यसदिन निकै गर्मी थियो । पीपीई लगाएपछि त सोचेको भन्दा निकै धेरै गर्मी हुने रहेछ । सास फेर्न पनि निकै कठिन । स्वाब लिँदै गर्दा बेलाबेलामा लामो लामो श्वास लिने गर्थेँ । एकछिन सहज महशुस हुन्थ्यो । केहीछिनमा फेरि गाह्रो भइहाल्ने । आँखामा बाफ जमेर केही देखिँदैन्थ्यो । अन्दाजको भरमा पनि कतिको स्वाब लियौँ । प्रचण्ड गर्मीको ढाडसमा पीपीई लगाएर निरन्तर ५ घण्टासम्म स्वाब लिँदा हाम्रो शरिरमा पानीको मात्रा निकै कमी भएछ । विशेषगरी मलाई रिङ्गटा लाग्न थाल्यो । मैले निष्पट अँध्यारो मात्र देखेँ । एकजना साथीले मलाई कुर्सीमा राख्नुभएछ । बिस्तारै पीपीई खोल्न थालेँ । जब पीपीई  खोलेँ, मैले हतार हतार लामो लामो श्वास लिएँ । त्यो हावाको मिठासको पनि बेग्लै आनन्द थियो । पहिलो दिन नै हामीले २९२ जनाको स्वाब सङ्कलन गरेका थियौं ।दोस्रो दिन हामी एन्फा क्वारेन्टाइन स्वाब संकलन गर्न गयौँ । त्यहाँ पुग्दा पूर्वतयारी भएको थिएन, धेरै मानिसहरु ४ देखि ५ घण्टासम्म कुर्नु भएको रहेछ । हामीलाई थाहा थिएन, तर जब हामी पीपीई लगाएर स्पट तिर गयौँ । तातो घाममा उभिएका कोरोना परीक्षण गर्न आउनुभएका सबै जनाले हामीलाई ताली बजाएर स्वागत गर्नुभयो ।हामी धेरै नै खुसी भयौँ । हामीप्रतिको माया र सम्मान देखेर झन् उर्जा मिल्यो । काम गर्नलाई अझ प्रेरित गर्यो । यस्तै गरि काम गर्दै जाँदा कोरोना संक्रमितको चाप बढेकोले  हाम्रो टिम अझ ठूलो र मजबुत बनाउनुपर्ने भयो । नगरपालिकाले आफ्नो स्टाफ लुना  म्याम र चन्द्रकला  म्यामलाई पठायो । हाम्रो टिमबाट मिसा  र साहिलहरु सहितको एकमुष्ट टिम बनाएर काम गर्न थालेको झन्डै ३ महिना भइसक्यो ।हामीले आज सम्म ५००० भन्दा माथिको स्वाब सङ्कलन गरिसकेका छौँ ।  १७०० भन्दा माथि पोजेटिभ भएका छन् । अहिले पनि धरान उपमहानगरपालिका भित्रका सबै शंकास्पद  र लक्षण देखेकाहरुको हामीले नै स्वाब संकलन गरिरहेका छौं । यो हाम्रो लागि एउटा चुनौती र जोखिमपूर्ण काम थियो । तर यो जोखिमलाई हमीले जिम्मेवारीका रुपमा ग्रहण गयौं । हामीलाई धेरै कुराको अनुभव बटुल्ने अवसर पनि भएको छ ।कोरोना विरुद्धको अभियानमा काम गर्दै गर्दा हामीलाई हौसला दिनका धरानका उपमेयर  मञ्जु भण्डारीले आफ्नो जन्मदिन हामीसँग मैदानमा नै आएर मनाउनुभयो । यो हाम्रो लागि सम्मान थियो । नेपालको अरु विभिन्न ठाउँहरुमा स्वास्थ्यकर्मीलाई घ्रृणाको रुपमा हेरे पनि हामीलाई धरान र त्यहाँका जनताले जहिले माया र सम्मान दर्शाउनुभयो ।कोरोनाको संक्रमितको संख्या धेरै बढ्न थाले । धरानको कोभिड अस्पतालमा बेडहरु भरिन थाले । संक्रमितहरु छताछुल्ल भए । यति धेरै संक्रमितलाई व्यवस्थापन गर्न नगरपालिकालाई हम्मेहम्मे भयो । यो अवस्था देखेर हामी सबै हात्तीसार क्याम्पसका विद्यार्थी र धरान मेडिकल टिमका साथी एउटा निश्कर्षमा पुग्यौं ।उचित सम्मान र अवसर भएमा मानिसले जस्तोसुकै चुनौती पनि पार तयार हुन्छ । हामीले हामीसँग भएको जनशक्तिलाई सही ढंगले प्रयोगमा ल्याउन सकेमा कोरोनाबाट बच्न मात्र होइन । ठूलो जनधनको क्षति हुनबाट पनि बच्न सक्ने सम्भावना अझै छ । स्वास्थ्य क्षेत्रमा अनवरत खटिने जनशक्तिलाई आफ्नै माटोमा निर्धक्क साथ काम गर्ने वातावरण हुने हो भने कोभिड १९ मात्र होइन, भावी दिनमा आउनसक्ने अरु रोगलाई समेत परास्त गर्न सकिन्छ ।होम आइसोलेसनमा बस्ने कोरोना पोजेटिभहरुलाई ‘एक व्यक्ति एक स्वास्थ्यकर्मी’ दिने अभियान चलाउने सुरुवात गर्यौ । आजसम्म होम आइसोलेसनमा बस्नुभएका ३५० भन्दा माथि संक्रमितलाई हामीले परामर्श र स्वास्थ्य सम्बन्धी जनचेतनामूलक कार्य गरिरहेका छौं । त्यस्तैगरी नेपालको एक मात्र क्याम्पस केन्द्रीय प्रविधि क्याम्पसमा पढाइ हुने पोषण तथा आहारविद्ले होम आइसोलेसनमा बस्नु भएका जोकोही बिरामीलाई न्युट्रिसन थेरापी गराइरहनु भएको छ । जसमा रोग प्रतिरोधात्मक क्षमतालाई कसरी वृद्धि गराउने भन्ने बिषयमा र कोरोनाका लागि स्पेशल डाइट चार्ट (तालिका) बनाएर जनतालाई टेवा पुर्याउँदै आएका छन् । बाँकी हात्तीसारका माइक्रोबायोलोजी र धरान मेडिकल टिमले संयुक्त रूपमा मेडिकल काउन्सिलिङ गरिरहेका छ ।हामीले कोरोना विरुद्धको अभियानमा काम गर्दै गर्दा हामीलाई तुच्छ नजरले हेर्ने, बार्दलीबाट टीकाटिप्पणी गर्नेहरु पनि धेरै थिए । हामीले अध्ययन गरेको बिषय नै यस्तो थियो कि कुनै न कुनै दिन हामीले चिकित्सा प्रयोगशालामा काम गर्नुपर्ने नै थियो । यति चाँडो नै हामीले यसरी कोरोना विरुद्धको अभियानमा संलग्न भएर काम गर्न पाउने कुरा चाहिँ सोचिएकमे थिएन । अहिलेको स्थितिमा हामी जस्ता मेडिकल ब्याकग्राउण्ड भएका विद्यार्थीहरुले देशका जनताको सेवा गर्न पाउने मौका पनि हो । हामी विद्यार्थीहरुलाई यस्तो परिस्थितिमा सेवामूलक काम गर्दै गर्दा व्यावहारिक शिक्षा प्रति चासो र भोलिका दिनमा  अझ सशक्त ढंगले खोजमुलक अनुसन्धान गर्नमा समेत प्रेरित गर्दछ ।यस विषम परिस्थितिमा धरानमा काम गर्दै गर्दा हाम्रो टिमका साथीहरुलाई पनि कोरोना पोजेटिभ भयो । म स्वयम् होम आइसोलेसनमा बसिरहेको छु । हामी उच्च मनोबलका साथ स्वास्थ्य लाभ लिइरहेका छौँ । शीघ्र स्वास्थ्य भएर चाँडैनै मैदानमा फर्कनेछौं । यसरी नै नेपालका अरु नगरपालिकाहरुले हामी जस्ता युवा जनशक्तिलाई परिचालन गर्न सकेमा कोरोना विरुद्धको अभियानमा अझ सशक्त ढङ्गले अगाडि बढ्न सक्छ ।उचित सम्मान र अवसर भएमा मानिसले जस्तोसुकै चुनौती पनि पार तयार हुन्छ । हामीले हामीसँग भएको जनशक्तिलाई सही ढंगले प्रयोगमा ल्याउन सकेमा कोरोनाबाट बच्न मात्र होइन । ठूलो जनधनको क्षति हुनबाट पनि बच्न सक्ने सम्भावना अझै छ । स्वास्थ्य क्षेत्रमा अनवरत खटिने जनशक्तिलाई आफ्नै माटोमा निर्धक्क साथ काम गर्ने वातावरण हुने हो भने कोभिड १९ मात्र होइन, भावी दिनमा आउनसक्ने अरु रोगलाई समेत परास्त गर्न सकिन्छ ।(लेखक केन्द्रीय प्रविधि क्याम्पस, हात्तिसार धरानमा माइक्रोबायालोजी अध्ययनरत विद्यार्थी हुन् ।)