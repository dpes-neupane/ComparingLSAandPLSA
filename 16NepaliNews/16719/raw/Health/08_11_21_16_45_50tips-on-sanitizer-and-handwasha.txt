   विश्व नै कोरोना महामारीबाट आक्रान्त छ । कोरोना महामारीकै कारण दिनप्रतिदिन विभिन्न समस्याहरु बढ्दै गइरहेका छन् । श्वासबाट र हावाबाट सर्ने एकप्रकारको शुक्ष्म भाइरसको असरलाई रोक्न विभिन्न उपायहरु अपनाइएका छन् । तीमध्ये सबैभन्दा भरपर्दो उपाय साबुनपानीले हात धुने तथा स्यानिटाइजरको प्रयोग हो ।सामान्यतया भाइरसका अंशहरु हाच्छ्यू गर्दा वा खोक्दा श्वासको माध्यमबाट बाहिरिन्छ । त्यस्ता भाइरसहरु हावामा तैरिएर तथा विभिन्न बस्तुहरुमा टाँसिएर हाम्रो वरीपरी केही घण्टादेखि दिनसम्म पनि रहन सक्ने अध्ययनहरुले बताएको छ । त्यस्ता भाइरससँग सम्पर्कमा आउँदा मूलत: हाम्रो हात तथा अन्य भाग हुँदै शरीरभित्र हाम्रा आफ्नै क्रियाकलापमार्फत प्रवेश गर्न सफल हुन्छ । तर हामीले नियमित रुपमा साबुनपानीले हात धुने हो वा स्यानिटाइटरको प्रयोग गर्ने हो भने ती भाइरसहरु तुरुन्तै मर्छन् र हाम्रो शरीरमा प्रवेश गर्न पाउँदैन ।त्यसैले अहिलेसम्म खोप र औषधी अन्तिम रुपमा पत्ता नलागिसकेको यो भाइरसको संक्रमणबाट बच्नका लागि अवलम्बन गरिने मध्ये सबैभन्दा सजिलो र सवैको पहुँचमा हुने भनेको साबुनपानीले हात धुनु हो । विश्व स्वास्थ्य संगठनलगायत विश्वका कोरोना प्रभावित मुलुकका सरकारले नै कोरोनाबाट जोगिने प्रमुख शर्तका रुपमा हात धुनुलाई अभियान कै रुपमा अगाडि बढाएका छन् ।अहिलेसम्म खोप र औषधी अन्तिम रुपमा पत्ता नलागिसकेको यो भाइरसको संक्रमणबाट बच्नका लागि अवलम्बन गरिने मध्ये सबैभन्दा सजिलो र सवैको पहुँचमा हुने भनेको साबुनपानीले हात धुनु हो । विश्व स्वास्थ्य संगठनलगायत विश्वका कोरोना प्रभावित मुलुकका सरकारले नै कोरोनाबाट जोगिने प्रमुख शर्तका रुपमा हात धुनुलाई अभियान कै रुपमा अगाडि बढाएका छन् ।साबुनपानीको प्रयोग गर्न नसिकने अवस्थामा वा साबुनपानी उपलब्ध नभएको अवस्थामा स्यानिटाइजर अर्को भरपर्दो विकल्पको रुपमा आएको हो । तर यसको जथाभावी प्रयोगले हाम्रो छालामा नकारात्मक असर गर्छ भन्ने बारे आम नागरिक सचेत हुन जरुरी छ । हुनत साबुनपानीको बारम्बार प्रयोगले पनि विभिन्न छालाका समस्याहरु देखिएका छन् ।साबुनपानी र स्यानिटाइजरको प्रयोग, यसको उपयोगिता अनि यसले छालामा गर्ने असरबारे हामीले वरिष्ठ छालारोग विशेषज्ञ प्रा.डा. धर्मेन्द कर्णसँग कुराकानी गरेका छौं । सोही कुराकानीको सम्पादित अंश प्रस्तुत छःस्यानिटाइजर र साबुनपानी दुवै किटाणु नाश गर्नका लागि प्रयोग गरिन्छ । स्यानिटाइजरले भाइरस, व्याक्टेरियालाई ९५ प्रतिशत मात्रै नष्ट गर्न सक्छ तर हातमा भएका सबै फोहोरहरुलाई सफा गर्न सक्दैन । साबुनपानीले हातमा रहेका भाइरस तथा व्याक्टेरियालाई नष्ट गर्नुका साथै टाँसिएर रहेका फोहोरलाई पखालेर सफा पार्न सक्छ । त्यसैले साबुनपानीको उपलब्धता नहुने खण्डमा मात्रै स्यानिटाइजरको प्रयोग गर्नु उचित मानिन्छ ।छालाको लागि साबुनपानी र स्यानिटाइजरमा कुन बढी उपयोगी?हाम्रो शरिरको सबैभन्दा धेरै चल्ने अंग मध्येका एक हो हात । हात शरीरका नाक मुख आँखालगायतका सवै अंगमा बारम्बार गइनै रहने भएकाले पनि संक्रमणबाट बच्न नियमित साबुनपानीले हात धुने बानीको विकास गर्नु निकै आवश्यक छ ।हातलाई निर्मलीकरण गर्न अथवा किटाणुमुक्त बनाउन हात साबुनपानीले धोइराख्नुपर्छ । हातमा रहेका विभिन्न किसिमका जिवाणु, विषालु तत्वहरु अनि फोहोरलाई साबुनपानीले राम्रोसँग हटाउन सक्छ । सवैभन्दा उपयोगी, सजिलै पाइने र सवैको पहुँचमा हुने सजिलो उपाय भनेको साबुनपानीले हात धुनु नै हो ।हातलाई निर्मलीकरण गर्न अथवा किटाणुमुक्त बनाउन हात साबुनपानीले धोइराख्नुपर्छ । हातमा रहेका विभिन्न किसिमका जिवाणु, विषालु तत्वहरु अनि फोहोरलाई साबुनपानीले राम्रोसँग हटाउन सक्छ । सवैभन्दा उपयोगी, सजिलै पाइने र सवैको पहुँचमा हुने सजिलो उपाय भनेको साबुनपानीले हात धुनु नै हो ।तर सधैं र सर्वत्र साबुनपानी उपलब्ध हुन्छ नै भन्ने पनि हुँदैन । त्यसैले साबुनपानी उपलब्ध नहुने अवस्थाका तथा सजिलोको लागि पनि विकल्पमा आजभोलि बजारमा किटाणुनाशक उपायको रुपमा ‘ह्याण्ड स्यानिटाइजर’को उपयोगिता बढेको पाइन्छ ।६० देखि ९५ प्रतिशत अल्कोहल, ग्लिसिरिन, हाड्रोजन पेरोअक्साइड र डिस्टिल वाटरको प्रयोग गरी स्यानिटाइजर बनाइएको हुन्छ । बास्तवमा स्यानिटाइजर र साबुनपानी दुवै किटाणु नाश गर्नका लागि प्रयोग गरिन्छ । स्यानिटाइजरले भाइरस, व्याक्टेरियालाई ९५ प्रतिशत मात्रै नष्ट गर्न सक्छ तर हातमा भएका सबै फोहोरहरुलाई सफा गर्न सक्दैन । साबुनपानीले हातमा रहेका भाइरस तथा व्याक्टेरियालाई नष्ट गर्नुका साथै टाँसिएर रहेका फोहोरलाई पखालेर सफा पार्न सक्छ । त्यसैले साबुनपानीको उपलब्धता नहुने खण्डमा मात्रै स्यानिटाइजरको प्रयोग गर्नु उचित मानिन्छ । सम्भव भएसम्म सकभर साबुनपानीको प्रयोग गर्नु राम्रो हो ।स्यानिटाइजर प्रयोग गर्दा हत्केलामा केही मात्रा लिएर हातको सवै भागमा दल्नु पर्छ । साबुनपानीको प्रयोग गर्दा २० सेकेण्डसम्म साबुनले हात मिचिमिचि धुनुपर्छ । त्यसैगरी, स्यानिटाइजर पनि नसुकुन्जेलसम्म हातको सबै भागमा पुग्नेगरी माड्नुपर्छ ।घरबाहिर रहँदा साबुनपानी उपलब्ध नहुन सक्छ । त्यो अवस्थामा विकल्पको रुपमा स्यानिटाइजरको प्रयोग गर्न सकिन्छ । तर त्यसलाई अत्यावश्यक अवस्थामा र उपयुक्त मात्रामा प्रयोग गर्नुपर्छ । स्यानिटाइजर प्रयोग गर्दा हत्केलामा केही मात्रा लिएर हातको सवै भागमा दल्नु पर्छ । साबुनपानीको प्रयोग गर्दा २० सेकेण्डसम्म साबुनले हात मिचिमिचि धुनुपर्छ । त्यसैगरी, स्यानिटाइजर पनि नसुकुन्जेलसम्म हातको सबै भागमा पुग्नेगरी माड्नुपर्छ । विशेष गरेर ट्राभल गर्दा, घरबाहिर वा बजार जाँदा, कार्यालयमा रहँदा स्यानिटाइजरको प्रयोग गर्न उचित हुन्छ । स्यानिटाइजर जहिले पनि गुणस्तरीय छ कि छैन जाँच गरेर मात्रै किन्नुपर्छ र यसको सही तरिकाले प्रयोग गर्नुपर्छ ।स्यानिटाइजर र साबुनले छालामा कस्तो असर गर्छ?धेरै साबुनपानी र स्यानिटाइजरको प्रयोगले हात सुख्खा हुने, फुट्ने (चिरा पर्ने), नङ पाक्ने, घाउ हुने जस्ता समस्या बढदै गइरहेका छन् । सामान्यतया हामीले कतिवेला र कसरी हात धुने बारे ख्याल नगर्दा यस्ता समस्या आएका हुन् ।जथाभावी र गुणस्तर नहेरी साबुन र स्यानिटाइजरको प्रयोगले अहिले एलर्जी हुने, नङ दुख्ने, नङ पाक्ने, छालामा घाउ हुने समस्या लिएर अस्पताल आउनेहरु बढेका छन् । छालाका समस्यालाई हामी सामान्य मान्छौं तर यसले लामो समयसम्म दुःख दिन सक्छ । त्यसैले सचेत हुनु जरुरी छ ।साबुन पानी या स्यानिटाइजरको अत्यधिक प्रयोगले छालाको बाहिरी भागलाई नरम बनाइराख्ने चिल्लो पदार्थ र प्रोटीन नस्ट गरिदिन्छ । फलतड्ड छाला सुख्खा हुने, एलर्जी आउने वा कतिपयमा घाउ हुने समस्या देखिन्छ । धेरै साबुन प्रयोग गर्दा नङका भित्री भागमा केमिकल छिर्ने र त्यसले संक्रमण गराउन सक्छ ।साबुन पानी या स्यानिटाइजरको अत्यधिक प्रयोगले छालाको बाहिरी भागलाई नरम बनाइराख्ने चिल्लो पदार्थ र प्रोटीन नस्ट गरिदिन्छ । फलत छाला सुख्खा हुने, एलर्जी आउने वा कतिपयमा घाउ हुने समस्या देखिन्छ । धेरै साबुन प्रयोग गर्दा नङका भित्री भागमा केमिकल छिर्ने र त्यसले संक्रमण गराउन सक्छ ।छालामा समस्या देखिएको खण्डमा कडा खालको साबुनको सट्टामा मोइस्चरयुक्त साबुनको प्रयोग गर्न सकिन्छ । साथै वेवी स्याम्पुले हात धुन सकिन्छ या त बजारमा पाइने मोइस्चरयुक्त ह्याण्डवासहरुको प्रयोग गर्न पनि सकिन्छ । खाना बनाउनु र खानु अगाडि, बाथरुमको प्रयोग गरेपछि, घरबाहिर गएर आएपछि, भेटघाटपछि, फोहोर व्यवस्थापनपछि, बगैंचाको काम गरेपछि अनिवार्य रुपमा साबुनपानीले हात धुने बानी बसाल्नुपर्छ । यथासक्य छालाको नरमपनालाई जोगाउन हातमा मोइस्चरयुक्त पदार्थ लगाउनुपर्छ । गुणस्तरीय स्यानिटाइजरको प्रयोगले छालाको एलर्जी र सुख्खा बनाउने समस्या कम हुन्छ । गुणस्तरीय स्यानिटाइजरमा छालालाई चिल्लो बनाउने तत्त्व जस्तै, ग्लिसिरिन मिश्रित हुन्छ ।कतिवेला स्यानिटाइजरको प्रयोग नगर्ने?स्यानिटाइजरको प्रयोग जतिबेला पनि गर्नु उचित होइन । जस्तोः बाथरुम गएर निस्किँदा कहिल्यै पनि स्यानिटाइजरको प्रयोग नगरौं । बाथरुममा जहिले पनि साबुनपानीले हात धुने गरौं । बगैंचामा काम गर्दा, माटो बालुवा चलाउँदा, फोहोर व्यवस्थापन गर्दा र बजार गएर आएपछि पनि स्यानिटाइजरको प्रयोग होइन, साबुनपानीले नै हात धुने गरौं ।स्यानिटाइजरको प्रयोग जतिबेला पनि गर्नु उचित होइन । जस्तोः बाथरुम गएर निस्किँदा कहिल्यै पनि स्यानिटाइजरको प्रयोग नगरौं । बाथरुममा जहिले पनि साबुनपानीले हात धुने गरौं । बगैंचामा काम गर्दा, माटो बालुवा चलाउँदा, फोहोर व्यवस्थापन गर्दा र बजार गएर आएपछि पनि स्यानिटाइजरको प्रयोग होइन, साबुनपानीले नै हात धुने गरौं ।अर्को महत्वपूर्ण कुरा चिसो मौसमको सुरु भएको छ र चिसो बढेसँगै हामी आगो ताप्ने र हिटर बालेर बस्ने गर्छौ यस्तोमा स्यानिटाइजरको प्रयोग गर्दा विशेष ध्यान दिनुपर्छ ।स्यानिटाइजरमा प्रज्वलनशील तत्व अल्कोहल हुन्छ । त्यसैले स्यानिटाइजर लगाएर हिटर वा आगो नजिक कहिल्यै पनि नबसौं । स्यानिटाइजर लगाएर भान्छामा पनि काम नगरौं । स्यानिटाइजर लगाएर तत्काल आगो वा हिटर नजिक जाँदा हातमा आगो टिप्न सक्छ । यस्ता घटना धेरै घटिसकेका छन् ।स्यानिटाइजरमा धेरै किसिमका सुगन्धित तत्व मिसाएको हुन्छ । ती सुगन्ध बच्चाहरुलाई मनपरेर उनीहरुले खान पनि सक्छन् । यो बच्चाहरुका लागि एक्सिडेन्टल पोइजनिङ हुन सक्छ । त्यसैले स्यानिटाइटर जहिले पनि केटाकेटीले नभेट्ने सुरक्षित ठाउँमा राख्नपर्छ । त्यसैगरी, अल्कोहोलिक व्यक्तिहरुले अल्कोहोल उपलब्ध नभएको खण्डमा यसलाई खाइदिन सक्छन् । यो पिउनका लागि नभएर किटाणु नासकको रुपमा बनाइएको हुन्छ । यसमा ध्यान पुर्याउन जरुरी छ । त्यसैले घरमा सकेसम्म स्यानिटाइजरको प्रयोग नगरौं र गर्नै परेमा निकै ध्यान पुर्याएर मात्र गरौं ।स्यानिटाइजरको गुणस्तर जाँच गर्ने उपायआजभोलि बजारमा विभिन्न ब्राण्डको स्यानिटाइजर छ्यापछ्याप्ती पाइन्छ । कुन स्यानिटाइजर गुणस्तरीय र कुन कमसल– पत्तै हुँदैन । स्यानिटाइजर छान्ने एउटा सरल उपाए भनेको सरकारी तथा गैरसरकारी संस्थाहरुले ल्यावमा परिक्षण गरेर ल्याएको छापसहितको छानेर किन्ने हो ।नेपालमा औषधि व्यवस्था विभागले अहिले स्यानिटाइजरको गुणस्तर मापन गर्ने र बजारमा पठाउने गरेको छ । स्वदेशी र सरकारले परीक्षण गरेर बजारमा पठाएका स्यानिटाइजरको प्रयोग गर्न सकिन्छ ।कति स्यानिटाइजरमा मिथानोलको मात्रा बढी पाइन्छ । मिथानोल एक किसिमको हानिकारक अल्कोहल हो । र यसको जाँच ल्यावमा मात्रै गर्न सकिन्छ । जसमा अल्कोहलको इम्प्युरिटिज र अर्को ग्यास क्रोम्याटोग्राफीको मात्रा हेरिन्छ । यो सवै सर्वसाधारणले हेर्न सम्भव हुँदैन । त्यसैले ल्याव परिक्षणबाट मात्र थाहा पाउन सकिन्छ कि कुन अल्कोहल कत्तिको हानिकारक छ भनेर ।त्यसो त प्रयोगशालामा जस्तै भरपर्दो र यकिनका साथ गुणस्तर थाहा पाउन नसके पनि सामान्यतया स्यानिटाइजर प्रयोग गर्न लायक छ कि छैन भनेर हामीले घरमै पनि हेर्न सकिन्छ ।एटा टिस्यु पेपर, बलपेन र एउटा सिक्का लिने । अब, टिस्यु पेपरलाई टेवलमा राख्ने र टिस्युपेपरमाथि सिक्का राखी बलपेनले त्यो सिक्कावरीपरी गोलो घेरा लगाउने (मार्क गर्ने) । र सिक्क हटाएर केही थोपा स्यानिाटाइजर बिच भागमा राख्ने । लिक्वीड छ भने छिटो र जेलवाला स्यानिटाइजर छ भने ढिलो फैलन्छ । बलपेनमा परमानेन्ट इंक हुन्छ जो सजिलै मेटिदैन तर यसलाई अल्कोहलले मेटाउन सक्छ । यदि स्यानिटाइजरमा अल्कोहलको मात्रा पर्याप्त छ भने त्यो बलपेनले मार्क गरिएको इंक हटेर जान्छ । र, यदि त्यो मार्क गरिएको इंक मेटिएन भने त्यो स्यानिटाइजरमा उपयुक्त मात्रामा अल्कोहल छैन भन्ने बुझ्न सकिन्छ ।हेयर ड्रायरको प्रयोगबाट पनि जाँच्न सकिन्छ । हेयर ड्रायर लिने र प्रयोग गर्ने स्यानिटाइजरलाई सानो कचौरामा राख्ने र अर्को कचौरामा साबुनपानी राख्ने । अव हेयर ड्रायरले टाढैबाट तताउने । साबुनपानी उडेन तर अर्को कचौराको स्यानिटाइजर उडेर गयो भने स्यानिटाइजरमा पर्याप्त मात्रामा अल्कोहल छ र यो उपयोग गर्न ठिक छ भन्ने जान्नुपर्छ ।मकै वा गहुँको पिठोबाट पनि स्यानिटाइजरको परीक्षण गर्न सकिन्छ । पिठोमा स्यानिटाइजर राख्ने । त्यो पिठो मुछ्दा मुछिये वा गिलो भयो भने त्यो स्यानिटाइजर उपयुक्त छैन भन्ने बुझ्नुपर्छ । तर पिठो जस्ताको तस्तै रह्यो भने त्यो स्यानिटाइजरमा उपयुक्त मात्रामा अल्कोहल छ र त्यो प्रयोग गर्न उपयुक्त छ भन्ने बुझ्नु पर्छ । बुझौ कि पिठो मुछ्नलाई पानी नै चाहिन्छ । पिठो मुछियो वा गिलो भयो भने स्यानिटाइजरमा पानीको मात्रा बढी छ र यो भाइरस वा किटाणु नास गर्न उपयुक्त छैन भन्ने बुझ्नु पर्छ ।छालालाई सुख्खा हुनबाट यसरी जोगाऔंबिस्तारै चिसो बढिरहेको छ । चिसो बढ्दै जाँदा छाला पनि सुख्खा र रुखो हुँदै जान्छ । सुख्खा छालामा साबुनपानी र स्यानिटाइजरको अत्यधिक प्रयोग हुँदा यसले छाला झनै सुख्खा र चिरा पर्न सक्छ । त्यसैले मोइस्चराइज्डयुक्त साबुनको प्रयोग गनुपर्छ र जतिपटक हात धोइन्छ त्यतिनै पटक हातमा मोइस्चराइजर वा पेट्रोलियम जेली लगाउने गर्नुपर्छ ।चिसो बढ्दै जाँदा छाला पनि सुख्खा र रुखो हुँदै जान्छ । सुख्खा छालामा साबुनपानी र स्यानिटाइजरको अत्यधिक प्रयोग हुँदा यसले छाला झनै सुख्खा र चिरा पर्न सक्छ । त्यसैले मोइस्चराइज्डयुक्त साबुनको प्रयोग गनुपर्छ र जतिपटक हात धोइन्छ त्यतिनै पटक हातमा मोइस्चराइजर वा पेट्रोलियम जेली लगाउने गर्नुपर्छ ।घरमा काम गर्दा सामान्यतया भाडा माझ्दा, लुगा धुँदा, बगैंचा वा करेसाबारीमा काम गर्दा पन्जाको प्रयोग गर्न सकिन्छ । पटकपटक साबुन र स्यानिटाइजरको प्रयोगले छालाको बाहिरी भागको चिल्लो र प्रोटिनयुक्त भागलाई ड्यामेज गरिदिने भएकाले बेलाबेलामा मोइस्चराइजरको प्रयोग गरिरहनुपर्छ । यदि, छाला पोल्ने अनि धेरै चिलाउने समस्या भइरह्यो भने छालारोग विशेषज्ञको सल्लाह लिनु उपयुक्त हुन्छ ।कहिलेकाहीँ छाला धेरै सुख्खा हुने र चिरा पर्दा भित्री भागमा इन्फेक्सन हुन सक्ने सम्भावना हुन्छ । त्यसैले साबुनपानीको बारम्बार प्रयोग र स्यानिटाइजरको प्रयोग गर्दा आफ्नो छालाको स्वास्थ्यमा पनि विशेष ध्यान दिने गरौं र गुणस्तरीय वा मोइस्चर (चिल्लो पदार्थ मिश्रित) भएको साबुनको प्रयोग गरौं । स्यानिटाइजर खरिद गर्दा पनि गुणस्तरीय हो या होइन भन्ने बारे विशेष ध्यान दिने गरौं ।#कोरोनाभाइरस#साबुनपानी#स्यानिटाइजर#छालारोग#हातधुनु