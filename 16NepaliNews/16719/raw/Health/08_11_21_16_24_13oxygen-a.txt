कोरोना संक्रमणको दोस्रो लहरबीच नेपालमा यतिबेला अक्सिजनको हाहाकार छ । अक्सिजनकै अभावमा संक्रमित बिरामीले ज्यान गुमाइरहेको समाचार दिनहुँ आइरहेका छन् । अक्सिजन कोभिडका बिरामीलाई मात्रै नभएर नन्कोभिड बिरामीलाई पनि आवश्यक छ ।अक्सिजन मेडिकल क्षेत्रमा मात्रै प्रयोग नभएर औद्योगिक क्षेत्रमा पनि प्रयोग गरिन्छ । अक्सिजनको चरम अभाव सिर्जना भएपछि सरकारले उद्योगहरुलाई अक्सिजन प्रयोगमा रोकसमेत लगाएको छ ।कोरोना संक्रमणको पहिलो लहरमा खासै चर्चा नभएको अक्सिजनको बारेमा यसपटक भने सबैको चासो रहेको छ । अक्सिजन उत्पादक कम्पनीहरुलाई सरकारले ओझेलमा पारेका कारण यसपटक अभाव हुँदा यसको महत्त्वका बारेमा चर्चा बढेको अक्सिजन ग्यास उत्पादक सङ्घका अध्यक्ष गौरव सारडा बताउँछन् । यही सन्दर्भमा हामीले सारडालाई उद्योगमा अक्सिजनको प्रयोग र लिक्विड र एयरवेस अक्सिजन बीचको भिन्नताका बारेमा प्रश्न गरेका छौँ :​उद्योगमा किन अक्सिजनको प्रयोग हुन्छ ?सिसा, स्टील, तामा कम्पनी, हाइड्रोपावर लगायतका कम्पनीहरुले अक्सिजन प्रयोग गर्ने गर्छन् । यी कम्पनीहरुले एल्पी ग्यासमा अक्सिजन मिश्रण गरी प्रज्वन शक्ति बढाइन्छ । अक्सिजन मिश्रणपछि प्रज्वलन शक्तिको ताप उच्च भएसँगै उत्पादित वस्तु कटिङ गरिन्छ । कम्पनीमा उत्पादिन वस्तु काट्नका लागि नै फ्यूलको रुपमा अक्सिजन धेरै प्रयोग गरिन्छ । हाइड्रोपावरमा पनि उच्च मात्रामा अक्सिजनको प्रयोग गरिन्छ ।लिक्विड र एयरवेस अक्सिजनमा के फरक छ ?कोरोना संक्रमित बिरामीको चाप हुवात्तै बढ्न थालेपछि अक्सिजनको अभावमा लिक्विड अक्सिजनको प्रयोग गर्न थालिएको छ । तर, लिक्विड अक्सिजन सिधै बिरामीले प्रयोेग गर्न भने मिल्दैन । लिक्विड अक्सिजनलाई ग्यासमा परिर्वतन गरेर केही अस्पतालले बिरामीलाई सेवा दिइरहेको स्वास्थ्य मन्त्रालयले जनाएको छ ।विदेशमा लिक्विड अक्सिजन ग्यासलाई प्रायः उद्योगहरूले नै बढी प्रयोग गर्छन् । मेडिकल प्रयोजनका लागि लिक्विड अक्सिजन धेरै प्रयोग हुँदैन । भारतका ठूला कम्पनीहरुले लिक्विड अक्सिजन ठूलो मात्रामा प्रयोग गरे पनि नेपालको सन्र्दभमा धेरै उद्योग तथा कम्पनीहरुले एयरवेस अक्सिजनकै प्रयोग गर्दै आइरहेका छन् ।एयरवेस अक्सिजन भन्नाले हावाबाट तानेर शुद्धीकरणमार्फत तयार पारिएको  अक्सिजन ग्यासलाई बुझिन्छ । हावाबाट तानिएको ग्यासमा नाइट्रोजन, हाइड्रोजन, कार्बनडाइअक्साइड लगाएका विभिन्न किसिमका ग्यासहरु हुन्छन् । एयरवेस अक्सिजन निर्माण गर्दा अन्य ग्यासहरुलाई शुद्धीकरण गरेर ९९.९९ प्रतिशत शुद्ध अक्सिजन तयार पारिन्छ ।  बिरामीलाई शुद्ध अक्सिजनको आवश्यकता पर्छ ।#अक्सिजन