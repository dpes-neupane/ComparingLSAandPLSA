



 
काठमाडौँ, २३ असोज : कोरोना संक्रमणबाट आज थप जनाको ११ मृत्यु भएको छ । योसँगै कोरोना संक्रमणबाट नेपालमा मृत्यु हुनेको संख्या ११ हजार २ सय २१ पुगेको स्वास्थ्य मन्त्रालयले जनाएको छ । 
त्यसैगरी आज नेपालमा कोरोना भाइरसका ७ सय ६० जना संक्रमित थपिएका छन् । योसंगै कुल संक्रमितको संख्या ८ लाख १ हजार ६ सय ३३ जना पुगेको स्वास्थ्य मन्त्रालयले जनाएको छ । त्यस्तै आज ८ सय ९९ जना संक्रमणमुक्त भएका छन् । हालसम्म ७ लाख ७५ हजार ७२ जना संक्रमणमुक्त भएका छन् । मन्त्रालयको अनुसार पछिल्लो २४ घन्टामा १२ हजार ३१ जनाको परीक्षणमा उक्त संक्रमण पुष्टि भएको हो ।-File photo

