



 
काठमाडौं, १६ असोज । कोरोना संक्रमणबाट आज थप ९ जनाको मृत्यु भएको छ । योसँगै कोरोना संक्रमणबाट नेपालमा मृत्यु हुनेको संख्या ११ हजार १ सय ५७ पुगेको स्वास्थ्य मन्त्रालयले जनाएको छ । 
त्यस्तै, आज नेपालमा कोरोना भाइरसका ८ सय ६७ जना संक्रमित थपिएका छन् । योसंगै कुल संक्रमितको संख्या ७ लाख ९६ हजार ६ सय १८ पुगेको स्वास्थ्य मन्त्रालयले जनाएको छ ।
आज १ हजार १ सय २३ जना संक्रमणमुक्त भएका छन् । हालसम्म ७ लाख ६७ हजार ८ सय १९ जना संक्रमणमुक्त भएका छन् । मन्त्रालयको अनुसार पछिल्लो २४ घन्टामा ८ हजार २ सय १९ परीक्षण गर्दा उक्त संक्रमण पुष्टि भएको हो ।
