कोरोनाको दोस्रो लहर अत्यधिक संक्रामक छ र यसले धेरैलाई आफ्नो पकडमा गाँजेको छ । यो संक्रमण जताबाट पनि र जसलाई पनि हुनसक्छ । यहाँसम्म कि जुन स्थानलाई तपाईं पूर्ण रुपमा सुरक्षित मान्नुहुन्छ, त्यहाँबाट पनि तपाईं यो महामारीको शिकार हुन सक्नुहुन्छ । यदि तपाईंको घरको कुनै एक सदस्य पनि बाहिर जानुहुन्छ भने थोरै लापरवाहीले पनि पूरा घर संक्रमित हुनसक्छ । यहाँ हामी तपाईंलाई आफूलाई र आफ्नो घरलाई कोरोनाबाट कसरी टाढा राख्ने भन्ने बारे कुरा गरिरहेका छौं ।सही तरिकाले मास्क लगाउनुहोस्ःतपाईं जतिबेला घरबाट बाहिर निस्कनुहुन्छ, कुनै पनि हालतमा मास्क लगाउनुहोस् । मास्कले नाक र मुख पूर्ण रुपमा ढाक्नुहोस् । मास्क अनुहारमा पूर्ण रुपमा फिट हुनुपर्छ । मास्क यस्तो हुनुपर्छ जसबाट तपाईं सहजै सास फेर्न सक्नुहुन्छ । यदि तपाईं कपडाको मास्क लगाउनुहुन्छ भने त्यसलाई हरेक दिन धुन अत्यावश्यक छ ।६ फिटको दुरीःअरु व्यक्तिबाट कम्तीमा ६ फिटको दुरी बनाउनुहोस् । कोरोनाका लक्षण नदेखिएका बिरामी पनि हुनसक्छन् । भीडभाडयुक्त स्थानमा जान बच्नुहोस्, विशेषगरी यस्तो स्थानमा जहाँ भेन्टिलेसन नहोस् । तपाईं जति मानिसहरुको सम्पर्कमा हुनुहुन्छ तपाईं संक्रमित हुने सम्भावना पनि त्यति नै बढी छ ।सही तरिकाले हात धुनुहोस्ःसाबुन–पानीले २० सेकेन्डसम्म हात धुनुहोस् । यदि तपाईं पानी–साबुन उपलब्ध हुन नसक्ने स्थानमा हुनुहुन्छ भने ६० प्रतिशत अल्कोहलयुक्त स्यानिटाइजरले हात सफा गर्नुहोस् । आफ्नो आँखा, नाक र मुखलाई त्यतिबेलासम्म नछुनुहोस् जबसम्म तपाईं घर फिर्ता भएर हात धुनुहुन्नँ ।खोक्दा वा हाच्छिउँ गर्दा मुख छोप्नुहोस्ःयदि मास्क लगाइरहेका बेला तपाईंलाई खोकी लाग्छ वा हाच्छिउँ आउँछ भने मास्क नखोल्नुहोस् । मास्कमा हाच्छिउँ गरेपछि तुरुन्त मास्क हटाउनुहोस् र हात राम्रोसँग धुनुहोस् । यदि तपाईं मास्क लगाउनुभएको छैन भने खोक्नेबेला टिश्यूले आफ्नो मुख र नाक छोप्नुहोस् वा आफ्नो कुहिनाले मुख छोप्नुहोस् । प्रयोग गरिएको टिश्यूलाई डस्टबिनमा राख्नुहोस् ।घरको सतहलाई सफा गर्नुहोस्ःती सतहलाई हरेक दिन सफा गर्नुहोस् जसको प्रयोग तपाईं धेरैजसो गर्नुहुन्छ । जस्तै कि मेच, ढोकाको ह्यान्डल, स्विच बोर्ड, डेस्क, फोन, किबोर्ड, टोयलेट, धारा र सिंक । यसका लागि तपाईं डिसइन्फेक्टेड सामग्री प्रयोग गर्न सक्नुहुन्छ ।घर फिर्ता भएपछि तुरुन्तै नुहाउनुहोस्ःयदि तपाईं अफिस वा कामबाट बाहिर जानुहुन्छ भने घर फर्किएपछि कुनै सामानलाई नछोइकनै वा कसैलाई नभेटिकनै सबैभन्दा पहिला नुहाउनुहोस् । यदि नुहाउन सम्भव छैन भने हातखुट्टा र मुखलाई राम्रोसँग धुनुहोस् र कपडा फेर्नुहोस् ।वृद्धवृद्धा र बालबच्चासँग टाढै बस्नुहोस्ःयदि तपाईं कामको सिलसिलामा बाहिर जानुहुन्छ भने ती मानिसहरुसँग एक निश्चित दुरी बनाउनुहोस् जसलाई कोभिड–१९ हुने सम्भावना सबैभन्दा धेरै छ । घरमा वृद्ध–वृद्धा, पहिले देखिकै बिरामी व्यक्ति र बालबच्चालाई भेट्दा विशेष सावधानी अपनाउनुहोस् ।सेयर गर्नबाट जोगिनुहोस्ःएक–अर्कासँग चिज सेयर गर्नबाट जोगिनुहोस् । विशेषगरी त्यतिबेला जब तपाईं कतै बाहिरबाट आइरहनुभएको छ । घरका हरेक सदस्यले आफ्नो गिलास, कप, प्लेट र तौलियाजस्ता चिज भिन्न राख्नुपर्छ र एकअर्काबाट सेयर गर्नबाट जोगिनुपर्छ ।स्वास्थ्यमाथि निगरानी राख्नुहोस्ःघरका हरेक सदस्यले आफ्नो स्वास्थ्यमाथि निगरानी राख्नुपर्छ । ज्वरो, कफ, सास फेर्न समस्या वा कोभिड–१९ का अन्य लक्षण देखिँदा सावधान हुनुहोस् र आफूलाई तुरुन्त घरका अन्य सदस्यबाट अलग राख्नुहोस् । अफिस वा कामको सिलसिलामा बाहिर जानेहरुले स्वास्थ्यको विषयमा बढी सावधान हुन आवश्यक छ ।तापक्रम हेर्नुहोस्ःकुनै पनि प्रकारको समस्या महसुस भइरहेको छ भने आफ्नो तापक्रम परीक्षण गर्नुहोस् । व्यायाम गरेको ३० मिनेटसम्म र ज्वरो कम गर्ने औषधी खाएपछि आफ्नो तापक्रम परीक्षण नगर्नुहोस्, नभए तपाईंले सही जानकारी पाउनु हुनेछैन । यदि ज्वरोसमेत कुनै पनि लक्षण देखिएको छ भने कोरोना परीक्षण कुनै पनि हालतमा गराउनुहोस् ।#COVID-19#corona virus