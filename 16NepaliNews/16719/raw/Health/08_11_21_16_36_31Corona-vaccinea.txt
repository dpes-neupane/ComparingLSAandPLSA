लन्डन । बेलायतमा कोरोनाको महामारी बढेसँगै कोरोना विरुद्धको अर्को  खोप मोडेर्नालाई पनि बेलायतले आम मानिसको प्रयोगको  लागि मान्यता दिएको छ । तेस्रो खोपको रुपमा मोडर्नाले मान्यता  पाएसँगै  बेलायतमा कोरोना विरुद्धका तीनवटा खोप सञ्चालनमा आएका छन् ।मोडर्नाको खोप पनि फाइजर( बायोएनटेक जत्तिकै प्रभावकारी भएको बताइएको छ। परीक्षणका क्रममा यो खोप ९५ प्रतिशतसम्म प्रभावकारी पाइएको थियो । बेलायतले मोर्डना खोपको १ करोड ७० लाख डोज अर्डर गरेको  भएपनि प्रयोगका लागि उपलब्ध हुन कम्तीमा मार्च महिनासम्म लाग्ने अधिकारीहरुले बताएका छन् ।यसअघि फाइजर–बायोनटेक र अक्सफोर्ड–एक्सट्राजेनेका खोपलाई बेलायतले मान्यता दिएर वितरण पनि शुरु गरिसकेको छ । कोरोना  संक्रमण दर बढेसँगै कोरोना विरुद्धको भ्याक्सिनलाई पनि तीव्रता दिइएको छ । हालसम्म १२ लाख ९६ हजार ४३२ जनालाई कोरोना विरुद्धको भ्याक्सिनको पहिलो  दिईसकेको स्वास्थ्य विभागले जनाएको छ ।जसमध्ये २१ हजार ३१३ जनालाई भ्याक्सिनको दोस्रो डोज पनि दिइसकिएको छ । बिहिबार सार्वजनिक तथ्याँकअनुसार  बेलायतमा पछिल्लो २४ घन्टामा एक हजार १६२ जनाको मृत्यु भएको थियो भने पछिल्लो एकसाता निरन्तर पचास हजारभन्दा बढी संक्रमित थपिँदै आएका छन् ।#corona vaccine#uk