काठमाडौं । नेपालमा कोरोना संक्रमितको संख्या ९० हजार ८ सय १४ जना पुगेको छ भने सक्रिय संक्रमितको संख्या २२ हजार ७ सय ९ पुगेको छ । संक्रमण निको हुनेको संख्या भने ६७ हजार ५ सय ४२ पुगेको छ ।सक्रिय संक्रमितको संख्या २२ हजार ७ सय ९ भनिरहँदा कति संक्रमित र कति रोगी छन् भन्ने छुट्याइएको छैन् । सक्रिय संक्रमित संख्याभित्र कोरोना पोजेटिभ संक्रमित र कोभिड–१९ का लक्षणसहितका रोगी संख्या राखिएको छ । सरकारले संक्रमित र रोगीको संख्या छुटाएको पाइँदैन । केही संक्रमितले कोरोना पोजेटिभमात्रै भएको हो, कोभिड–१९ भएको होइन भन्दै सामान्य तरिकाले लिएको पनि पाइन्छ ।कोरोना पोजेटिभ भनेको के हो ? संक्रमणमात्रै हुँदा के हुन्छ ? कोभिड–१९ भनेको के हो कोभिड–१९ हुँदा के हुन्छ भन्नेबारे सरुवा रोग विशेषज्ञहरू डा.शेरबहादुर पुन र डा. प्रभाव अधिकारीसँग गरिएको संक्षिप्त कुराकानी–मानिसहरूमा अझै अन्योल छडा. शेरबहादुर पुनसार्स–कोभ–२ भनेर वैज्ञानिक नाम छ । मानिसहरूले त्यसलाई कोरोनाभाइरस भन्ने गरेका छन् । वास्तवमा त्यो देखापर्नु भनेको भाइरसको संक्रमणमात्रै हो । तर जब त्यो भाइरसले शरीरभित्र असर गरेर लक्षणहरु देखापर्न थाल्छन्, तब त्यसलाई कोभिड–१९ भन्ने गरिन्छ । यी दुई छुट्टाछुट्टै अवस्था हुन् । त्यसैले वैज्ञानिक तरिकाले बुझ्ने हो भने कुनै मानिसलाई कोभिड–१९ भएछ भनियो भने उहाँ बिरामी हुनुभएको रहेछ भनेर बुभm्ने हो । कोरोना पोजेटिभ देखिएको र १४ दिनसम्म केही लक्षण देखिएको छैन भने कोभिड–१९ भनिदैन ।संक्रमणमात्रै हुनुलाई वैज्ञानिक तरिकाले भन्दा ‘सार्स कोरोना सिओभि २’ भनेर लेख्नु प-यो । त्यसलाई सामान्य मानिसले बुझ्ने भाषामा कोरोनाभाइरस संक्रमण भएको रहेछ भन्ने हो । यदि लक्षणको विकास हुन थाल्यो भने त्यसलाई कोभिड–१९ भनेर छुट्याउने हो । यी दुईमध्ये एउटा संक्रमणमात्र हो, अर्कोचाहिँ रोग भयो ।संक्रमणमात्रै हुँदा शरीरमा के हुन्छ भनेर आधिकारिक पुष्टि भएको छैन । कतैकतै संक्रमण निको भइसकेपछि छातीमा दाग भएका कुरा आएका छन् यद्यपि यसको पुष्टि भएको छैन । साधारणतया जसलाई संक्रमणमात्रै भएको छ, उनीहरूलाई खासै समस्या आएको देखिएको छैन तर सबैमा यो लागु नहुन पनि सक्छ ।संक्रमणमात्रै भएकालाई स्वास्थ्यमा लामो समयसम्म प्रभाव परेको भन्ने अहिलेसम्म देखिएको छैन । यसलाई मैले किन ‘अहिलेसम्म’ मात्रै भनेको भन्दा संक्रमणमात्रै भएकालाई ६÷७ महिनापछि कुनै समस्या आउला तर अहिलेसम्म कोरोना संक्रमणमात्रै भएकालाई कुनै समस्या देखिएको छैन । कोरोना भाइरस एकदम चलाख भएकाले अहिले संक्रमणमात्रै हुँदा स्वास्थ्यमा समस्या छैन भनेर ढुक्क हुनु हुँदैन, पछि देखिन पनि सक्छ । त्यसैले हामीले हरेक कुरा आजको मितिसम्म के छ भनेर हेर्नुपर्छ ।कोभिड–१९ बाट मुक्त भएपछि पनि केही व्यक्तिलाई लामो समयसम्म स्वास्थ्यमा समस्या आउन सक्छ । सुरुवाती अवस्थामा पहिलो लकडाउनपछि  ९९.४ प्रतिशत कोरोना संक्रमित लक्षणविहीन थिए । सुरुवाती अवस्थामा लक्षणविहीन संक्रमितले तातो पानी, बेसारपानी खाएर, योगा गरेर संक्रमण निको भैहाल्छ भन्ने थियो । पहिलो लकडाउन सकिएको केही समयपछि तराई क्षेत्रबाट लक्षणसहितका मानिस अस्पताल आउन थाले । क्रमशः लक्षणसहितका संक्रमित बढ्न थालेपछि कोरोनाभाइरस सामान्य नभएर कडा खालको रहेछ भन्ने भयो ।कतिपय मानिस कोरोना संक्रमित भएर आइसियु, भेन्टिलेटरमा पुग्नुभयो भयो अनि कतिको मृत्यु पनि भएको हुँदा त्यसलाई उहाँहरूले राम्रो मान्ने कुरा भएन । कोरोना पोजेटिभ देखिएर १४ दिनसम्म आइसोलेशनमा बसेर निको हुने ठुलो समूहले भने कोरोना केही होइन भन्ने कुराहरू गरे । सुरुमा संक्रमित भएर निको भएकाहरूको आवाज ठुलो छ ।यसैबीच, कोरोना नै छैन, हो–हल्लामात्रै गरिएको हो भन्नेहरू पनि आए । त्यसैले मानिसहरूमा अझै पनि अन्योल देखिएको आभाष हुन्छ । नेपालमा मृत्यु हुनेको संख्या ५ सय ६३ पुगेको छ भने विश्वभर ३ प्रतिशत संक्रमितको मृत्यु भएको छ । सामान्य लक्षण  भएर निको भएका, संक्रमणमात्रै भएर निको भएका, संक्रमण भएर आइसियूबाट निस्किएका, निको भएकाहरूको आ–आफ्नै भोगाइ बुझाइ छ । त्यसैले कोरोना संक्रमण बुझाइको बारेमा ठुलो विभाजन पनि आएको छ । हामीले हेलचक्य्राइँ गर्न भएन । संक्रमणलाई कसरी लिने भन्ने कुराचाहिँ कसले कसरी भोगे, त्यसरी नै बुझे ।विभिन्न युरोपियन मुलुक, इटाली, अमेरिकाको अवस्था हेरेर आत्तिने एकथरी छन् । यी सबै कुरालाई समीक्षा गरेर कसरी अगाडि बढ्ने भन्ने कुरा हो । मानौं एउटै परिवारका ५ जनालाई संक्रमण भएमा ती संक्रमितमध्ये कुनलाई बढी समस्या देखिन सक्छ भन्ने थाहा हुँदैन । त्यसैले हामी सबैले सावधानी अपनाउन जरुरी छ । कोरोना लाग्ने बित्तिकै मरिहाल्ने होइन भन्दै हामीले बेवास्ता गरेको खण्डमा झन् ठुलो समस्या आउन सक्छ । अहिले हामी सबैको जिम्मेवारी भनेको कोरोना संक्रमण फैलन नदिने हो ।कोरोना पोजेटिभ हुँदा आफूलाई केही नभए पनि मबाट घरपरिवार, समुदायमा रहेका दीर्घरोगी, प्रतिरोधात्मक क्षमता कमजोर भएका मानिसलाई सर्न सक्छ कि भनेर सावधानी आपनाउन जरुरी छ । अर्को कुरा, युवालाई पनि कोरोना संक्रमण भएर स्वास्थ्य समस्या देखिएका तथा मृत्युसम्म भएका उदाहरण भएकाले बेवास्ता नगरी सतर्क रहनु पर्छ ।कोरोना पोजेटिभलाई हेलचक्य्राइँ नगरौँडा. प्रभाव अधिकारीकेही मानिसलाई कोरोना पोजेटिभ भएर समयमै निको होला । लक्षणविहीन संक्रमितले जनस्वास्थ्यको मापदण्ड ख्याल नगर्दा दीर्घरोगी, रोगसँग लड्ने प्रतिरोधात्मक क्षमता कमजोर भएका मानिसमा संक्रमण हुन सक्छ । उनीहरुलाई कोभिड–१९ को लक्षण देखिएर समस्या सिर्जना हुने हुुँदा संक्रमित र रोग लागेका दुवैथरीले ख्याल गर्न जरुरी छ ।कोरोना संक्रमितबाट दीर्घरोगीलाई स¥यो भने अस्पतालहरूमा आइसियु बेड पाउन गाह्रो हुँदै गएको छ । कोरोना पोजेटिभलाई सामान्य भनेर हेलचक्य्राइँ गरेमा आफ्नै परिवार तथा समुदायमा धनजनको क्षति नहोला भन्न सकिँदैन । संक्रमित र संक्रमित भएर रोगी भएका तथा संक्रमण नभएकाहरूले कोरोना संक्रमण फैलन नदिने सामाजिक दायित्व हो भनेर सम्झनुपर्छ ।कोरोना संक्रमण भएपछि लक्षणहरू देखिन पनि सक्छ र नदेखिन पछि सक्छ । कोभिड–१९ हुँदा पनि लक्षण आउन पनि सक्छ र नआउन पनि सक्छ । संक्रमितमा लक्षण नदेखिए पनि अरुलाई सर्न सक्छ भन्ने कुरा थाहा पाउनुपर्छ । नेपालको सन्दर्भमा ८० प्रतिशत संक्रमितमा सामान्यखालको ज्वरो आउने, हल्का शरीर दुख्ने, रुघाखोकी लाग्ने, कसै कसैलाई थुक निल्न गाह्रो हुने, गन्ध थाहा नपाउने पनि हुन सक्छ । बाँकी २० प्रतिशतमा निमोनियाको लक्षणदेखि लिएर सास फेर्न गाह्रो हुने, छाती दुख्ने, खोक्दा वा लामो सास फेर्दा छाती भारी हुन सक्छ । कोभिड–१९ भएर अझै गाह्रो भयो भने बिरामीलाई अक्सिजन चाहिने अवस्था आउन सक्छ । त्यो भनेको हातखुट्टा, ओठ निलो हुनुका साथै चक्कर लाग्ने हुन्छ ।कोभिड– १९ को लक्षण देखिँदा मानिसहरू रुघाखोकी भनेर बस्ने पनि हुन्छन् । यो मौसमी फ्लूको समय पनि हो । दुईवटै उस्तैउस्तै देखिँदा के भएको भन्ने थाहा नपाएर धेरैजसो मानिसले फरक छुट्याउन सक्दैनन् । प्रतिरोधात्मक क्षमता भएको व्यक्ति हुनुहुन्छ, दीर्घरोगी हुनुहुन्न र चुरोट खानुहुन्न भने कोभिड–१९ कारण सामान्य खालको रुघाखोकी, शरीर दुख्ने भएमा पनि चाँडै निको हुन्छ ।कोभिड–१९ भएर सामान्य खालको लक्षण देखिएर सावधानी नअपनाएको खण्डमा घरमा भएका दीर्घरोगी र समुदायमा अन्य मानिसमा संक्रमण सरेर उनीहरुलाई सिकिस्त बनाउन पनि सक्छ । कोरोना पोेजेटिभ देखिएकाहरूले आफुलाई मात्रै हेर्नु हुँदैन । घरपरिवार र समाजलाई जोगाउने जिम्मेवारी उनीहरूको पनि हुन्छ । लक्षणविहीन संक्रमितबाट अन्यमा मानिसलाई कोरोना सर्ने भएकाले मौसमी फ्लूको लक्षण अनि कोरोनाको लक्षण देखिने बित्तिकै पिसिआर परीक्षण गर्नुपर्छ । पिसिआर परीक्षण शुल्क महँगो भएका कारण पनि आशंका लागेका मानिसले परीक्षण गर्न सकेका छैनन् । दुई हजार शुल्क तिरेर सबैले कोरोना परीक्षण गराउन सक्दैनन् ।आशंका लागेका व्यक्तिले परीक्षण गर्न चाहेमा सरकारले परीक्षणका लागि सहज वातावरण सिर्जना गरिदिनु पर्छ । कोभिड–१९ भएको आशंका लागेर परीक्षण गर्न सम्भव नहुनेहरू घरमै आइसोलेशनमा बस्नुपर्छ । सम्पर्कमा आएका व्यक्तिलाई कोरोना पोजेटिभ भएपनि अनिवार्य रुपमा परीक्षण गराएर आइसोलेशनमा बस्नुपर्छ ।#कोभिड–१९#कोरोना सङ्क्रमण