क्षयरोग (टीबी) का एक बिरामीले ५ देखि १५ जनालाई संक्रमित गर्नसक्छ । सन् २०१९ मा टीबीका कारण संसारभरी १४ लाखको मृत्यु भएको छ र ३० प्रतिशतसम्म टीबीका नयाँ बिरामी भेटिए । संसारमा मृत्यु हुनेको १० ठूला कारणमा टीबी पनि समावेश छ ।कोरोनाको महामारी अहिलेसम्म पनि समाप्त भएको छैन । यसका केही लक्षण टीबीसँग मिल्दोजुल्दो हुन्छ । विशेषज्ञका अनुसार सतर्कताले नै दुबै रोगबाट बचाउनेछ त्यसैले मास्क अनिवार्य रुपमा लगाउनुपर्छ, सामाजिक दुरीलाई ध्यानमा राख्नुहोस् र टीबीको औषधी बन्द हुन नदिनुहोस् ।आज विश्व क्षयरोग दिवस हो । भारतको जसलोक हस्पिटल एण्ड रिसर्च इन्स्टिच्युट मुम्बईका विशेषज्ञमार्फत् टीबीको उपचार के हो र कस्ता लक्षण देखिँदा सचेत हुनेबारे जानकारी लिऔं ।क्षयरोग दुई प्रकारका हुन्छन्, यो बुझ्न जरुरी छःशरीरमा मायकोब्याक्टेरियम ट्युबरक्लोसिस नामको ब्याक्टेरियाको संक्रमण हुनु हो । यो दुई प्रकारको हुन्छः१. पल्मोनरी टीबीःटीबीको ब्याक्टेरियाले फोक्सोलाई मात्रै संक्रमण गर्छ भने यसलाई पल्मोनरी टीबी भनिन्छ । यो सबैभन्दा कमन हो । छाती दुख्ने र लामो समयसम्म खकारसहितको खोकी लाग्नु यसको सबैभन्दा सामान्य लक्षण हो । यसका २५ प्रतिशत बिरामीमा लक्षण देखिँदैन । तर कहिलेकाँही खोकीसँगै रगत आउन सक्छ । यसलाई नजरअन्दाज नगर्नुहोस् । यस्तो बिरामीमा फोक्सोको माथिल्लो भाग अत्यधिक प्रभावित हुन्छ ।२. एक्स्ट्रापल्मोनरी टीबीःभारतको जसलोक हस्पिटलका जनरल मेडिसिन कन्सल्टेन्ट डा. आरपी रामका अनुसार जब टीबीको ब्याक्टेरिया फोक्सोको बाहिर संक्रमण फैलन्छ तब यसलाई एक्स्ट्रापल्मोनरी टीबी भनिन्छ । साधारणतया ज्वरो आउनु, राती पसिना आउनु, भोक नलाग्नुजस्ता लक्षण देखिन्छ । टीबीका १५–२० प्रतिशत मामिलामा संक्रमण फोक्सोबाहिर फैलन्छ । यो मामिला बच्चा र कम प्रतिरोधी क्षमता भएका मानिसहरुमा देखिन्छ । एचआइभीका बिरामीमा ५० प्रतिशतसम्म एक्स्ट्रापल्मोनरी टीबीका मामिला देखिने गर्छ ।के टीबीको पूर्ण उपचार सम्भव छ ?जसलोक हस्पिटलमा रेस्पिरेटरी मेडिसिन कन्सल्टेन्ट डा. समिर गार्डे भन्छन्, ‘टीबीका बिरामीले खोक्दा, हाच्छिउँ गर्दा, बोल्दा र गीत गाउँदा टीबीको ब्याक्टेरियाले अगाडिको मानिसलाई संक्रमित गर्न सक्छ । संक्रमित व्यक्तिको मुखबाट निस्किएको र्यालका छिट्टामा टीबीको ब्याक्टेरिया हुन्छ जसले संक्रमण फैलाउने गर्छ । यस्ता बिरामीको सम्पर्कमा आउनबाट जोगिनुहोस् । यसको पूर्ण उपचार सम्भव छ । त्यसैले लक्षण देखिँदा डाक्टरसँग सम्पर्क गर्नुहोस् ।संक्रमणको थुप्रै वर्षपछि पनि देख्न सकिन्छ असरःटीबीको हरेक संक्रमण खतरनाक होइन । बच्चामा टीबीको मामिलाभन्दा फोक्सो बाहिर हुने टीबीको संक्रमण खासै खतरनाक हुँदैन । साधारणतया एक स्वस्थ व्यक्तिमा शरीरको प्रतिरोधी क्षमताले नै टीबीको ब्याक्टेरियालाई नष्ट गरिदिन सक्छ । तर केही मामिलामा यस्तो हुन सक्दैन । करिब १० प्रतिशत मामिला यस्ता पनि हुन्छन् जसमा टीबीको संक्रमण भएको थुप्रै वर्षपछि पनि लक्षण देखिन्छ ।यो असर त्यतिबेला देखिन्छ जब रोगबाट बचाउने प्रतिरोधी क्षमता कमजोर हुने गर्छ । जस्तै कोही बिरामी मधुमेहसँग जुधिरहेका छन् भने वा उनीहरुमा पोषक तत्वको कमी भएको छ भने वा धुम्रपान र मद्यपानको अत्यधिक सेवन गर्छ भने यस्तो स्थितिमा संक्रमित हुने खतरा बढी रहन्छ ।टीबीको गम्भीर मामिलामा घाँटी सुन्निने, पेट सुन्निने, टाउको दुख्ने र हृदयघात पनि हुनसक्छ । क्षयरोगको पूर्ण उपचार सम्भव छ । त्यसैले यस्तो हुँदा औषधी समयमा नै लिनुहोस् र कोर्स अधुरो नछोड्नुहोस् ।उपचारमा लापरवाही गर्दा औषधी बेअसर हुनसक्नेःडा. आरपी राम भन्छन्, ‘थुप्रै पटक लक्षणलाई आधार मानेर बिरामीलाई टीबी छ–छैन भनेर थाहा पाउन मुश्किल छ । यस्तोमा केही परीक्षण गर्ने गरिन्छ जस्तै छातीको एक्सरे, खकारको जाँच । क्षयरोगको उचार गराउन जति ढिला गरिन्छ, त्यति नै खतरा बढ्छ । उपचारमा ढिला गर्दा वा औषधी लिन लापरवाही गर्दा औषधी बेअसर हुनसक्छ । यसलाई मल्टी–ड्रग रेसिस्टेन्ट टीबी भनिन्छ । त्यसैले न त औषधी रोक्नुहोस् न नै यसको कोर्स अधुरो छोड्नुहोस् ।’यी ७ लक्षणले टीबीतर्फ ईशारा गर्छन्ः– लामो समयसम्म सुख्खा खोकी लाग्नु– खकारमा रगत देखिनु– सास फेर्दा छाती दुख्नु– बेचैनी र सुस्तता महसुस हुनु– भोक कम लाग्नु र तौल घट्नु– राती हल्का ज्वरो आउनु– थकाई लाग्नु र शरीर दुख्नु