 बेलायतमा फेला परेको रुप बदलिएको भाइरसले खोपलाई प्रतिरोध गर्न सक्ने आशंका बेलायती अधिकारीहरुले गरेका छन् । यही रुप बदलिएको भाइरसको कारण यतिखेर पोर्तुगल युरोपकै सबैभन्दा बढी मृत्युदर देखिएको छ भने अस्पतालहरुमा ठाउँ उपलब्ध हुन छाडेको छ ।तीब्ररुपमा फैलिइरहेको कोरोनाभाइरसको यो बदलिएको रुप पहिलो पटक बेलायतमा देखापरेको थियो । त्यो रुप बदलिएको भाइरसले नै पनि निरन्तर रुपमा आफूलाई बदलिइरहेको कारण यसलाई भ्याक्सिनले पनि रोकथाम गर्न मुश्किल पर्ने कुरा सोमबार बेलायतका जनस्वास्थ्य अधिकारीहरुले जनाएका छन् । यतिखेर बेलायतमा म्युटेन्ट भएको यही कोरोनाभाइरस संसारभयिर खतरनाक ढंगले फैलिएर गइरहेको छ ।बी.१.१.७  नाम दिइएको यो रुप बदलिएको कोरोनाभाइरस पहिलो पटक गत डिसेम्बरमा बेलायतमा देखापरेको थियो । अनुसन्धानकर्ताहरुका अनुसार देखापरेको दुई महिनामा नै यो बेलायतभरि फैलिन पुगेको थियो ।बेलायतमा गरिएको टेस्टट्यूब परीक्षणमा यो भाइरसका केही म्युटेन्टहरुले कोरोनाभाइरसलाई मानव शरीरका कोषहरुमा झनै बलियो गरी समातेर बस्ने तुल्याएको छ ।बेलायतमा पहिलो पटक देखापरेको यो रुप बदलिएको कोरोनाभाइर यतिखेर संसारका अरु ७२ देशहरुमा फैलिइसकेको छ । यो रुपको भाइरस अमेरिकामा समेत पुगिसकेको गत डिसेम्बर २९ मा पुष्टि भएको थियो । त्यसबेला सेन्टर्स फर डिजिज कन्ट्रोल एण्ड प्रिभेन्सनले अमेरिकाको ३२ राज्यहरुमा उक्त भाइरसका ४६७ नमूनाहरु फेला पारेका थिए ।पछिल्लो ताजा विश्लेषणमा, बेलायतका जनस्वास्थ्य निकायले अरु रुपका कोरोनाभाइरसको तुलनामा यो भाइरसको संक्रमणदर २५ देखि ४० प्रतिशत बढी रहेको अनुमान गरेको छ । केही प्रारम्भिक अध्ययनहरुले यसले मृत्युदर पनि बढाउने देखाएको छ ।थुप्रै प्रमाणहरुले बी.१.१.७ भाइरसका विरुद्ध भ्याक्सिनले काम गर्ने नै देखाएको छ । गत बिहिबार मात्रै भ्याक्सिन निर्माता नोभाभ्याक्सले बेलायतमा गरिएको अध्ययनले उक्त भाइरसले भ्याक्सिनको प्रतिरक्षा प्रणालीलाई भेद्न नसकेको जनाएको थियो ।तर उता अफ्रिकामा कोरोनाभाइरसकै नयाँ रुप देखापरेर फैलिइरहेको छ । उक्त नयाँ रुपको भाइरसलाई बी.१.३५१ नामाकरण गरिएको छ । त्यस भाइरसका विरुद्ध भने विभिन्न परीक्षणहरुमा नोभाभ्याक्स र जोन्सन एण्ड जोन्सनका भ्याक्सिनहरु कम प्रभावकारी देखिएको छ ।अफ्रिकामा पहिले देखापरेको भाइरसको यो प्रजाति पनि यतिखेर ३१ देशहरुमा फैलिइसकेको छ । यो भाइरस अमेरिकाको मेरील्याण्ड र दक्षिण क्यारोलिनामा देखापरेको छ ।यी रुप बदलिएका भाइरसहरुले होस्टलाई संक्रमित तुल्याएर तीब्रदरमा बृृद्धि हुने गरे पनि यसैले रुप बदलेर नयाँ रुपको भाइरस बन्ने सम्भावना भने कम नै रहेको छ । यस अर्थमा कोरोनाभाइरसको रुपमा आएका वा आउने यस्ता परिवर्तनहरुले त्यति ठूलो चिन्ता र चासो त पैदा गर्दैन, तर अहिले नै खतरनाक देखिएको यी भाइरसहरुले झनै डरलाग्दो रुप धारण गरेर विकसित त हुने हैन भन्ने कुराले वैज्ञानिकहरुलाई चिन्तित भने अवश्य पनि तुल्याएको छ ।त्यसो त भाइरसमा आउने म्युटेसनले कोरोनाभाइरसका प्रजातिलाई पनि बदलिदिन्छ तर नयाँ रुपका भाइरसको असर पनि उस्तै हुन्छ भन्ने कुराको कुनै सुनिश्चितता छैन । प्रत्येक नयाँ म्युटेसनको असर भाइरसले ल्याउने अरु म्युटेसनहरुमा निर्भर हुने गर्छ ।बेलायतका जनस्वास्थ्य निकायले जनाएअनुसार बेलायतमा बी.१.१.७ कोरोनाभाइरसको भेरिएन्टमै इ४८४के नाम दिइएको अलि डरलाग्दो म्युटेसन पटक पटक देखापरिसकेको छ । त्यसैगरी, बेलायतमा पनि कोरोनाभाइरसका दुई भेरियन्टहरुमा त्यही किसिमको म्युटेसन अलग अलग भइसकेको फेला परेको छ । यसले कोरोनाभाइरसलाई झनै शक्तिशाली बनाउँदै लैजाने त हैन भन्ने कुराको संकेत गरेको छ ।मोर्डना र अरु खोप कम्पनीहरुले कोरोनाको इ४८४के म्युटेसनका विरुद्ध समेत काम गर्ने गरी खोपहरु विकास गरिरहेको छ । क्यालिफोर्नियाको ला जोलास्थिति स्क्रिप्स रिसर्च इन्स्टिच्यूटका भाइरोलोजिस्ट क्रिस्टियन एन्डर्सनका अनुसार इ४८४के फैलिनु आफैमा राम्रो कुरा होइन तर अहिले नै यी कोरोनाभाइरसहरु बढी संक्रमणकारी हुनेछ र तिनले भ्याक्सिनलाई प्रतिरोध गर्ला भन्नु हतारो हुनेछ । ‘हामीले तथ्यांकहरुलाई कुर्नुपर्छ,’ उनी भन्छन् ।गत हप्ता मात्रै वैज्ञानिकहरुले बेलायतमा सिक्वेन्स गरिएका कोरोनाभाइरसका सबै जिनोमहरुलाई समीक्षा गरेका थिए । त्यस दौरानमा उनीहरुले बी.१.१.७ सँग सम्बन्धित कोरोनाभाइरसका ११ भेरिएन्टहरुले चिन्ता पैदा गर्ने खालका म्युटेसन क्षमता बोकेको फेला पारेका थिए ।यही कारण नै इ४८४के म्युटेसन प्रायः रहस्यमय बनिदिन्छ । लण्डन स्कुल अफ हाइजिन एण्ड ट्रपिकल मेडिसिनका म्याथमेटिकल बायोलोजिस्ट निकोलस डेभिस भन्छन्, यही कारण नै कोरोनाभाइसका अरु प्रजातिका कारण शरीरमा पैदा भएका एन्डिबडीहरुलाई कोरोनाभाइरसले भेद्न सक्ने सम्भावना छ । ‘शरीरमा पहिले नै विद्यमान प्रतिरक्षा प्रणालीका विरुद्ध इ४८४के सबल रहेको हुन सक्छ,’ उनी भन्छन् ।न्यूयोर्क टाइम्समा प्रकाशित कार्ल जिम्मरको रिपोर्टको नेपाली अनुवाद । Title Photo: https://static01.nyt.com#कोरोनाभाइरस