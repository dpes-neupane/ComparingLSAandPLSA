  खाँचाे प्रणालीगत साेचकोकोरोनासँग जुध्दै गर्दा हामीहरुले व्यवस्थित रुपमा त्यसको कसरी सामना गर्ने वा सम्बोधन गर्ने भन्ने सोचिरहेका छैनौँ । प्रणालीगत  रुपमा नसोच्दा हाम्रा निर्णयहरुले दिनुपर्ने प्रतिफल दिँदैन, दिएको पनि छैन । अहिले कोभिडको उपचारका लागि अस्पतालहरुको बारेमा उठेका समस्याहरु पनि त्यही नै हो ।काठमाडौं उपत्यकाका सन्दर्भमा हेरौँ– यहाँ कोही मान्छेलाई कोरोना पोजेटिभ भयो भने हामीले सबैभन्दा पहिला घरमा सेल्फ आइसोलेशनमा राख्छौँ । अनि उसँग सम्पर्कमा आएका मानिसहरुको जतिसक्दो छिटो कोरोना टेष्ट गर्छौँ । सेल्फ आइसोलेशनमा बस्न सक्ने मान्छेलाई हामी स्थानीय सरकारको वडामार्फत मद्दत गर्छौँ । कोरोना संक्रमतिहरुको दिनमा दुई पटक ज्वरो नाप्छन्, अक्सिजन नाप्छन्, स्वास्थ्यकर्मीले जानकारी राख्छन्  । ती सबै कुराहरुलेसंक्रमितलाई आडभरोसा प्राप्त हुन्छ ।संक्रमितहरुमध्ये कतिपय घरको आइसोलेशनमा बस्न नसक्ने अवस्थाका हुन्छन् । सानो परिवारमा र डेरामा बसेकाहरुलाई यो समस्या बढी छ । यस्ता मान्छेहरुका लागि हामीले सामुदायिक आइसोलेशन बनाउनुपर्छ । काठमाडौं उपत्यकामा स्थानीय सरकारसँग मिलेर ८ – १० हजारसम्म मान्छे अटाउने सामुदायिक आइसोलेशन बनाउनुपर्नेे अवश्यकता छ ।त्यहाँ घरमा बस्न नसक्ने लक्ष्यण नभएको कोरोनाको संक्रमित बस्ने हो । तर त्यहाँ बस्दा उसलाई ज्वरो आयो र श्वास फेर्न गरो भयो भने अस्पताल लिएर जानुपर्यो । अब अस्पताल लिएर जाँदा कहाँ लाने ? प्रश्न यहाँनिर छ । त्यसका लागि कोभिड अस्पताल भनेर छुट्याइएको केही अस्पताल नै बनाउनुपर्छ ।यसमा सरकारले सुरुदेखि नै गल्ती गर्यो । यो सन्दर्भमा प्रत्येक अस्पतालले २५ प्रतिशतत बेर्ड छ्ट्याउनुपर्छ भन्ने सरकारले नीति बनाउँदा अस्पतालमा गैरकोभिड विरामीले प्राप्त गर्ने उपचार सेवा प्रभावित भयो । यता अस्पतालहरु पनि कोभिड अस्पतालका रुपमा पनि विकास हुन सकेनन् ।यसमा सरकारले सुरुदेखि नै गल्ती गर्यो । यो सन्दर्भमा प्रत्येक अस्पतालले २५ प्रतिशतत बेर्ड छ्ट्याउनुपर्छ भन्ने सरकारले नीति बनाउँदा अस्पतालमा गैरकोभिड विरामीले प्राप्त गर्ने उपचार सेवा प्रभावित भयो । यता अस्पतालहरु पनि कोभिड अस्पतालका रुपमा पनि विकास हुन सकेनन् ।वीर अस्पताल, गंगालाल अस्पताल, शिक्षण अस्पताल लगायतमा कोरोना संक्रमितको संख्या बढेर पटक पटक बन्द भएर सेवा अवरोध हुने अवस्था बन्यो । तर शुक्रराज ट्रपिकल अस्पताल एक पटक पनि बन्द भएन । एकजना पनि स्वास्थकर्मी संक्रमति भएको छैन । त्यसो हुनुको एउटै कारण, त्यो अस्पताल यस्तै सरुवा रोगको उपचार गर्न भनेर बनाइएको हो ।अहिले हामीले कोभिड अस्पतालका लागि काठमाडौंमा चलिरहेका मेडिकल कलेजसँग समन्वय गर्नुपर्यो । उनीहरुको खर्च व्यहोरेर भए पनि मेडिकल कलेजहरुलाई पूर्णरुपमा कोभिड अस्पताल बनाउनु अपरिहार्य भएको छ । मेडिकल कलेजसँग सँगै अरु निजी अस्पताललाई पनि कोभिड अस्पताल बनाउनुपर्छ । मैले मेडिकल कलेजमा जोड दिनुको एउटा कारण उनीहरुसँग जनशक्ति पनि छ ।हामी अस्पताल भन्दै गर्दा जनमैत्री भन्छौँ वा अर्को भनेर भन्छौँ । त्यो अस्पतालको महत्व छ । तर त्यहाँ जनशक्ति नभएकाले आइसोलेशन बनाउन सकिए पनि अस्पतालको सेवा दिने कुरामा गाह्रो हुन्छ । त्यसैले कम्तिमा ६ महिनालाई निजी मेडिकल कलेज लिऊ र उनीहरुलाई भरथेग गर्ने पैसा पनि दिऊ । सरकारले व्यवस्थापन गरेपछि बिरामी भएका मानिसहरु तिनै अस्पतालमा जान्छन् । त्यहाँ आइसीयुको सेवा थपौँ । त्यो गर्दा काठमाडौंमा करिब ३ हजार  कोभिड विरामीलाई उपचार गर्ने बेड सजिलै पुग्छ । ३ हजार बेड पुग्दै गर्दा ३ सय आइसीयुको सेवा दिन सक्नेगरी तयारी गर्न सक्छौँ । यति गरेपछि आम मान्छे उपचार गर्न आउने र सबै खालको उपचार गर्न पाइने वीर, टिचिङजस्तो अस्पताललाई हामीले चलाइबस्नुपरेन, उनीहरुले प्रदान गरिरहेका बहुरोगका उपचार सेवाहरु आम जनताले ती अस्पतालबाट यथावत पाइरहन्छन् ।कम्तिमा ६ महिनालाई निजी मेडिकल कलेज लिऊ र उनीहरुलाई भरथेग गर्ने पैसा पनि दिऊ । सरकारले व्यवस्थापन गरेपछि बिरामी भएका मानिसहरु तिनै अस्पतालमा जान्छन् । त्यहाँ आइसीयुको सेवा थपौँ । त्यो गर्दा काठमाडौंमा करिब ३ हजार  कोभिड विरामीलाई उपचार गर्ने बेड सजिलै पुग्छ । ३ हजार बेड पुग्दै गर्दा ३ सय आइसीयुको सेवा दिन सक्नेगरी तयारी गर्न सक्छौँ । यति गरेपछि आम मान्छे उपचार गर्न आउने र सबै खालको उपचार गर्न पाइने वीर, टिचिङजस्तो अस्पताललाई हामीले चलाइबस्नुपरेन, उनीहरुले प्रदान गरिरहेका बहुरोगका उपचार सेवाहरु आम जनताले ती अस्पतालबाट यथावत पाइरहन्छन् ।अब प्रश्न उठ्न सक्छः संक्रमति बढ्दै गए र माथि उल्लेख गरिएका विधिले हामीले बनाएका कोभिड अस्पतालले पनि सेवा प्रदान गर्न नसक्ने अवस्था आयो भने के गर्ने ?त्यो बेलामा हामीले अरु अस्पतालहरुलाई पनि सरुवा रोगसम्बन्धी ठोस मापदण्ड बनाएर कोभिडको उपचारमा लगाउन सक्छौँ । उदहारणका रुपमा अहिले ह्याम्स अस्पताल नै हेरौँ । ह्याम्सले कोभिडको बिरामीलाई पनि आइसीयुमा राखेको छ । गैरकोभिडको पनि उपचार यथावत गरेको छ । त्यहाँ सरुवा रोगसम्बन्धी जानकार अनुप सुवेदी, रक्षा पाण्डेजस्ता अनुभवी र विज्ञ डाक्टर छन् । उनीहरुले संक्रमण नियन्त्रणका सा–सानो कुरामा पनि ध्यान पुर्याएका छन् ।त्यसै सरकारले त्यो मापदण्ड पुर्याएर वीर अस्पताल, टिचिङ अस्पतालजस्ता अरु सबै अस्पताललाई पनि कुनै पनि बेला कोभिडको उपचार गर्नुपर्ने अवस्था आउन सक्छ भन्ने हिसाबले तयारी अवस्थामा राख्नुपर्छ । त्यसका लागि आवश्यक प्रोटोकल तयार गर्ने, पूर्वाधारहरु थप्ने वा बदल्ने, काम गर्ने तरिकाहरुमा कोभिडको उपचारअनुकूलको बनाउने तथा आवश्यक सामग्रीहरुको जोहो गर्नुपर्छ ।अहिले स्थिति त्यति विषम् बनिसकेको छैन । यो स्थितिमा गैर कोभिड विरामीलाई उपचार गरिरहेका अस्पतालहरुमा कोभिडका विरामीहरु पठाउनुका सट्टा डेडिकेटड कोरोना अस्पतालहरुमै केन्द्रीत बनौँ । जस्तै, अहिले सशस्त्र प्रहरीको अस्पतालले पुरै कोभिडको मात्र सेवा दिन्छ । त्यस्तो कोभिडको मात्रै सेवा दिने अस्पताल बनाउनु अहिले खाँचो छ । ५– ६ सय बेड भएका नेपाल मेडिकल कलेज, किष्ट मेडिकल कलेज, काठमाडौं मेडिकल कलेजजस्ता मेडिकल कलेजसँग सम्झौता गरेर ६ महिना लिएर उनीहरुकै जनशक्ति प्रयोग गरेर ठूलो संख्यामा सेवा दिन सकिन्छ । पछि आउन सक्ने सम्भाव्य जोखिमको आँकलन गरेर एउटा विन्दु पछाडि सामान्य अस्पताललाई पनि कोभिडको उपचार गर्न सक्षम हुने गरी तयारी अवस्थामा राख्ने काम गर्यौं भने एउटा प्रणाली बन्छ । हामी व्यवस्थित रुपमा कोभिडको उपचार गर्न सक्ने हालतमा हुन्छौं ।मानौँ अहिले मलाई कोरोना पोजेटिभ भयो भनेर एडीएसटीले भन्यो । मेरो वडाको सरकार म कहाँ आइपुग्छ । ‘ल गगनजी तपाईंकोमा खुला कोठा छ, आइसोलेसनमा बस्न सकिने अवस्था छ भने तपाई आफ्नै कोठामा बस्नुहोस्’ भन्छ । मेरोमा त्यसरी बस्न सकिने प्रबन्ध गर्न सकिने भएकोले म आफ्नै कोठामा आइसोलेनमा बस्छु । उसले ‘तपाईलाई ज्वरो बढ्यो वा अन्य स्वास्थ्य समस्या देखापर्यो भने तुरुन्त सम्पर्कमा आउनुहोस्’ भन्छ । उनीहरुको सल्लाहअनुसार पनि मलाई कोरोनाको कुनै पनि लक्षण देखियो भनेर म सम्पर्कमा जोडिएपछि उपचारको लागि मलाई कोभिड अस्पताल लिएर जान्छ ।तर संक्रमणको आशंका गरिएका व्यक्ति त्यसरी घरमै अलग्गै खुला कोठामा बस्ने व्यवस्था छैन भने सरकारले तोकेको आइसोलेशनमा पठाउँछ । यो विधिको पालना गरेपछि कोरोनाको संक्रमण संक्रमित व्यक्तिबाट अरु स्वस्थ्य मानिसलाई सर्ने सम्भावना रहँदैन ।एउटा व्यवस्थित प्रणाली बनाइयो भने पो काठमाडौंमा १० हजार मान्छे नै संक्रमित भए पनि हामी व्यवस्थापन गर्न सक्छौं, समस्यालाई सहजै जित्न सक्छौँ । त्यसका लागि त मुख्य कुरा व्यवस्थित प्रणाली बनाउनु पर्यो । तर अहिले त्यो दिशामा काम भइरहेको देखिँदैन । काठमाडौंकै कुरा गर्दा स्थानीय निकाय  काठमाडौं महानगरपालिका एकापट्टी छन्, संघको मन्त्रालय एकापट्टी छ, प्रदेश सरकार अर्को पट्टी छ ।यसरी एउटा व्यवस्थित प्रणाली बनाइयो भने पो काठमाडौंमा १० हजार मान्छे नै संक्रमित भए पनि हामी व्यवस्थापन गर्न सक्छौं, समस्यालाई सहजै जित्न सक्छौँ । त्यसका लागि त मुख्य कुरा व्यवस्थित प्रणाली बनाउनु पर्यो । तर अहिले त्यो दिशामा काम भइरहेको देखिँदैन । काठमाडौंकै कुरा गर्दा स्थानीय निकाय  काठमाडौं महानगरपालिका एकापट्टी छन्, संघको मन्त्रालय एकापट्टी छ, प्रदेश सरकार अर्को पट्टी छ । यसले गर्दा समन्वय र तालमेल मिलाउन तथा एउटा व्यवस्थित प्रणालीको विकास गर्न समस्या भएको हो ।मूलतः यस्तो स्थिति पैदा हुनुका पछाडि नेतृत्वको अभाव देखियो । माथि मैले उल्लेख गरेका सबै कुरा गर्नका लागि राजनीतिक नेतृत्वले सबैको कुरा बुझेर यो दिशामा हिँडाउँछु र प्रतिकूल स्थितिलाई नियन्त्रणमा ल्याउँछु भन्ने हो । तर दुर्भाग्यवश,  राजनीतिक नेतृत्वले यो कुरालाई समग्र प्रणालीगत रुपमा बुझ्नै सकेन, उसले टुक्राटुक्रामा मात्रै बुझ्यो । अहिले मेरै निर्वाचन क्षेत्र (काठमाडौं निर्वाचन क्षेत्र नम्बर ४) मा कोही मान्छे आइसीयु नपाएर बसेको, कोही मान्छेलाई कन्ट्याक टे«सिङ गर्न ६ सात दिनसम्म नआएको भनेर सुनेको छु । यस्ता घटनाहरु म जताततै भेट्छु पनि । हाम्रो उच्चस्तरीय समन्वय समिति छ । सरकारका विभिन्न तह छन्, एउटै तहभित्र पनि विभिन्न मन्त्रालयमा पनि छन् । उनीहरुको कार्यक्षेत्र र जिम्मेवारी फरक छ । यिनीहरुबीच समन्वयको अभाव नहोस् भनेर एउटै गतिमा काम गर्न उच्चस्तरी समन्वय समिति बनाइएको हो ।  तर अहिलेकोकाम गराइ र भूमि का हेर्दा स्वतः प्रश्न उठ्छ ः साँच्चै नै त्यो छ त ?पछिल्लो निर्णय हेरौँ न – उपत्यकाका प्रमुख जिल्ला अधिकारीले निषेधाज्ञा जारी राख्ने निर्णय गर्यो । तर त्यसका विरुद्धमा नगरिपालिका फोरमले वक्तव्य निकालिरहेको छ । यसले के देखाउँछ भने, समन्वय निर्णयमा मात्र होइन, काममा पनि भएको छैन ।काठमाडौंको कोरोना कसरी नियन्त्रण गर्ने भन्ने कुरा प्रणालीगत दृष्टिकोणको आधारबाट हेरिएको हुन्थ्यो हो भने कसको भागमा के काम भन्ने प्रष्ट हुन्थ्यो । जसको भागमा जे काम पर्छ त्यो काम गर्न स्रोत चाहिन्छ । केन्द्रीय सरकारले स्रोतको व्यवस्था गरिदिने हो । तर अहिले त्यो भइरहेको छैन । यहाँ सबै कुरा हेर्दै कतातिर जाने, कसरी जाने र कुन तरिकाले जाने भन्नेमा सरकार अलमलमा छ । कसरी यो लडाइँलाई अगाडि बढाउने भन्नेबारेमा पनि चाहिने गम्भीरता र सोच नेतृत्वमा पटकै देखेको छैन । लहडमा निर्णय गरिन्छ अनि समन्वय र बुझाइको अभाव छ । यसले गर्दा समस्या खडा भइरहेको छ ।काठमाडौंको कोरोना कसरी नियन्त्रण गर्ने भन्ने कुरा प्रणालीगत दृष्टिकोणको आधारबाट हेरिएको हुन्थ्यो हो भने कसको भागमा के काम भन्ने प्रष्ट हुन्थ्यो । जसको भागमा जे काम पर्छ त्यो काम गर्न स्रोत चाहिन्छ । केन्द्रीय सरकारले स्रोतको व्यवस्था गरिदिने हो । तर अहिले त्यो भइरहेको छैन । यहाँ सबै कुरा हेर्दै कतातिर जाने, कसरी जाने र कुन तरिकाले जाने भन्नेमा सरकार अलमलमा छ ।अप्ठ्यारो त भइसक्यो तर अझै पनि समय छ ।  अहिले पनि एक पटक सम्हालिएर अबको दुई महिनापछि के हुन्छ भनेर काम गर्न सक्नुपर्छ । जस्तो, हामीले काठमाडौं उपत्यकामा निषेधाज्ञा थप्यौं अब एक हप्तापछि के हुन्छ ? ३ हप्ता निषेधाज्ञा थपेर फरक के गरौँ ? संक्रमण बढेकाले स्वास्थ्य पूर्वाधार बढाउन निषेधाज्ञा गरौँ भनेर एउटा दिशाका लागि काम गर्ने हो । यहाँ त काम गराइनै दिशाविहीन भयो । समस्या त्यहाँ भयो । कतातिर हो ? राजनीतिक नेतृत्व यसबाट निरपेक्ष हुन खाजेको जस्तो भान हुन थालेको छ । किनभने सिडिओ भनेको गृहमन्त्रालयको कर्मचारी हो । काठमाडौंको सिडिओले बसेर निर्णय गरेर निषेधाज्ञा लगाएर हुन्छ ? यसको नेतृत्व स्वास्थ्य मन्त्रालयले गर्नुपर्ने हो, तर यो समग्र परिदृश्यमा खै कहाँ छ स्वास्थ्य मन्त्रालय ?सरकारले यस्तो बेलामा नागरिकसँग संवाद गर्न सक्नुपर्छ । मैले यो यो काम गरिरहेको छु, मेरो गति यो हो, मेरो दिशा यो हो, यसरी गरिरहेको छु भन्नेबारे नागरिकसँग निरन्तर संवादमार्फत् बतायो भने नागरिकले सरकारले के गरिरहेको छ र कोरोना नियन्त्रणका लागि कतातिर जान खोजेको भनेर सहज ढंगले बुझ्छन् र सँगसँगै साथ पनि दिन्छन् । तर गर्नैपर्ने त्यो काम भइरहेको छैन ।आगमी दिनमा चाल्नुपर्ने ४ कदमहरुपहिलो कुरा – सरकारले निषेधाज्ञा लगाएको छ तर आफूले गर्नुपर्ने केही पनि काम गरेको छैन भन्ने नागरिकमा प्रभाव परेको छ । सरकारले हामीलाई घरमा राख्ने सबैभन्दा सजिलो बाटो रोजेको छ । यसले गर्दा सरकारले आफूले केही पनि गरेको छैन भन्ने आम जनतामा परेको छ । सरकार वा जिम्मेवार निकायले जनतालाई पीरमर्का र अप्ठ्यारो परेको अनुभूति मैले गरिरहेको छु, मेरो दृष्टिकोण यो हो, मलाई गाह्रो भएको छ भन्ने कुरा बुझायो भने नागरिकले मजाले बुझ्छ ।दोस्रो कुरा– बन्दाबन्दी निषेधाज्ञा सरकारसँग भएको सबैभन्दा कठोर हतियार हो । यो हतियारको प्रयोग एकदम विवेक पुर्याएर गर्नुपर्छ । यसको अन्नतकालसम्म प्रयोग गर्न पनि सकिँदैन र गर्नु पनि हुँदैन । अत्यावश्यक र विकल्परहित अवस्थामा  यो प्रयोग गर्नुपर्दा यसबाट लाभ लिन जान्नुपर्छ, सक्नुपर्छ । लाभ लिन सकेन भने अलिपछाडि यो आफैलाई बज्रपात हुन्छ । विकल्पहीन रुपमा बन्दाबन्दी र निषेधाज्ञाको प्रयोग हुँदा जनतामा निराशा र क्रोधको स्थिति पैदा गराउँछ ।तेस्रो कुरा – यसले यतिधरै आर्थिक र सामाजिक प्रभाव परिसक्यो । त्यो आर्थिक र सामाजिक प्रभावको सम्बोधन गर्ने गरी सँगसँगै आएनौँ भने मान्छेलाई अलि पछाडि स्वास्थ्यका कुरा गौण लाग्न थाल्छन् । त्यो कुरा पनि सँगसँगै लिएर जानुपर्ने हुन्छ ।चौँथो कुरा – हामी नागरिकले यो लडाइँमा सरकारले सही दिशामा काम गरेन पनि भन्यौं । सरकारको गति पनि भएन, मति पनि भएन । गति र मति दुबै ठीक छैन भन्यौं । तर गति र मति ठीक  नभएको सरकारलाई अब निरन्तर प्रश्न, खबदारी, आलोचना र दवाब सिर्जना गरेर ठीक ठाउँमा ल्याउनु जरुरी छ । यो क्रममा हामी के कुरा नभुलौ्र भने यो लडाइँ सरकार  वा राज्यसत्ता एक्लैले मात्रै लडेर पार पाइने लडाइँ होइन । यसमा आम नागरिकको पनि सक्रिय सहभागिता, सहयोग र उच्चतम अनुशासनको भूमिका महत्वपूर्ण हुन्छ । हामी आफैं जनस्वास्थ्यका नियमहरुको कठोर पालना गर्न सकेनौं र स्वअनुशासनमा बसेनौँ भने जस्तोसुकै सरकारले तथा उसको जतिसुकै प्रभावकारी कदमहरुले पनि यो समस्यालाई नियन्त्रण गर्न सकिँदैन । स्वअनुशासनमा बस्ने कुरामा हामीले अलि लत्ता छाडेकै हौं । काठमाडौंमा कोरोना संक्रमित कम हुँदै गर्दा थोरै खुकुलो हुँदा हामी जनस्वास्थ्यका नियमहरुको पालना गर्न त्यति ध्यान दिँदैनौं । हाम्रा गतिविधि र व्यवहारले हामी  कोरोनाभन्दा पनि प्रहरीसँग डराएको जस्तो प्रतीत हुन्छ  ।गति र मति ठीक  नभएको सरकारलाई अब निरन्तर प्रश्न, खबदारी, आलोचना र दवाब सिर्जना गरेर ठीक ठाउँमा ल्याउनु जरुरी छ । यो क्रममा हामी के कुरा नभुलौ| भने यो लडाइँ सरकार  वा राज्यसत्ता एक्लैले मात्रै लडेर पार पाइने लडाइँ होइन । यसमा आम नागरिकको पनि सक्रिय सहभागिता, सहयोग र उच्चतम अनुशासनको भूमिका महत्वपूर्ण हुन्छ । हामी आफैं जनस्वास्थ्यका नियमहरुको कठोर पालना गर्न सकेनौं र स्वअनुशासनमा बसेनौँ भने जस्तोसुकै सरकारले तथा उसको जतिसुकै प्रभावकारी कदमहरुले पनि यो समस्यालाई नियन्त्रण गर्न सकिँदैन ।सरकार एकतातिर सुझ्बुझ पुर्याउँदैन, हामी आम नागरिक स्वअनुशासनमा । सरकारले सुझ्बुझ पुर्याउँदैन भन्ने कुरा विहान सीमित समयमा पसल खोल्ने निर्णय गरेर  भीडभाड गराएको कुराले थप पुष्टि गरेको छ । हामी आम मानिस पनि प्रहरी प्रशासनको उपस्थिति देखियो भने मास्क लगाउछौँ, नत्र मास्क लगाउन गाह्रो मान्छौं । सार्वजनिक स्थानहरुमा अनिवार्यतः लगाइबस्नुपर्ने मास्क वरिपरि प्रहरी छैन वा आलोचना गरिदिने मानिस छैन भने हामी खोलिहाल्छौँ । सार्वजनिक स्थानहरुम कम्तिमा ६ फीटको दूरी कायम गर्नुपर्ने जनस्वास्थ्यको नियमलाई वेवास्ता गरेर भीड खडा गर्छौं । हामीले ख्याल गर्नैपर्ने कुरा के हो भने कोरोनाविरुद्धको लडाइँ जित्नका लागि जनस्वास्थ्यका नियमहरुको कठोर पालना गर्नैपर्ने कुरालाई बोझ ठान्यौं र स्वअनुशासनको पाटोमा हामी इमान्दार भएर काम गरेनौँ भने पनि यो लडाइँ  जित्न सकिँदैन ।प्रधानमन्त्रीमा नेतृत्वकलाको अभावराजनीतिक नेतृत्वमा कोरोनाभाइरसविरुद्धको लडाइँका सन्दर्भमा दिशाविहीनता छ । प्रधानमन्त्रीले ७ सय ६० वटा सरकारलाई एकै ठाउँमा लिएर हाम्रो लडाइँको दिशा यो हो, यसरी जान्छौँ भनेर पाँच महिनाको योजना दिनुपर्थ्यो ।समन्वय गर्नुपर्यो, त्यो अनुसारको चेनअफ कमान्ड निर्माण गर्नुपर्यो । त्यो अनुसार आफ्नो योजनामा काम गर्दै गएर नागरिकसँग संवाद गर्नुपर्यो । नागरिकसँग संवाद गरिसकेपछि नागरिकले पनि मद्दत गर्नुपर्यो । यति कुरा गरियो भने बल्ल हामी ठीक ठाउँमा पुग्छौँ र कोरोनाभाइरसविरुद्धको महालडाइँमा विजयी हुन सक्छौं ।अझै भारतबाट मान्छे आउँछन् कि, खाडीबाट मान्छे आउछन् कि, नेपालका मान्छेको आवतजावत के हुन्छ, आर्थिक समस्या पर्दा के हुन्छ भन्ने सबै कुराको अनुमान अहिले नै गर्नुपर्छ । त्यसको विश्लेषण गरेर कम्तिमा ५ महिनामा मेरो जाने गति र दिशा यो भन्ने तय गरिनु पर्छ । कहिलेकाही स्थिति भनेको वा सोचेको जस्तो नहोला तर त्यसको सही दिशा राजनीतिक नेतृत्वले खोज्नुपर्यो ।त्यसआधारमा समन्वय गर्नुपर्यो, त्यो अनुसारको चेनअफ कमान्ड निर्माण गर्नुपर्यो । त्यो अनुसार आफ्नो योजनामा काम गर्दै गएर नागरिकसँग संवाद गर्नुपर्यो । नागरिकसँग संवाद गरिसकेपछि नागरिकले पनि मद्दत गर्नुपर्यो । यति कुरा गरियो भने बल्ल हामी ठीक ठाउँमा पुग्छौँ र कोरोनाभाइरसविरुद्धको महालडाइँमा विजयी हुन सक्छौं ।(पूर्वस्वाथ्यमन्त्री गगन थापासँग रातोपाटीका लागि लोकेन्द्र भट्टले गरेको कुराकानीमा आधारित सामग्री)#कोरोनाभाइरस