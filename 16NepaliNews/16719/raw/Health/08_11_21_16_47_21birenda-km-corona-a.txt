 नेपालसहित विश्वमै महामारीका रूपमा फैलिएको कोरोनाबाट म पनि अछुतो रहन सकिनँ । ‘कोरोना त केही होइन, त्यही रुघाखोकी जस्तै त हो नि, लागिहाल्यो भने बेसारपानी खाने, ठीक भइहाल्छ । अनावश्यक हल्ला फैलाइँदैछ ।  यो सबै नेताहरुको खेल हो । कमिसन खाने बाटो बनाएका हुन् नेताहरुले ! मेडिकल माफियाहरुले फैलाएको रोग हो !’ भन्ने कुराबाट म पनि  भ्रममा रहेछु । त्यस्तो रहेनछ  ।  आफूलाई नपरेसम्म चेत आउने रहेनछ ।सुरुको लकडाउनमा काठमाडौँमै थुनिएर होला आन्तरिक हवाई सेवा खुलेपछि उपत्यका बाहिर जान निकै इच्छा थियो । अफिसकै कामको सिलसिलामा असोज २१ गते विराटनगर गएँ । एक हप्ता प्रदेश १ मै बस्ने र धेरै साथीभाइ भेट्ने योजना थियो । भौतिक दूरी र स्वास्थ्य सुरक्षा अपनाउन म सदैव सचेत थिएँ । छिन छिनमै सेनिटाइजर  साबुन पानीले हात धुने गर्थें । चार्को घाम र गर्मीमा तातोपानी पिएको देख्दा अरूले खिसी पनि गर्थे । तर मलाई भने कोरोना सङ्क्रमित हुनबाट बच्नु थियो ।  “अब त लकडाउन छैन मास्क किन लगाउनु र ?” भन्नेहरुको जमात पनि कम थिएन । यतिको सावधानी अपनाउँदा अपनाउँदै पनि कात्तिक १ गते म पनि सङ्क्रमित भएँ ।विराटनगर स्थित होटल बिगमा मेरो बसाइ थियो । दिनभरी विभिन्न काममा बाहिर गए पनि राति फर्किएर सुत्थेँ । २० किलोमिटरको दूरी सुनसरीमा आफ्नै घर भए गइनँ ।  किनभने घरमा भाइका साना बच्चा छन् । बाहिरफेर हिँडिरहने हुनाले मबाट घरमा कसैलाई सङ्क्रमण हुन्छ कि भन्ने डर थियो ।दुर्भाग्यवस असोज २९ गते एक्कासि मलाई थाकेको अनुभव भयो । त्यो समय विराटनगरदेखि बिर्तामोड, धरान, भेडेटारसम्म गएको थिएँ । त्यही धपेडीले भन्ने लाग्यो ।  काठमाडौँ बसेको बानी, यताको गर्मी र गाडीको एसीले त्यतिकै पनि ज्वरो आउने त हो भन्ने पनि थियो । अरू  दिनको तुलनामा त्यो दिन अझै बढी तनाव भयो । टाउको दुख्ने, पसिना आउने समस्या बढ्दै गयो । त्यसपछि मलाई पक्कै कोरोना नै भएको महसुस भयो ।१० बजेपछि अस्पतालबाट “तपाईंको रिपोर्ट पोजेटिभ छ, बढी समस्या छ भने अस्पताल भर्ना हुनु होला, नभए घरमै अराम गर्नुस् ।” भनेर फोन आयो ।  त्यसपछि उताबाट अवाज अयो,  “तपाईंको मोबाइल एसएमएसमा केही औषधिको नाम पठाएका छौँ,  मगाएर खानुस् है ।” भनेर फोन काटियो ।   कात्तिक १ गते बिहान ९ः३० बजे बुद्ध एयरको फ्लाइटबाट सीधै काठमाडौँ फर्कें ।  एयरपोर्टबाट सीधै अस्पताल गई स्वाब दिएर घर पुगेँ । घरमा मैले भनिसकेको हुनाले मेरो लागि छुटै कोठाको व्यवस्था भइसकेको थियो । दुवैतिर झ्याल ढोका भएको बैठक कोठामा एकान्तबास बसेँ । श्रीमतीले आवश्यक सबै व्यवस्था गरिदिएकी थिइन् । पछिल्लो १० दिनदेखि बाहिर रहेकाले छोरीलाई भेट्न निकै मन थियो तर एकान्तवासमा बस्नु मेरो बाध्यता थियो ।सुरुवाती लकडाउनका बेला नेपाल पत्रकार महासङ्घले आयोजना गरेको पीसीआर परीक्षणदेखि अहिलेसम्म चौथो पटक परीक्षणका लागि स्वाब दिइएको थिएँ । ११ चैतदेखि देशमा लकडाउन भएको थियो ।  त्यति बेलादेखि नै कोरोनाबारे रिपोर्टिङ,  टेलिभिजन बहस आदि काममा सक्रिय नै थिएँ ।  चीनको उहानबाट विद्यार्थीहरु ल्याएर राख्नका लागि बनाइएको खरिपाटी क्वारेन्टाइनको समयमा सबैमा धेरै त्रास थियो । तर अहिले जताततै घरमै रहेको आइसोलेसन भएको अवस्थामा त्यसको पाँच प्रतिशत पनि त्रास छैन । त्यतिबेला मान्छे डराउँथे । तर अवस्था अहिले फरक छ ।शनिबारको दिन र दसैँको रौनक भएर होला बजारमा चहलपहल निकै देखिन्थ्यो । विराटनगरदेखि काठमाडौँसम्ममा उस्तै चहलपहल थियो । तर आफूलाई भने शारीरमा तनाव थियो भने हल्का टाउको दुखिरहेको थियो । खुट्टा गलेका थिए । श्रीमतीको हातबाट काढा पिए खासै स्वाद आएन । त्यस दिन त्यत्तिकै बित्यो ।भोलिपल्ट १० बजे रिपोर्ट आउने कुरा थियो । स्वाब दिएको दोस्रो दिन बिहान उठ्दा गाह्रो भयो । टाउको र जिउ दुखाइ क्रमशः बढ्दै गयो ।  टिभी, मोबाइल, ल्यापटप खोल्नै मन लागेन । खाना त हेर्न पनि मन लागेन ।  फोन आयो भने पनि इरिटेड हुथ्यो, उठाउन मन लाग्दैनथ्यो । १० बजेपछि अस्पतालबाट “तपाईंको रिपोर्ट पोजेटिभ छ, बढी समस्या छ भने अस्पताल भर्ना हुनु होला, नभए घरमै अराम गर्नुस् ।” भनेर फोन आयो ।  त्यसपछि उताबाट अवाज अयो,  “तपाईंको मोबाइल एसएमएसमा केही औषधिको नाम पठाएका छौँ,  मगाएर खानुस् है ।” भनेर फोन काटियो ।   एक्कासि तनाव बढ्यो । म्यासेन्जरको फैमली ग्रुपमा आफू सङ्क्रमित भएको म्यासेज छाडेँ । मोबाइल साइलेन्ट गरे र सुत्ने प्रयास गरेँ । निन्द्रा लागेन । एकातिर मनमा यो कुरा सार्वजनिक त गर्नै पारो भन्ने हुन्थ्यो भने अर्कोतिर होस् नगरौँ भन्ने पनि भयो । कोरोनालाई त्यति धेरै हलुका रूपमा लिनुहुँदैन भन्ने मनले भन्थ्यो तर कतै कुनै जटिल समस्या नै भयो भने के गर्ने ? लगायतका कुरा मनमा खेलिरहे । एकखालको बेचैनी र छटपटी बढी रह्यो ।ज्वरो आउने, टाउको दुख्ने र जिउ अत्यधिक दुख्ने थियो । श्वास प्रश्वासमा समस्या नभएकाले धेरै आत्तिन नहुने सल्लाह डाक्टरहरुको थियो । तर दुखाइ कति थियो भने मर्छु कि भन्नेसम्म लागेको थियो ।खाना खाने मनै भएन । बेसारपानी र काढा, खान सक्छु कि भनेर गिलासमा लिएँ । निल्न निकै गाह्रो भयो तर जसोतसो खाएँ । स्वास्थ्यकर्मी समेत रहेका मेरा एकजना भाइ महेशले केही औषधि दिए तर घट्नुको साटो ज्वरो झन् बढ्दै गयो । आँखाका दानासमेत निकै जोडतोडले दुख्न थाले । यति धेरै दुख्यो, अब चाहिँ आँखा फुटेर बाहिर निस्कन्छन् जस्तै भयो । खुट्टा पनि दुखिरेहका थिए । शरीरले निकै थकान महसुस गरिरहेको थियो । जसोतसो निदाएछु । त्यो रात जसोतसो बित्यो । भोलिपल्टदेखि ज्वरोले अर्कै रूप लियो । औषधि खाँदा ठीक हुने, एक छिनपछि फेरि आउने ।बिहान उठ्दा ६ बज्नै लागेको थियो । झन् धेरै गाह्रो भयो । बेडमा छटपटाइरहेँ । केही डाक्टरहरुलाई टेलिफोन गरेर जानकारी गराएँ । प्रायः डाक्टरहरुले श्वास–प्रश्वासमा केही समस्या छ कि भनेर सोध्नु हुन्थ्यो । तर मलाई श्वास–प्रश्वासमा त्यस्तो केही समस्या थिएन ।  ज्वरो आउने, टाउको दुख्ने र जिउ अत्यधिक दुख्ने थियो । श्वास प्रश्वासमा समस्या नभएकाले धेरै आत्तिन नहुने सल्लाह डाक्टरहरुको थियो । तर दुखाइ कति थियो भने मर्छु कि भन्नेसम्म लागेको थियो ।रिपोर्ट पोजिटिभ आएपछि मान्छे आतिन्छ भन्ने सबैको अनुमान हुने रहेछ । तर म आत्तिइनँ । माथि बस्ने घरबेटी अङ्कललाई फोन गरेर आफू सङ्क्रमित भएको जानकारी गराएँ । “केही छैन बरु एकान्त बस्नु, दसैँको मुखमै आएर तपाईंलाई के दसा लाग्यो होला” भन्दै फोन काट्नुभयो । मेरी छोरी र उनकी नातिनी निकै मिल्ने साथी, सधैँ सँगै खेल्ने, एक्कासि उनकी नातिनी तल आउन छाडी । मेरी छोरी पनि बाहिर निस्किन छाडी । छेउछाउकाले मेरा परिवारका सदस्यहरुसँग टाढैबाट पनि बोल्न नचाहने ।  मानाँै हामी सबै जना सङ्क्रमित भएजस्तो, आमने सामने भइहाल्यो भने ठ्यक्कै फर्किहाल्ने ।त्यतिबेलासम्ममा मैले फेसबुकको माध्यमबाट आफू सङ्क्रमित भएको कुरा सार्वजनिक गरिसकेको थिएँ । मेरा घर (सुनसरी) बाट तान्तार फोन आइरहेको थियो । त्यो अवधिमा समाजलाई पनि चिन्ने मौका पाएँ । मेरा मामाहरु पनि फरक व्यवहार देखाउन थाल्नुभयो । म घरपुग्दा लाइन लागेर मलाई भेट्न आउनेहरु समेतको व्यवहारमा परिवर्तन आयो । मलाई समाजप्रति पनि घृणा लाग्न थाल्यो । तर के गर्नु हाम्रो समाज नै यस्तै रहेको छ भनेर चित्त बुझाएँ ।  दुई बजे राति निद्रा खुलेपछि मोबाइलमा हेर्छु असङ्ख्य मिसकल तथा म्यासेन्जरमा सुझावहरु आएका छन् । तातोपानी, बेसार, गुर्जो, केके रे, के के । मनमा एउटा कुरा फेरि खेल्न थाल्यो, “एउटा समाज छ, जो सुनसरी जहाँका व्यक्तिहरुले मेरो परिवारलाई समेत अपवित्र नजरले हेर्दैछन् तर अर्को समाजले मलाई यसरी सुझाव दिँदैछन् । सायद दुनियाँ यसैलाई भनिन्छ होला ।”टाउको दुख्ने, पेट दुख्ने, आँखा दुख्ने, कान दुख्ने, घाँटी दुख्ने र ज्वरो लाग्ने÷छुट्ने क्रम लगातार ५ दिनसम्म चलेपछि  फेरि सुख्खा खोकीको क्रम सुरु भयो । त्यस्तो खोकी जीवनमै अहिलेसम्म मलाई कहिले भएको थिएन । खोकी सुरु भएपछि लगातार लागि रहने । छाती नै फाटिएला र टाउको फुट्ला जस्तो महसुस् हुने । यस्तो क्रम लगातार ५ दिनसम्म जारी रहयो । बीचमा के–के औषधिहरु खाएँ । त्यो आफूलाई नै थाह छैन । अहिले कमजोरी बाहेक खासै कुनै समस्या छ जस्तो लाग्दैन । कोरोनालाई जितेको मनबाटै महसुस भइरहेकेको छ । १५ औँ दिनमा फेरि परीक्षणका लागि दिएको रिपोर्टको नतिजा नेगेटिभ आएको छ । खुसी लागेको छ । तर ती १४ दिनहरु सम्झँदा अझै पनि तनाव हुन्छ । यहीबीचमा नेपालीहरुको महान पर्व विजयादशमी पनि सक्यो । सङ्क्रमितका रूपमा एउटा कोठामै सीमित भएर दसैँलाई बिदा गरियो । फेसबुकमा अरूले राखेको फोटोहरुले नै रमाएँ । होम आइसोलेसनमा बस्दा शुभेच्छु साथीहरुको फोन धेरै आए । कतिको उठाइयो,  कतिको उठाइएन । प्रधानमन्त्रीको सचिवालय र प्रदेश १ स्थित मुख्यमन्त्रीको सचिवालयले सबैभन्दा बढी चासो लिएको पाएँ ।  नेपाल पत्रकार महासङ्घको काठमाडौँ समिति, उपत्यका समिति र केन्द्र समितिको तर्फबाट सदैव सम्पर्कमै रहियो । मन्त्री,  पूर्वमन्त्री, सांसदहरु, उद्योगी, व्यवसायी, बैङ्कर, पत्रकार, अन्य पारिवारिक नातागोता, साथीभाइ, आफन्त धेरैले सम्झिनुभयो ।  तातोपानी बेसार खानू, गुर्जोको रस, मह, तुलसी, आदुवाको रस, बाफ लिनु र नआत्तिनु प्रायः सबैको सुझाव थियो ।अन्त्यमा यति अवश्य भन्छु, यस्तो रोग अरू कसैलाई नलागोस् । समाजमा भनिए झैँ कोरोनालाई त्यति धेरै हलुका लिनुहुँदैन भन्ने मैले बुझेको छु । कहीँ जाँदा पनि विशेष सुरक्षा सतर्कता अपनाएकै हो । कहीँकतै आफ्नै कमजोरीले कोरोना लाग्यो भन्ने मलाई लागेको छ । मृत्युका मुखबाट जोगिएर अर्को जन्म पाउको जस्तो अनुभूति हुन्छ । अहिलेलाई म यति भन्छु– कोरोना केही पनि होइन नभनौँ । सतर्क रहौँ तर नआत्तिऔँ ।सुझाव दिनेहरुले जेजस्तो भने पनि आफ्नो पीडा अझै पनि आफैलाई याद छ । १३÷१४ दिनको कठिन र पीडादायक सङ्घर्षपछि अन्ततः कोरोनालाई जितेको छु । मेरा लागि ठूला डाक्टर मेरी पत्नी शिला र भाइ महेश हुन् । उनीहरुले कुन–कुन दबाई दिए, कुनकुन खाएँ त्यो उनीहरुलाई नै थाह छ । तर उनीहरुको दबाइको परिणाम हो म सङ्क्रमणमुक्त भएको छु ।व्यक्तिगत रूपमा फोनमार्फत सुझावसहित हौसला दिने मन्त्रीज्यूहरु प्रदीप ज्ञवाली, पार्वत गुरुङ, रामेश्वरराय यादवसहित नेताज्यू माधवकुमार नेपाल, उपेन्द्र यादव, विजयकुमार गच्छदार, शेखर कोइराला, लालबाबु पण्डित, ज्ञानेन्द्रबहादुर कार्की, रेणु यादव, भीम आचार्य र आदरणीय सीताराम मेहताको स्नेहपूर्ण फोन व्यवहार अवश्य पनि मलाई सदैव याद रहनेछ ।त्यसैगरी महासङ्घ अध्यक्ष गोविन्द आचार्य, पूर्वअध्यक्ष धर्मेन्द्र झा, महासचिव रमेश विष्ट, प्रदेश २ स्थित सांसद उपेन्द्र महतो, वरिष्ठ अधिवक्ता दिनेश त्रिपाठी, राजेश अहिराज, गणेश मण्डलको फोन सुझाव र स्नेह व्यवहारलाई पनि बिर्सन सक्दिनँ । त्यस्तै सार्वजनिक रूपमा फेसबुकमार्फत सुझाव र आत्मबलसहित मेरो स्वस्थ्य लाभको कामना गरिदिनुहुने सम्पूर्णप्रति अभारी त रहने नै छु ।अन्त्यमा यति अवश्य भन्छु, यस्तो रोग अरू कसैलाई नलागोस् । समाजमा भनिए झैँ कोरोनालाई त्यति धेरै हलुका लिनुहुँदैन भन्ने मैले बुझेको छु । कहीँ जाँदा पनि विशेष सुरक्षा सतर्कता अपनाएकै हो । कहीँकतै आफ्नै कमजोरीले कोरोना लाग्यो भन्ने मलाई लागेको छ । मृत्युका मुखबाट जोगिएर अर्को जन्म पाउको जस्तो अनुभूति हुन्छ । अहिलेलाई म यति भन्छु– कोरोना केही पनि होइन नभनौँ । सतर्क रहौँ तर नआत्तिऔँ ।(कोराना सङ्क्रमित भएर निको भएका पत्रकार वीरेन्द्र केएम नागरिक टाइम्सका सम्पादक हुन् ।)