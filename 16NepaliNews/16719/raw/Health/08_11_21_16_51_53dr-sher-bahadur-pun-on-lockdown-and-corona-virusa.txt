हामीले कोरोना सङ्कट बेहोरेको ६ महिना भइसक्यो । कोरोना भाइरस रोकथाम तथा नियन्त्रणका लागि यो विचमा पटक पटक लकडाउन तथा निषेधाज्ञा जस्ता विधिहरुको अभ्यास पनि गरियो । तर पनि कोरोना संक्रमण कम हुन सकिरहेको छैन । यो हामी सबैको साझा चिन्ताको विषय बनेको छ ।कोरोनासंक्रमण बढिरहेको अहिलेको अवस्थामा पर्याप्त मात्रामा आइसोलेशन छैन । होम आइसोलेसन भनेर धेरै संक्रमितहरु घरमा बसेका छन् । धेरै ठाउँमा समुदाय तहमा आइसोलेशन पनि बनाइएको छैन । अपवाद स्वरुप कतिपय ठाउँमा बनाएपनि त्यो पर्याप्त हुन सकेको छैन । संक्रमण रोकथाम तथा नियन्त्रणका लागि भ्याक्सिन पनि आइनसकेको र संक्रमण बढिरहेको सन्र्दभमा यसलाई नियन्त्रणका लागि अब एउटा महाअभियान सुरु गर्न आवश्यक छ ।जनस्वास्थ्यका मापदण्ड सुनाउनेभन्दा अभ्यासमा जोड दिऔँजनस्वास्थ्यका यी नियमहरु पालना गरौँ भनेर हामी चिकित्सकहरु पनि करायौँ,  मिडियाहरु पनि कराइरहेका छन् । तर सर्वसाधरणले हामीले भनेको किन मानिरहेका छैनन् भनेर हामीले कहिले पनि बुझ्न प्रयास गरेका छैनौँ । कोरोनाको समस्यासँगै अहिले अर्को समस्या पनि आएको छ । अहिले एकथरी समूह ‘कोरोनाभाइरस नै छैन, यो केही पनि होइन’ भनेर प्रचार गर्न थालेका छन् । हामीले जनस्वास्थ्यका मापदण्ड पालना गरौँ भनेर जति घाँटी दुख्ने गरी कराएपनि यदी त्यो समूह बलियो बन्दै गयो भने विस्तारै हामी असफल भएर जान्छौँ । त्यसकारण पनि हामीले अब एउटा जनचेतनाको महाअभियान सुरु गर्ने आवश्यकता परेको छ । सर्वसाधारणमा मास्क लगाऔँ, हात सफा गरौँ, दुरी कायम गरौँ भन्ने विश्वास गराउने खालको एउटा महाअभियान सुरु गर्न आवश्यक छ ।अहिले यति धेरै विज्ञ निस्किएका छन् कि सर्वसाधारणले कुन विज्ञका कुरा सुन्ने ? कुन विज्ञका कुरा पत्याउने ? सामान्य विषय पढेका र अन्य विषयमा डाक्टरी गरेका समेत कोरोनाका बारेमा बोल्न थालेका छन् । पहिला यो क्षेत्रमा काम नगरेका इन्जिनियर डाक्टर सबै बोल्न थालेका छन् । कहाँ कस्को र कस्तो कुरा सुन्ने भनेर विचरा नागरिक नै अलमलको अवस्थामा पुगेका छन् । कतिपय त गलत भ्रामक कुराहरु खोज्दै जाने र गलत प्रमाणित गर्न खोज्ने गरेका छन् ।महाअभियानको लागि कोसँग कसरी हातेमालो गर्नुपर्ने हो, त्यसको योजना बनाउन सकिन्छ । विश्वका केही देशमा त यसका लागि व्यापक मात्रामा स्वयंसेवकहरु परिचालन भएका छन्ु । जस्तो थाइल्याण्डमा जनचेतना जगाउनका लागि मात्रै १० लाख हाराहारी स्वयम्सेवक गाउँ गाउँमा खटाइएको छ । उनीहरुले घर घरमा गएर राम्रोसँग सम्झाउने बुझाँउने गर्दा रहेछन् । अहिले थाइल्याण्डमा कोरोनासंक्रमणको केस अरु देशमा जस्तो धेरै फैलन पाएको छैन । यहाँ पनि कतै सर्वसाधारणलाई हामीले बुझाउन नसकेको त हैन ? एकातिर कोरोना भाइरस भन्ने कुरा हावा कुरा हो, भाइरस कहाँ छ ? भन्ने समूह पनि आएको छ । उनीहरुको भनाइले मानिसको मन जित्न सक्यो भने हाम्रो प्रयास अझ कमजोर भएर जानेछ । हामी स्वास्थ्यकर्मी संक्रमण नफैलिओस् भनेर सोच्छौँ, धेरै मानिसमा क्षति नपुगोस् भनेर हामी लागिरहेका हुन्छौँ । तर, हाम्रो आवाज कमजोर हुँदै गयो र उहाँहरुको आवाज बलियो हुँदै गयो भने परिस्थिति झन्–झन् गाह्रो भएर जान्छ ।अहिले यति धेरै विज्ञ निस्किएका छन् कि सर्वसाधारणले कुन विज्ञका कुरा सुन्ने ? कुन विज्ञका कुरा पत्याउने ? सामान्य विषय पढेका र अन्य विषयमा डाक्टरी गरेका समेत कोरोनाका बारेमा बोल्न थालेका छन् । पहिला यो क्षेत्रमा काम नगरेका इन्जिनियर डाक्टर सबै बोल्न थालेका छन् । कहाँ कस्को र कस्तो कुरा सुन्ने भनेर विचरा नागरिक नै अलमलको अवस्थामा पुगेका छन् । कतिपय त गलत भ्रामक कुराहरु खोज्दै जाने र गलत प्रमाणित गर्न खोज्ने गरेका छन् ।हामीले धरै अगाडिबाट नै जनचेतनाको महाअभियान ल्याउनुपर्ने हो तर हामी अरु अरु उपायमा बढी अल्मलियौँ कि ? लकडाउन गरेको छ, अब कम भइहाल्छ भन्नेमा मात्र केन्द्रीत भयौँ कि ? कोरोनाबाट जोगिन यस्तो–यस्तो गरौँ भनेर विभिन्न माध्यमबाट त भनियो तर जनताकोमा पुगेर व्यवहारिकरुपमा अभ्यास गराउँदै महाअभियानको रुपमा अघि जान सकेनौँ ।अब जनचेतनाको महाअभियानमा देशका समान्य वर्गदेखि माथिल्लो तहमा व्यक्तिहरु सहभागी हुन जरुरी छ । जसमा कलाकारहरु, राजनीतिक दलका नेता, कार्यकर्ताहरु, स्थानीय स्वयम्सेवकहरु सहभागी हुन सक्छन् । यसरी कसैले मास्क लगाएको रहेनछ भने उसको साथीले ‘ए मास्क लगाऊ’ भनेर प्रोत्साहित गर्न सक्ने अवस्था बनोस् ।फोहोर सङ्कलकको चेतनाको यो उदाहारणमलाई एकजना साथीले भन्दै थिए, घरमा फोहोर संकलन गर्न आउने एक व्यक्तिको स्वास्थ्य सचेतनाको कुरा हो । उनले मास्क नलगाइ फोहोर फाल्न गएका व्यक्तिलाई सोधेछन्–‘तपाईले मास्क नलगाई किन फोहोर फ्याँक्न आउनुभयो ?’ ‘मास्क नलगाइ आउनुहुन्छ भने म तपाईंले दिएको फोहोर लादिनँ’ भनेर उनले भनेछन् । यो कति राम्रो कुरा छ । मास्कबिना फोहोर फ्याँक्न गएको व्यक्तिले घर फर्किएर मास्क लगाइ फोहोर दिएर गएछ ।यसरी नै सबै सचेत भए भने सचेत नभएकाहरुलाई पनि उनीहरुले यसरी नै सचेत गराउन सक्छन् । त्यो फोहोर संकलन गर्ने व्यक्तिले भनेको कुरा कति राम्रो छ । यसरी नै स्वयम्सेवकहरुले मास्क लगाउनका लागि, दुरी कायम गर्नका लागि उत्प्रेरित गरे भने त्यसको सकारात्मक प्रभाव पर्छ कि ?जनचेतनाको महाअभियानका लागि लागि करोडौँको सामान किन्न लाग्नुभन्दा अब सबै तप्का मिलेर जनचेतना जगाउने अभियानमा लागियो भने थोरै खर्चमा पनि उपलब्धीमुलक काम गर्न सकिन्छ । अरु देशले सक्ने हामीले किन नसक्ने ? मलाई खड्किएको विषय हो यो ।महँगो स्वास्थ्य सामग्रीभन्दा सस्तो जनचेतना प्रभावकारीहामी आइसियू, भेन्टिेटर यति चाहियो, उति चाहियो भनेर गनिरहेका हुन्छौँ । त्यो नराम्रो त हैन तर सँगैसँगै थोरै पैसा खर्च गरेर पनि हामीले उपलब्धी हासिल गर्न सक्ने कुरामा विश्वास दिलाउन सकियो भने प्रभावकारी हुन्छ । युरोप अमेरिकातिर हामीलाई कहाँ कोरोना लाग्छ र भनेर मानिसहरु स्वतन्त्र भएर हिँड्दा उच्च गतिमा कोरोना फैलिएको छ । हामी नेपालीहरुको मनस्थिति बुझेर कसरी सुरक्षित राख्न सक्छौँ त्यसतर्फ अभियान अघि बढाउन आवश्यक छ ।जनचेतनाको महाअभियानका लागि लागि करोडौँको सामान किन्न लाग्नुभन्दा अब सबै तप्का मिलेर जनचेतना जगाउने अभियानमा लागियो भने थोरै खर्चमा पनि उपलब्धीमुलक काम गर्न सकिन्छ । अरु देशले सक्ने हामीले किन नसक्ने ? मलाई खड्किएको विषय हो यो ।अरु कुरा परिवर्तन नभएपनि एउटा सानो सकारात्मक कुरा नेपालीहरुले आपसमा भेट हुँदा अहिले हात मिलाउन भने छोडेका छन् । अरु कुरामा वास्ता नगरेपनि यो एउटा कुरामा भने सकारात्मक परिवर्तन आएको छ । अब अरु बाँकी जनस्वास्थ्यका पालना गर्नुपर्ने मापदण्डहरु छन्, ति किन पालना भएनन् त भन्ने कुरा बुझ्न जरुरी छ ।२५ हजार सक्रिय संक्रमित पुगेपछि लकडाउन गर्ने कुरा आफ्नो ठाउँमा होला तर यसको विकल्प भनेको जनस्तरबाट हामीले महाअभियान सुरु गर्नु नै हो । सर्वसाधारणलाई यसो गरौँ, उसो गरौँ भनेर दुई शब्द भन्ने भन्दा पनि अब प्रयोग गराएरै जानुपर्ने तडकारो आवश्यकता छ ।महाअभियानका लागि कलाकारहरुलाई अगाडि बढाउन पनि सकिन्छ । कलाकारलाई सबैले पछ्याउँछन् । सर्वसाधारणसम्म दुरी कायम गर्नुपर्ने रहेछ, मास्क लगाउनुपर्ने रहेछ भन्ने कुरा उनीहरुको मनमा स्थापित गर्न सक्नुप¥यो । ‘न्यू नर्मल’ भन्ने शब्दावली अहिले विश्व स्वास्थ्य संगठनले पनि प्रयोग गरिरहेको छ । यो भनेको पहिला हामी जसरी बाँचिरहेका थियौँ, त्यो भन्दा अलि फरक ढंगले बाँच्ने भन्ने हो ।यहाँ समाजलाई राम्रो गर्न भनेर हिँडेका धेरै संघ संगठनहरु छन् । उनीहरु कहाँ छन्, थाहा छैन । उनीहरुलाई सक्रिय गराएर, उत्प्रेरित गराएर जनस्तरमा पठाउन सकिन्छ । अब सर्वसाधारणलाई पनि छुट्टै किसिमले बुझाउन आवश्यक छ । जिन्दगीभर यस्तो हुने पनि हैन । केही समयपछि भ्याक्सिन आउने नै छ । केही समयका लागि फरक तरिकाले भनेर सोचौँ उत्प्रेरित गर्न सकिन्छ ।महाअभियानका लागि कलाकारहरुलाई अगाडि बढाउन पनि सकिन्छ । कलाकारलाई सबैले पछ्याउँछन् । सर्वसाधारणसम्म दुरी कायम गर्नुपर्ने रहेछ, मास्क लगाउनुपर्ने रहेछ भन्ने कुरा उनीहरुको मनमा स्थापित गर्न सक्नुप-यो । ‘न्यू नर्मल’ भन्ने शब्दावली अहिले विश्व स्वास्थ्य संगठनले पनि प्रयोग गरिरहेको छ । यो भनेको पहिला हामी जसरी बाँचिरहेका थियौँ, त्यो भन्दा अलि फरक ढंगले बाँच्ने भन्ने हो ।कहिलेसम्म यसरी स्वास्थ्य मापदण्ड पालना गर्ने भनेर मान्छेहरु आत्तिरहेका पनि छन् । जिन्दगीभर मास्क लगाउनुपर्ने भन्ने भयो भने त मान्छेहरु आत्तिहाल्छन् । उनीहरुलाई कोरोना रहने केही समयमा लागि मात्रै यो मापदण्ड पालना गर्नैपर्छ भनेर भन्नुपर्यो । सधैभरी यस्तो अवस्था रहँदैन, छिट्टै भ्याक्सिनहरु आउँदैछ । त्यतिञ्जेलका लागि हाम्रा जेष्ठ नागरिकहरु, असक्त, स्वास्थ्य समस्या भएकाहरुलाई मर्न दिने त ? यो सबै स्वस्थ जिवनयापन गर्नका लागि त हो नी भनेर सबैलाई बुझाउन सक्नुपर्यो ।यसरी सर्वसाधारणलाई बुझायो भने नबुझ्ने त हैन । सर्वसाधारणलाई बुझाउनका लागि धेरै खर्च गरेजस्तो पनि लाग्दैन । यसो गर्नुपर्छ भनेर थोरै समय दिएको त देखिन्छ तर यसका लागि जनस्तरबाट नै महाअभियान लागू गर्न सकियो भने ठूलो भयको अवस्था सिर्जना हुन पाउँदैन ।प्रस्तुती : शम्भु दंगाल#डा. शेरबहादुर पुन