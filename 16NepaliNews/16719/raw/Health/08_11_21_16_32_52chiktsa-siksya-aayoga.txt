 गतल विवरण पेस गरी चिकित्सा शिक्षा स्नातकोत्तर तह (पिजी) को प्रवेश परीक्षामा सहभागी भएकाहरूलाई चिकित्सा शिक्षा आयोगले सूचीबाट हटाएको छ । गतल विवरण पेस गर्ने ३६ जना परीक्षार्थीलाई योग्यताक्रम (मेरिट)को सूचीबाट हटाइएको हो ।दुर्गम क्षेत्रमा कार्य गरेवापत पाउने अङ्कमा झुटो विवरण पेश गरी अंक प्राप्त गरेको देखिएको भन्दै आयोगको ३६ जनालाई योग्यता क्रमको सूचीबाट हटाएको सूचना जारी गर्दै जानकारी दिएको हो ।एमडी एमएस र एमडीएस तर्फ शैक्षिक सत्र ०७६÷०७७ लागि लिएको एकीकृत प्रवेश परीक्षामा खुल्ला सिटबाट उत्तीर्ण भएका ३६ जनालाई योग्यता क्रमको सूचीबाट हटाएको हो । योग्यताक्रमको सूचीबाट हटाइएका विद्यार्थीहरूको संख्या एमडी एमएसतर्फ ३३ छ भने एमडीएस तर्फका ३ जना रहेका छन् ।