काठमाडौं । नेपाल चिकित्सक संघले १२ जना नेपाली महिला चिकित्सकहरुलाई सम्मान गरेको छ । संघको ‘वुमन इन मेडिसिन इन नेपाल’ नामक कार्यक्रममा राष्ट्रपति विद्यादेवी भण्डारीले उत्कृष्ट योगदान गर्ने १२ जना महिला चिकित्सकहरुलाई सम्मानित गरेकी हुन् ।राष्ट्रिय एवं अन्तराष्ट्रिय चिकित्सा शिक्षा तथा स्वास्थ्य सेवाका क्षेत्रमा अतुलनीय योगदान पु¥याएका नेपाली महिला चिकित्सकहरुको सम्मानको परम्परा स्थापित गर्न कार्यक्रमको आयोजना गरिएको संघले जनाएको छ ।संघका पूर्व अध्यक्ष डा. केदार नरसिंह के.सी.को संयोजकत्वमा गठित ३ सदस्यीय छनौट समितिले सम्मानित चिकित्सकहरुको छनौट गरेको थियो । सम्मानित हुने चिकित्सकहरूमा प्रो.डा. दिब्याश्री मल्ल, प्रो.डा.रिता थापा, प्रो.डा.सरस्वती पाध्य, प्रो.डा.सुधा शर्मा, डा.कुशुम थापा, प्रो.डा.किरन रेग्मी, डा. आशा सिंह, प्रो.डा.संगिता भण्डारी, प्रो.डा.सानुमैया दली, प्रो.डा.अचला वैद्य, प्रो.डा.सुधा अग्रवाल, प्रो.डा.तारा मानन्धर र डा. राधा शाह रहेका छन् ।