

 
काठमाडौं । सरकारले बिम्स्टेककाे चाैथाे शिखर सम्मेलनलाई ध्यानमा राखी उपत्यकाभित्रका सम्पूर्ण शैक्षिक संस्थालाई अाज र भाेलि (१४ र १५ गते) बिदा दिएको छ। सम्मेलन अवधिभर उपत्यकाका सबै स्कुल तथा कलेजहरुमा बिदा गर्ने  निर्णय गृह मन्त्रालयमा बसेको शान्ति सुरक्षा महाशाखाको बैठकले गरेकाे थियाे । 
सम्मेलनमा सहभागी हुन आउने विदेशी अतिथि तथा प्रतिनिधिको आवागमनलाई सुरक्षित, व्यवस्थित र सहज बनाउने उद्देश्यले उपत्यकाका सम्पूर्ण शिक्षण संस्था दुई दिन बिदा दिने निर्णय गरे पनि स्नातक तहको परीक्षा भने नरोकिने भएको छ । त्रिभुवन विश्वविद्यालयको स्नातक तहको परीक्षा पूर्वनिर्धारित तालिका अनुसार सञ्चालन गर्ने भएको छ ।
‘परीक्षा पूर्वनिर्धारित तालिका हो,’ त्रिवि उपकुलपति तीर्थराज खनियाँले भनेका छन्, ‘बिहान, दिउँसो दुवै सिफ्टको परीक्षा देशैभरि सुचारु नै रहन्छ, रोकिँदैन ।’

 