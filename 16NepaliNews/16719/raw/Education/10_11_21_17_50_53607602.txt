

 
बुटवल । ठूलापोखरा सम्पर्क समाज रुपन्देही बुटवलले न्यानो कपडा बाँडेको छ। अर्घाखाँची छत्रदेब गाउँपालिका ६ ठूलापोखरामा जीवनज्योति आधारभुत विद्यालय तथा भगवती आधारभुत विद्यालयमा रहेका अध्ययनरत विद्यार्थी तथा अति गरीब अभिभावकलाई न्यानो कपडा वितरण गरेको हो । 
जीवनज्योति आधारभुत विद्यालयका ५० विद्यार्थी र भगवती आधारभूत विद्यालयका २५ विद्यार्थी त्यस्तै सोहि विद्यालयका अति विपन्न परिवारका अविभावक २२ जनालाई न्यानो कपडा वितरण गरेको छ ।

साथै उक्त कार्यक्रममा छ्त्रदेव गाउँपालिकाका शिक्षक कृष्ण प्रसाद पौडेललाई सम्मान गर्दै आर्थिक सहयोग गरेको छ । सम्पर्क समाजले स्थापना गरेको अक्षयकोषबाट ९ हजार रुपैयाँ हस्तान्तरण गरेको हो ।
उक्त कार्यक्रममा वडा न. ६ का अध्यक्ष कमल पौडेल, वाड सदस्य सफिता शाह, ज्ञान प्रसाद पाण्डे, सुन्तली बि.क ब्यबस्थापन समितीका अध्यक्ष कृष्णदेव पान्डे, जीवनज्योती आधारभुत विद्यालयका प्र.अ चिन्तामणी खनाल, भगवती आधारभुत विद्यालयका प्र.अ ठाकुर पन्थी लगायत शिक्षक अभिभावकको उपस्थिति रहेको थियो । 

 