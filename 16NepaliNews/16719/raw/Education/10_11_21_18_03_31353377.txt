

 
गोकुल घोरसाइने, बारा। यसपटकको एसइई परीक्षामा बाराको निजगढ नगरपालिकास्थित सामुदायिक विद्यालयका विद्यार्थीले निजी विद्यालयको भन्दा राम्रो परिणाम ल्याएका छन । हालै प्रकाशित परीक्षाफलले निजगढका सामुदायिक विद्यालयको परिणाम निजी विद्यालयको भन्दा निक्कै राम्रो देखाएको छ । 
निजगढ नगरपालिका वडा नम्बर ८ स्थित गौरीशङ्कर माध्यमिक विद्यालयबाट यसपटक ९ जना विद्यार्थीहरुले ‘ए’ प्लस ल्याएका छन । यो विद्यालय बारा जिल्लाका अन्य विद्यालयको तुलनामा राम्रो नतिजा ल्याउने विद्यालय पनि बनेको छ ।
प्राविधिक क्षेत्रबाहेक सामान्यतर्फको सामुदायिक विद्यालयहरुमा गौरीशङ्कर माध्यमिक विद्यालय बारा जिल्लाकैै उत्कृष्ट विद्यालय बनेको प्रधानाध्यापक रामकुमार शर्माले बताउनुभयो । ‘जिल्लामा केही विद्यालयबाट त्यसमय पनि २/४ जनाले मात्र प्लस ए ल्याएका छन, शर्माले भन्नुभयो, प्रारम्भिक नजिताअनुसार गौरीशङ्कर माध्यमिक विद्यालयले यसपटक सबैलाई उछिनेको छ ।’ उहाले यसअघि पनि विद्यालयले स्थानीय निजी विद्यालयकोे भन्दा लगातार राम्रो रिजल्ट ल्याउदै आएको बताउनुभयो । याे खबर अाजकाे नेपाल समाचारपत्रले छापेकाे छ ।

 