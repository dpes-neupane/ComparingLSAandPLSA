

 

सुवास लामिछाने

राष्ट्रिय सभाका अध्यक्ष गणेश तिमल्सिनाले उच्च शिक्षासम्म राज्यले निशुल्क र अनिवार्य बनाउन आवश्यक भएको उल्लेख गर्नु भएको छ ।बिहीबार पर्वतको मोदी गाउँपालिका वडा नं ४ स्थित हलहले आधारभूत बिद्यालयको भवन उद्घाटन गर्दै अध्यक्ष तिमल्सिनाले सम्मृद्ध मुलुक बनाउनका लागि योग्य नागरिक उत्पादन गर्न उच्च शिक्षासम्म निशुल्क र अनिवार्य गर्नुुपर्ने बताउनुभएको हो । 
मुलुक सम्मृद्ध बनाउने हो भने पहिले आवश्यक पर्ने सबै जनशक्ति तयार गर्न जरुरी रहेको अध्यक्ष तिमिल्सिनाको भनाई छ । उहाँले मुलुक निर्माण गर्न बिदेश नजाने र स्वदेशमै बसेर काम गर्ने जनशक्ति उत्पादन गर्न राज्य गम्भीर बन्न आवश्यक रहेको बताउनुभयो ।
अध्यक्ष तिमल्सिनाले अहिले पनि उचित शिक्षाको अभावमा गुणस्तरीय जनशक्तिको अभाव मुलुकले खेपीरहेको बताउँदै उच्च शिक्षासम्म प्रविधियुक्त बनाउन पनि आवश्यक भएको चर्चा गर्नुभयो ।

 