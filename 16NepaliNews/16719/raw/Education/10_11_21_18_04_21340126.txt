

 
बाजुरा । एक सय रूपैयाँमा सस्ताे र सुलभ शिक्षाका लागि देशभरि नै लाेकप्रिय रहेकाे समता स्कुललार्इ यहाँकाे एक नगरपालिकाले भने रूचाएकाे छैन । जिल्लाकाे बडिमालिका नगरपालिकाले उक्त स्कुललार्इ कारबाहीका लागि भन्दै जिल्ला प्रशासन कार्यालय, मार्तडीलार्इ पत्र काटेकाे छ । 
देशभरि र देशबाहिर समेत शाखा विस्तार गरेर एकै प्रकारकाे शिक्षा दिँदै अाएकाे समता स्कुलले २०७५ सालसम्म देशका सबै जिल्लामा शाखा विस्तार गर्ने अभियान लिएकाे थियाे । साेही अभियान अन्तरगत बाजुराकाे बडिमालिकाकाे वडा ८ मा पनि शाखा विस्तार गरी यही शैक्षिक शत्रबाट पठनपाठन सुरू गराएकाे थियाे ।
नगरपालिकाले अावश्यक मापदण्ड पूरा नगरेकाे अाराेप लगाएकाे छ । विद्यालय सचालनका लागि आवश्यक न्युनतम मापदण्ड समेत पूरा नगरेकाे, सञ्चालन अनुमतिका लागि ढिलाे निवेदन दिएकाे र सामुदायिक विद्यालयकाे गुणस्तर सुधार्न अर्को व्यवस्था नहुञ्जेलसम्म बालकक्षाभन्दा माथिका स्कुललार्इ नयाँ अनुमति प्रदान नगर्ने नगरपालिकाकाे प्रावधान रहेकाे लगायत कारणले स्कुललार्इ कारबाही गर्नु परेकाे नगरपालिका स्राेतकाे दाबी छ ।
यसअघि नगरपालिकाले ७ दिनभित्र स्कुल बन्द गराउन भन्दै जेठ १० गते पत्र काटेकाे तर समताले अटेर गरेकाेमा पुनः कारबाहीका गागि पत्र काट्नु परेकाे नगरपालिकाले जनाएकाे छ । नगरपालिकाले उक्त विद्यालय बन्द गराउन जिल्ला प्रहरी कार्यालय र शिक्षा विकास तथा समन्वय इकाइलगायत निकायसँग सहयाेगका लागि अपिल गरिएकाे छ ।
काठमाडाैंस्थित बाैद्ध (जाेरपाटी)मा केन्द्रीय स्कुल रहेकाे समता स्कुल विभिन्न संघसंस्था तथा व्यक्तिको सहयोगबाट चल्दै आएको बताइन्छ । समताले नर्सरीदेखि स्नातकोत्तरसम्म मासिक १०० रुपैयाँमा स्तरीय शिक्षा दिँदै अाएकाे दाबी गरिएकाे छ । सार्क राष्ट्रका ३ देशमा समेत यसकाे शाखा विस्तार भएकाे स्कुल स्राेतले जनाएकाे छ ।

 