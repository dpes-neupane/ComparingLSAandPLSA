

 
काठमाडौं । नेपालको एक विद्यार्थि ए लेभलको परीक्षामा विश्व पहिलो हुन सफल भएको छ । ऋतिक यादव नाम गरेको विद्यार्थी ए लेभल परीक्षामा ‘वर्ल्ड टप’भएका हुन् । 
विश्वमै प्रसिद्ध बेलायतको क्याम्ब्रिज विश्वविद्यालयको जनरल सटिफिर्केट अफ एजुकेसन (जिसिई) कार्यक्रम अन्तर्गत सञ्चालित शैक्षिक कार्यक्रम ए लेभलमा ‘वर्ल्ड टप’ गर्ने र विभिन्न उत्कृष्ट विद्यार्थीलाई प्रमाणपत्र वितरण गरिएको थियो ।
विद्यार्थी यादव जेभियर इन्टरनेशनल कलेजका हुन् । उनी कम्प्युटर साइन्स र फिजिक्समा वर्ल्ड टप गर्दै केमेष्ट्रीमा विश्वको सातौं वरियता कायम गर्न सफल भएका छन् । ब्रिटिश काउन्सिलको आयोजनामा शुक्रबार ललितपुरस्थित उक्त कार्यक्रम भएको थियो ।
 यस अघि पनि नेपालका विद्यार्थीले उत्कृष्ट नतिजा हात पारेको थियो ।

 