काठमाडौं । धुम्बाराहीस्थित नेसनल कलेजले तेस्रो “ओपन डे” मनाएको छ । कलेजले सबै आगन्तुक विद्यार्थी, अभिभावक तथा इच्छुकका लागि मंगलबार कलेजका सबै गतिबिधि खुला गरेको हो ।“ओपन डे”को अवसरमा कक्षा १२ परिक्षा दिएर बसेका सम्भावित विद्यार्थीलाई कलेजको संकाय, रिसर्च, स्थलगत अवलोकन, एक्स्चेन्ज प्रोग्राम तथा नेसनल कलेज पढेपछि अनुभव हुने वावातरण तथा अवसरको बारेमा जानकारी दिइएको थियो ।मंगलबार कलेज हाताभित्र आयोजित कार्यक्रममा अवलोकनकर्ताले कलेजका एकेडेमिक वातावरण, अध्यापन हुने विषय, विद्यार्थी समूह, स्रोध–साधन उपलब्धिलगायत कलेजमा आयोजना हुने कार्यक्रम बारे जानकारी पाएको आयोजकले जनाएको छ ।प्रदर्शन गर्न कलेजका विभिन्न संकायमा अध्ययनरत विद्यार्थीले आ–आफ्ना शीपले सिर्जनात्मक ढंगमा प्रस्तुत गरेका थिए । उत्त कार्यक्रम कलेजमा प्रिन्सिपल माधव प्रसाद न्यौपानेले केलजका सबै अभिभावक तथा नवआगन्तुक विद्यार्थीलाई लक्षित गरी आयोजना गरिएको जानकारी दिए ।उनले “कलेज डे करिकुलम, विद्यार्थीको सहभागिता, संकाय सदस्यको दक्षता देखाउने पर्व भएको बताए । “ओपन डे” नेसनल कलेजले विगत ३ वर्षदेखि हरेक वर्ष आयोजना गर्दै आएको छ ।   