

 
के आर पाण्डुलिपि 
 काठमाडाैँ । सधैँ विद्यायल जान थाल्यो कि अँध्यारो मुख लगाउने मेरो छिमेकी एक भाइ हिजो भने बेसरी खुसी थियो । ‘किन यसरी खुसी भएको हिरो ?’ भनेर प्रश्न गर्दा भाइले हाँस्दै भन्यो ‘ आज खै कसले गरे बन्द रे ।’ 
फाइल तस्वीर 
भाइ त एक प्रतिनिधि पात्र मात्र हाे । अपवादबाहेक विद्यायल छोडेर अधिकांश विद्यार्थी छुट्टी भने पछि बेसरी रमाउँछन् । अर्को उदाहरणलाई हेर्ने हो भने पनि विद्यायल गएका विद्यार्थीहरू त्यति बेला खुसी हुन्छ जति बेला ब्रेक टाइम, टिफिन टाइम र विद्यालय छुट्टी को समय हुन्छ ।
शिककले जस्तो सुकै विषय पढाइरहे पनि विधार्थिको ध्यान भने पाले दाइले बजाउने घण्टी तिर मात्रै हुन्छ । घण्टी बज्नै हुँदैन झोलामा किताब-कपि कोचेर बेन्च तलबाटै कक्षा छोड्न दौडी हाल्छन् । विद्यायल जाने समय भन्दा फर्किने समयमा खुसी हुन्छन् विद्यार्थी । यो सबैले देखेको र भोगेको कहानी हो ।
 विद्यार्थी त विद्यायल जान पाउँदा खुसी हुनु पर्ने, विद्यार्थी लागि विद्यायल छुट्टी भएको दिन सबै भन्दा खराब दिन लाग्नु पर्ने, किन यस्तो हुन सकिरहेको छैन ? यो प्रश्न के हामी सबैले सोचेका छौँ।
किन बन्द कर्ताहरूलाई विद्यार्थी मनोबैज्ञानिक रूपले देउता मान्छन् ? किन छुट्टीका दिन हरूमा विद्यार्थी मनोबैज्ञानिक रूपमै दशै‌ँ मनाउँछन् ? कहिले सोचेका छौँ ? केहि सिक्ने , ज्ञान लिने , आफूलाई बलियो बनाउन विद्यायल खुसी भएर जानुपर्ने विद्यार्थी किन मलिन भएर जान्छन् ? 
फाइल तस्वीर 
हामीले अपनाई रहेको शैक्षिक पद्धति सही छ त ? छ भने विद्यार्थी मुखी किन हुन सकेन ? यो विषयमा कुनै आधिकारिक अनुसन्धान भएको छ ? छ भने के प्रतिवेदन आएको छ ? छैन भने किन भएन अब यो विषयमा बहस गर्न जरुरी छ । 
भोलिका देशका कर्णधार भनिएका विद्यार्थीहरू किन बिधालय जान डराउँछन् ? विद्यार्थीबाट भागेर निस्किन तयार हुन्छन् ।विद्यायलको पढाइ नै रोक्न तम्सियर निस्किन्छन् । विद्यार्थी ड्र्प आउट को सख्या धेरै देखिन थालेकाे छ । 
हामीले अपनाई रहेको शैक्षिक नीति नै त्रुटि पूर्ण छ । पश्चिमी मुलुकमा भएको अनुसन्धानको आधारमा हाम्रो देशको शिक्षा प्रणाली परिवर्तन गर्नु पर्ने छ । हामीले हाम्रो देशको शिक्षा प्रणाली सुधार गर्न जरुरी छ । 
आफ्नै देशमा अनुसन्धान गरेर देशकाे परिवेश र विद्यार्थीको इच्छा अनुसारको शिक्षा दिन आवश्यक देखिन्छ । केही विज्ञहरूले बन्द कोठामा बनाएको नीतिको आधारमा दिने शिक्षाले मात्रै शिक्षाम सुधार आउनु निकै गाह्रो छ । 
समय अनुसार सत्य, आवश्यकता, चाहाना, परिवेश, परिस्थिति, वातावरण फरक हुन्छ सोही आधारमा हुर्किएका विद्यार्थीलाई एकै आधारको शिक्षा दिएर हामीले गर्न खोजेको प्राप्ति के ? पश्चिमी मुलुकहरूमा विद्यार्थीको रुचि चाहाना अनुसारको पाठ्यक्रम, पाठ्यसामग्री निर्माण गरिन्छ र  विद्यार्थीहरूलाई सोही अनुसार शिक्षा प्रदान गरिन्छ र उनीहरूको शैक्षिक उत्पादन बलियो हुन्छ तर हाम्रो मा यो हुन सकेको छैन ।
खाली सैद्धान्तिक कुरा ‘सुगा रटाई’ गराउने ? विद्यार्थी र अभिभावकको चाहाना कहिले बुझ्ने ? सबैलाई एकै प्रकारको शिक्षण विधि र पाठ्यक्रम ,पाठ्यसामग्री प्रयोग गर्ने जस्ता कुराले विद्यार्थीहरूलाई विद्यायल जेल लाग्न थालेको हो ।
अभिभावकहरूले पनि सन्तानलाई पढ्नुको उद्देश्य भनेकै जागिरे बनाउनु, ठुलो मान्छे बनाउनु या अमेरिका अस्ट्रेलिया जान सक्ने बनाउन पढाइ नै हो भन्ने बुझ्नु यसको प्रमुख समस्या हो । हालसम्म औसतमा कुल बजेट को करिब १५% बजेट शिक्षामा खर्च गर्दा पनि किन यस्तो समस्या आइरहेको छ यो विषयमा बुझ्न जरुरी छ ।
सरकारले लगानी लगाएर पढाएको विद्यार्थीको प्रतिफल विदेशीले लिई रहेको छ । अब हाम्रा विद्यार्थीहरूलाई गधा झैँ पुस्तकको भारी बोकाए खाली घुम्न मात्र विद्यायल पठाउने हाेइन । अब आवश्यक सीप सिक्न पठाउने सोच्नु पर्ने बेला आएको छ । 
शिक्षा विकासका लागि भनेर विगतमा जेजति प्रयास एवं अभ्यासहरु भए ती पर्याप्त भएनन् । कतिपय योजनाहरु विदेशीको निर्देशनमा निर्माण गरिए जुन नेपाली आवश्यकता एवं जनभावना अनुकूलको भएन । 
गुणस्तरीय शिक्षाको लागि गुणस्तरीय शिक्षकको आवश्यकता हुन्छ । शिक्षकले चाहेमा मात्र विद्यालयीय शिक्षा सुधार हुनसक्छ । शिक्षण पेशामा योग्य व्यक्ति भित्राउन सरकारले शिक्षा संकाय बाहेक अन्य संकायका उत्कृष्ट ब्यक्तिहरुलाई पनि शिक्षण पेसामा आकर्षण गर्ने रणनीति अवलम्बन गर्नुपर्दछ । 
शिक्षा समाज विकासको भरपर्दो आधार हो । देशका शिक्षालयहरू समाजका हरेक क्षेत्रका मानवस्रोत उत्पादन गर्ने स्रोतकेन्द्र हुन् । शिक्षा समय सुहाउँदो हुन सकेन भने समाजका हरेक क्षेत्र तहसनहस हुन्छन् ।
शिक्षालयहरूले भाषिक व्यवहारमा सक्षम, वैज्ञानिक सुझबुझ भएका, सृजनशील, स्वावलम्बी, उद्यमशील, आर्थिक विकासमा टेवा पुर्‍याउने, अनुशासित, कर्तव्यनिष्ठ, नागरिकहरू उतपादन गर्न सक्नुपर्दछ । 
यसका लागि राज्यले शिक्षा प्रणालीमा परिवर्तन, परिमार्जन र संशोधन गर्दै युग सुहाउँदो पाठ्यक्रम, पाठ्यपुस्तकीय व्यावहारिक विषयवस्तुको व्यवस्था गर्नुपर्दछ । साथै, गुरुगणले परिवर्तित शैक्षिक पद्धतिलाई आधुनिक तरीकाले हाँक्न सक्ने क्षमता बढाउनुपर्दछ । हैन भने हाम्रो देशको शैक्षिक नीतिले शैक्षिक बेरोजगार उत्पादन गर्न र विद्यार्थीलाई विद्यायल छुट्टी हुँदा मात्र खुसी पार्न बाहेक केही गर्न सक्दैन ।

 