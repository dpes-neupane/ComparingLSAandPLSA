

 
काठमाडौं । पछिल्लो समाय विभिन्न कलेजहरुले विद्यार्थीहरुलाई उद्यमशिलता सम्बन्धी जानकारी गराउँदै आएको पाइन्छ । काठमाडौंको पुरानो बानेश्वरमा रहेको एपेक्स कलेजले पनि आफ्ना विद्यार्थीहरुलाई अध्ययन पछि उद्यमी बन्नको लागि उद्यमशिलता सम्बन्धी जानकारी गराएको छ ।  
अध्ययनरत विद्यार्थीलाई किताबी ज्ञानभन्दा व्यवहारिक ज्ञान नै आवश्यक पर्छ । अध्ययन सकिएपछि धेरै विद्यार्थीहरु अन्योलमा पर्ने गर्दछन् । यही समस्याबाट जोगिनका लागि एपेक्स कलेजले विद्यार्थीहरुले उद्यमशिलताको ज्ञान दिदैं आएको छ । विगत ५ बर्षदेखि कलेजले मास्टर्स र अण्डर ग्रयाजुयटका विद्यार्थीहरुलाई उद्यमशिलता सम्बन्धी ज्ञान दिदै आएको छ । 
विद्यार्थीहरुलाई गुणस्तरीय शिक्षा उपलब्ध गराउँदै आएको कलेजले हरेक बर्ष विद्यार्थीलाई उद्यमशिलतासम्बन्धी जानकारी दिदैं आएको छ । उद्यमशिलता विकासका लागि कलेजले बेलाबेला विद्यार्थी माझ विभिन्न क्षेत्रमा सफल उद्यमीलाई ल्याएर पनि उद्यम क्षेत्र र ब्यवसायकको बारेमा जानकारी गराएको विथार्थीहरु बताउँछन् । 
कलेजका केही आकर्षक ‘प्रोग्राम’ र बलियो व्यवस्थापनका कारण कलेजको आकर्षण बढ्दो छ । बजार सुहाउँदो दक्ष जनशक्ति उत्पादन गर्दै आएको कलेजले स्वदेश या विदेशमा रहेर उद्यम गर्दा विद्यार्थीले समस्या भोग्न नपरोस भन्दै कार्यक्रम संचालन गर्र्दै आएको हो । 
सैद्धान्तिक ज्ञान र वास्तविक जीवनमा देखिने भिन्नता तथा बजारमा जाँदा देखिने समस्यालाई मध्यनजर गरेर कलेजले व्यवहारिकका साथै अतिरिक्त कक्षा समेत सञ्चालन गरिरहेको छ ।

 