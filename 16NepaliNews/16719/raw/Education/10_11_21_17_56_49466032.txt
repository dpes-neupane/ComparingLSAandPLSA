

 
ज्योति कुमार पन्थी
गुलरिया । राष्ट्रिय वाणिज्य बैंक गुलरिया शाखाले आफ्नो ५४ औँ वर्षगाठको उपलक्ष्यमा गरिब तथा जेहेन्दार विद्यार्थीहरूका लागि कापी कलम वितरण गरेको छ । 

गुलरिया नगरपालिकाको ध्रुव माध्यमिक विद्यालयमा निःशुल्क अध्यन गरिरहेका १६ जना विद्यार्थीहरूलाई कापी कलम वितरण गरियको हो । 

राष्ट्रिय वाणिज्य बैंक गुलरिया शाखा जनतामाझ पुगेको यो पहिलो पटक हो । यसरी वार्षिक उत्सव मनाउनु बैंक जनताको साथमा छ भन्ने सन्देश गएको र आगामी दिनमा पनि यस्ता क्रियाकलाप जारी राख्नु पर्ने गुलरिया नगरपालिकाका प्रमुख मुक्तिनाथ यादवले बताउनुभयो । 

बैंकले कापी, कलम वितरण कार्यक्रम गरेर सेवासँगै बैंक पनि सामाजिक सेवामा लागेको भन्दै गुलरिया नगरपालिकाका कार्यकारी अधिकृत रामचन्द्र पौडेलले खुसी व्यक्त गर्नुभयो । 
४ नं वडाका वडाअध्यक्ष राम बहादुर रावलले गरिब विद्याथीहरुलाई बैंकले सम्झिएकोमा आभार प्रकट गर्नुभयो ।

 कार्यक्रममा वाणिज्य बैक गुलरिया शाखाका शाखा प्रबन्धक हिम खनालले बैङ्कको वार्षिक उत्सव मनाउनका लागि आएको बजेटबाट जेहेन्दार विद्यार्थीहरूका लागि सहयोग गर्न पाएकोमा खुसी व्यक्त गर्दै बैंकले आगामी दिनमा यस्ता किसिमका कामहरूलाई प्राथमिकताका साथ अगाडि बढाउने बताउनु भयो । 

 
 