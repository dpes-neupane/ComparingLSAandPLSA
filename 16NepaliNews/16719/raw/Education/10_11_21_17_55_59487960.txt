

 
राजन परियार
सिन्धुली २४, फागुन । सिन्धुलीको सिद्धस्थली माविले शुक्रवार दिक्षान्त समारोहको आयोजना गरी पूर्व प्राथमिक तहका १ सय ३८ जना बालबालिकाहरुलाई दिक्षित गरेको छ । सिद्धस्थली मन्टेश्वरीका विद्याथीहरु मन्टेश्वरी कक्षा उत्तिर्ण गरी कक्षा एकमा भर्ना हुन पाउने गरी दिक्षित गर्दै सम्मान गरेको हो ।  
विगत तिन वर्षदेखि मन्टेश्वरी कक्षा संचालन गरेको सिद्धस्थली माविले यस वर्ष १ सय ३८ जना बालबालिकाहरुलाई दिक्षित गरिएको हो । विद्यालयका प्रिन्सीपल ओम प्रधान र मन्टेश्वरी कक्षाका कोआडीनेटर शिक्षा ढकालले विद्यालयमा शुक्रबार आयोजित एक भब्य कार्यक्रमका विच दिक्षान्त मन्त्र सहित प्रमाणपत्र प्रदान गर्नुभएको थियो । 

विद्यालयमा अध्ययनरत पूर्व प्राथमिक तहका बालबालिकाहरुले मन्टेश्वरी शिक्षा अन्तरगत नर्सरी देखि एसकेजी कक्षा सम्मको शिक्षा पुरा गरेपछि कक्षा एकमा भर्ना हुने गरी प्रमाणपत्र, टोपी र दिक्षित पोषाकले सम्मान गरिएको थियो ।
 ‘विद्यालय भर्ना हुने उमेर समुहका बालबालिकाहरुलाई उनिहरुको रुचि अनुसारको व्यवहारीक शिक्षा तथा भयरहित शिक्षाका माध्ययमबाट पठनपाठन गराउँदा बालबालिकाहरुमा सिक्ने इच्छाशक्ति बृद्धि हुँदै जाँदा आफ्नो विद्यालयको मन्टेश्वरी कक्षा प्रभावकारी हुँदै गएकाले बालबालिकाहरुको हौसलाका लागि यस्तो दिक्षान्त समारोहको आयोजना गरिएको विद्यालयका प्रिन्सीपल ओम प्रधानले बताउनुभयो ।

विद्यालय व्यवस्थापन समितिका अध्यक्ष लक्ष्मी प्रधानको अध्यक्षता तथा कमलामाई नगरपालिका सिन्धुलीका प्रमुख खड्गबहादुर खत्रीको प्रमुख आतित्थमा सम्पन्न भएको दिक्षान्त समारोहमा जिल्लाकै नमुना विद्यालयको रुपमा रहेको सिद्धस्थलीले मन्टेश्वरीका बालबालिकाहरुलाई दिक्षित गरेर माथिल्लो कक्षाको शिक्षा आर्जनमा हौसला प्रदान गरेको नगर प्रमुख खत्रीले बताउनु भयो । उहाँले नगरले बद्लिदो समयलाई मध्यनजर गर्दै प्रतिस्पर्धी शिक्षामा जोड दिएकोले आगामी शैक्षिक शत्रबाट स्थानीय पाठ्यक्रम तयार गरेर विद्यालयको पूर्व प्राथमिक तहदेखिनै व्यवहारीक शिक्षा प्रदान गर्नलागेको उल्लेख गर्नुभयो । 

कार्यक्रममा जेनियस एकेडेमिका सिइओ कमल सिलवालले आज रुपमान्तरण सहितको शिक्षाको आवश्यकता भएकाले मन्टेश्वरी कक्षाले त्यस्तो शिक्षा दिने स्पष्ट पार्नुभयो । उहहाँले भन्नुभयो, ‘विद्यालयको बोर्डमा मात्रै मन्टेश्वरी लेख्ने अनि कक्षा भित्र मुन्टेश्वर, कन्ठेश्वर र डन्ठेश्वर हुने परम्पराको अन्त्य गर्दै विद्यार्थीलाई झोला र कितावको भारी बोकाउनु भन्दा पनि गरेर सिक्न सक्ने शिक्षा मन्टेश्वरीले दिनु पर्छ त्यो सिद्धस्थलीमा पाइएको छ ।’

२०४९ सालमा स्थापना भएको सिद्धस्थली माविले गएको तिन वर्षदेखि राजधानी काठमाण्डौंका सफल मन्टेश्वरी सञ्चालकहरुसंगको सहकार्यमा मन्टेश्वरी कक्षा सञ्चालन गर्दै आएको छ । दैनिक रुपमा १० जना अनुभवी शिक्षकहरुले मन्टेश्वरी कक्षाका बालबालिकाहरुलाई शिक्षण गर्ने गरेको विद्यालयका प्रिन्सीपल प्रधानले बताउनुभयो । 
विद्यालयले मन्टेश्वरीका बालबालिकाहरुका लागि ८ लाख रुपैयाँ बढीको लागतमा ल्याव तथा सोहीको हाराहारीमा लगानी गरी खेल्ने सिक्ने सामाग्रीको व्यवस्थापन गरेको छ । दिक्षान्त समारोहमा बालबालिकाहरुले आफुहरुले मन्टेश्वरी कक्षामा सिकेका गित, नृत्य, रायम्स, खेललगायतका प्रतिभाहरु प्रस्तुत गरेका थिए । 

 