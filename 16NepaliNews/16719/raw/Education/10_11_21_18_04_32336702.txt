

 

मनोज भुजेल

रसियामा हुन गइरहेको विश्व कप फुटबल प्रतियोगिताको बारेमा जानकारी दिने सोचका साथ इटहरीको एक बिद्यालयले फुटबल मैत्री शिक्षा अभियान सञ्चालन गरेको छ । इटहरी २ स्थित पशुपति इंग्लिश बोर्डिङ स्कुलले एक महिनासम्म चल्ने अभियानको शुक्रबारबाट शुरुवात गरेको हो । 
बिद्यालयले पठनपाठन तथा अन्य क्रियाकलापमा बिद्यार्थीलाई विश्वकपको बारेमा जानकारी गराउने छ । साथै विश्व कपमा सहभागी हुने राष्ट्र र झण्डाको पहिचान गराउने र विश्वकप संम्बन्धि बिभिन्न जानकारी बिद्यार्थीलाई गराइने प्रिन्सिपल सुमित थापाले बताए । साथै बिद्यार्थीले साप्ताहिक रुपमा तयार पर्ने भित्तेपत्रिकामा पनि विश्वकपको बिषयमा सामग्री तयार पार्ने प्रतिष्पर्धा पनि राखिएको प्रिन्सीपल थापाले बताउनु भयो ।
बिद्यालयले फुटबल सम्बन्धि शिक्षा शुरु गरेपछि बिद्यार्थीहरुपनि उत्साहित बनेका छन । फुटबलको महान पर्व नजिकिदै गर्दा बिद्यालयले सञ्चालन गरेको अभियानले बिद्याथीबीच सकारात्मक प्रभाव पर्ने बिद्यार्थी बताउछन । बिद्यालयले कक्षा १ देखि १० सम्मका बिद्यार्थीलाई आफनो इच्छा अनुसारको देशको जर्सी समेत उपलब्ध गराएको छ भने बिद्यालय परिसर भित्र विश्वकपमा सहभागी देशको झण्डा सजाइएको छ ।

 