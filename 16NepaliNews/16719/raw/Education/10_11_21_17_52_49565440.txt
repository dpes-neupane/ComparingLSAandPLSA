

 
ललितपुर, २२ भदाै । जगत बहादुर स्मृति गुठीले २०७५ सालकाे एसइई परीक्षामा उत्कृष्ट अंक ल्याउने गाेदावरी नगरपालिका-१२ ठेचाेका विभिन्न १३ जना छात्रछात्रालाई पुरस्कार वितरण गरेकाे छ । 

शनिबार एक समाराेहमाझ नगरप्रमुख गजेन्द्र महर्जनले विद्यार्थीहरुलाई पुरस्कार तथा सम्मान वितरण गरेका हुन् ।
स्थानीय इन्द्रेणी सेकेन्डरी स्कुलबाट एसइईमा साे क्षेत्रबाटै सर्वाेत्कृष्ट अंक ल्याउने २-२ जना छात्रछात्रालाई साे पुरस्कार दिइएकाे छ । पुरस्कृत हुनेमा साे स्कुलका छात्रातर्फ प्रिंसा महर्जन र ऋतिका महर्जन छन् भने छात्रतर्फ सुदिर महर्जन र जेप्सन महर्जन रहेका छन् । 


यसका साथै सरस्वती उमाविबाट उत्कृष्ट दुईजना छात्रछात्रालाई समेत साे पुरस्कार प्रदान गरियाे । जसमा साे स्कुलका मनाेज थापा मगर तथा राेजी मुक्तान रहेका छन् ।

यसैगरी ३.६५ वा साेभन्दा माथि जिपिए ल्याउने साे क्षेत्रका सबै विद्यार्थी पनि सम्मानित भएका छन् । इन्द्रेणी स्कुलकै अन्य दुई जना छात्रा र लिटिल स्टार स्कुलका एकजना, लिटिल ए‌ंगेल्स माविका एकजना, सेन्ट पाउल स्कुलका एकजना तथा बाल अंकुर से‍केन्डरी स्कुल र एलएमभीका एक-एकजना लाई पनि साे पुरस्कार/सम्मान दिइएकाे हाे । 

अध्ययनशी र जेहनदार विद्यार्थीलाई प्राेत्साहन गर्ने हेतुले याे पुरस्कार विगत १५ वर्षदेखि प्रदान गरिँदै आएकाे छ । यसबाट पछिल्लाे ब्याचका विद्यार्थीलाइ समेत हाैसला र उत्प्रेण बढ्ने गुठीले जनाएकाे छ ।

 