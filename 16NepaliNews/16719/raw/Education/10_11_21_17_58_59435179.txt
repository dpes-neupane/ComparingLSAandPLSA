

 

ज्याेतिकुमार पन्थी

गुलरिया । बर्दिया जिल्लाका ८ स्थानीय तहमध्ये पूर्वाधार विकासमा अघि बढेकाे मधुवन नगरपालिकाले पछिल्लाे समय प्राविधिक शिक्षालाई समेत जाेड दिएकाे छ । 

नगरपालिकाले अटाे माेबाईल्सदेखि हाेटल म्यानेजमेन्टसम्मकाे पढाइ अहिले अाफ्नै नगरपालिकाभित्र सुरू गरेकाे छ । नगरपालिकाकाे अार्थिक सहयाेग अपुग भएपछि विभिन्न स्थानमा महायज्ञहरू सञ्चालन गरेर अार्थिक संकलन समेत सुरू गरिएकाे छ ।
उक्त संकलित अार्थिक सहयाेगबाट सुर्यपटुवामा हाेटल व्यवस्थापनकाे पढाइ सञ्चालन गर्न शुरू गरिएकाे नगरपालिका प्रमख कृष्ण केसीले जानकारी दिए । उनले अाफ्नाे ३ महिनाकाे पारिश्रमिक १ लाख पाँच हजार समेत दान गरेका छन् ।

नगद तीन महिनाकाे पारिश्रमिक दान गरेका प्रमुख केसीले मधुवन नगरपालिकामा भाैतिक विकास मात्र भएकाे बताउँदै शिक्षाविनाकाे विकास दिगाे नहुने धारणा राखे । त्यसैले सबैभन्दा पहिला नगरबासीहरू शिक्षित हुनु रहेकाे र अाफुले शिक्षामा जाेड दिएकाे उनकाे भनाइ छ ।
साविकका चार गाविस मिलेर बनेकाे मधुवन नगरपालिकाले पछिल्लाे समय पुरानाे पर्यटकीय स्थल सुर्यपटुवामा हाेटल म्यानेजमेन्टकाे पढाइ सुरु गरेकाे हाे ।
अहिले मधुवन नगरपालिकाकाे ३५ लाख अार्थिक सहयोगमा शुरू गरिएकाे हाेटल व्यवस्थापन कक्षा सञ्चालनका लागि अायाेजना गरिएकाे महायज्ञमा दाताहरूले दान गरिरहेका छन् । यसबाट स्थानीय विद्यार्थीहरुलार्इ सस्ताेमा पढ्न पाउने अवसर सृजना गर्ने विश्वास लिइएकाे छ ।

 