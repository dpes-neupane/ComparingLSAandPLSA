

 
त्रिभुवन विश्वविद्यालयका पूर्व उपकुलपति तथा शिक्षाविद् डा. केदारभक्त माथेमाले सामुदायीक विद्यालयलाई बलियो बनाउनु पर्ने बताउनुभयो । उहाँले निजी विद्यालयहरुले समाजमा धनी र गरिवबीचको दुरीलाई बढाएको आरोप पनि लगाउनुभयो । 

टीका विद्याश्रम माध्यामिक विद्यालयलको पूर्वविद्यार्थीहरुको ललितपुरमा आयोजित पुर्नमिलन कार्यक्रममा शिक्षाविद माथेमाले शिक्षा क्षेत्रमा सरकारी लगानी कम भएकै कारण सामुदायिक विद्यालयलाई बलियो बनाउन नसकिएको बताउनुभयो ।
पूर्वविद्यार्थीको तर्फबाट श्रीओम श्रेष्ठ रोदन, सुवास भण्डारी र पुनदेवी महर्जनले विद्यालयका आफ्ना अनुभव र विद्यालयको स्तरोन्नतीका लागि गर्न सकिने विभिन्न विषयमा प्रकाश पार्नुभएको थियो । पूर्वविद्यार्थी तथा कलाकार पूर्ण थापा र अञ्जु श्रेष्ठले कार्यक्रममा गीत गाएका थिए ।
त्यस अवसरमा शिक्षाविद माथेमाले टिका विद्याश्रम माध्यामिक विद्यालयका पूर्व प्रधानअध्यापक र पूर्व शिक्षकहरुलाई सम्मान पनि गर्नुभयो । वि.स. २००८ सालमा ललितपुरको सानेपामा स्थापना भएको टिका विद्याश्रमका पूर्वविद्यार्थीहरुको भेलाले विद्यालयको स्तरोन्नतीका लागि सुवास भण्डारीको संयोजकत्वमा एक समूह पनि गठन गरेको छ । समूहमा श्यामकुमार श्रेष्ठ, पुनदेवी महर्जन, दीपक लोहनी, भवेश्वर खड्का, सुभद्रा शाह, किशोर श्रेष्ठ, दान थापामगर, सम्झना विष्ट, मनोहर सिंह केसी र सानुमैया थापा रहनु भएको छ ।

 