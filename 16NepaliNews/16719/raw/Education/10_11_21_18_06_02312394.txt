

 

तारा आचार्य

मोरङ।  त्रिभुवन विश्वविद्यालयका उपकुलपति प्रा.डा. तीर्थ खनियाँले उच्च शिक्षालाई समयानुकुल सुधार गर्न तथा गुणस्तर वृद्धिका लागि सेमेष्टर प्रणालीलाई कडाईका साथ पालना गराउने बताउनु भएको छ । 

विराटनगरमा आयोजित त्रिभुवन विश्वविद्यालयको नीति प्रसार तथा कार्यान्वयन अन्तक्र्रिया कार्यक्रमलाई सम्बोधन गदै उपकुलपति खनियाँले त्रिभुवन विश्वविद्यालयको भिजन ट्वेन्टी थर्टी निर्माण गर्न पूर्वाधार तयार भईरहेको जानकारी दिनुभयो । उहाँले प्राध्यापकहरु विश्वविद्यालयको सम्पत्ति भएकाले उनीहरुले प्राध्यापन पेशालाई कमाउने थलो भन्दा पनि गुणस्तरीय शिक्षा दिने कार्यमा लगाउनु पर्ने धारणा व्यक्त गर्नुभयो ।
कार्यक्रममा त्रिभुवन विश्वविद्यालयका शिक्षाध्यक्ष डा. सुधा त्रिपाठीले प्राध्यापक र रीडरहरु सस्तो हुदै गएको टिप्पणी गर्दै प्राध्यापकहरु पुस्तक लेखन र अनुसन्धानमा लाग्ने नगरेको गुनासो गर्नुभयो ।
उच्च शिक्षा सुधार परियोजनाले आयोजना गरेको सो कार्यक्रममा एक नम्बर प्रदेशका २० वटा आंगिक क्याम्पस प्रमुखहरुसंग गुणस्तरीय शिक्षा प्रदान गर्न अवलम्बन गर्नुपर्ने नीति नियम बारे छलफल गरिने बताइएको छ ।
 

 