

 
सविन लामिछाने
तनहुँ। आदिकवि भानुभक्त क्याम्पस दमौलीले एमबिएस कार्यक्रममा देशकै उत्कृष्ट क्याम्पसको अवार्ड प्राप्त गरेको छ ।  

आर्थिक पत्रिका न्यु बिजनेस एजले देशैभरका बिजनेस कलेजहरुबीच आयोजना गरेको प्रतिस्पर्धामा देशभरका एमबिएस पठनपाठन हुने १८ सय ५४ क्याम्पसमध्ये आदिकविलाई उत्कृष्टको अवार्ड प्रदान गरिएको हो । क्याम्पसले बीबीएसतर्फ पनि उपत्यकाबाहिरबाट दतेश्रो उत्कृष्टको अवार्ड प्राप्त गरेको छ । 
शिक्षा सचिव खगराज बराल तथा न्यु बिजनेस एजको प्रकाशन संस्थाका अध्यक्ष मदन लम्सालले क्याम्पस प्रमुख महाप्रसाद हड्खलेलाई अवार्ड प्रदान गरे ।
आर्थिक मासिक न्यु बिजनेस एजले हरेक वर्ष व्यवस्थापन पठनपाठन हुने उच्च मावि तथा क्याम्पसहरुबीच प्रतिष्पर्धा गराउँदै आएको प्रधान सम्पादक लम्सालले बताए ।

 