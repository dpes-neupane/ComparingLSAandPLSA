



रामगोपाल तमखु

भक्तपुर ।  शिक्षा संकाय अध्ययनरत विद्यार्थीहरुले शिक्षा ऐन–२०२८ को नवौं संशोधन खारेजीका माग राख्दै शिक्षा सेवा आयोगमा छैटौँ दिन पनि रिले अनशन जारी राखेका छन् । शिक्षा ऐनको नवौं संशोधनले शिक्षामा दुर्दशा ल्याउने भन्दै संशोधनको खारेजीको माग गर्दै शिक्षक सेवा आयोगमा रिले अनशनमा बसेका हुन् । 
विद्यार्थी संघर्ष समितिका संयोजक पुष्कर शर्माले ७ लाख भन्दा बढी अध्यापन अनुमति पत्र लिएका र शिक्षा संकाय पढेका लाखौं विद्यार्थीको रोजगारी खोस्न र शिक्षित युवाहरुलाई खाडीमा पठाउने षड्यन्त्रमा शिक्षा मन्त्री लागेको आरोप लाउँदै आन्दोलन गर्नुपरेको बताउनुभयो । संशोधित ऐनमा शिक्षा संकायका विद्यार्थीमा अन्याय भएको भन्दै संशोधन खारेजीको माग गरिएको बताइएको छ ।
अनशनरत विद्यार्थीहरुले शिक्षा ऐनको नवौं संसोधन तत्कालै खारेज नभए चरणबद्ध आन्दोलन गर्ने चेतावनी समेत दिएका छन । शैक्षिक संघसस्था हडताल, सडक आन्दोलन लगाएतका कार्यक्रम समेत सार्बजनिक गरका छन ।
 

 