

 
ज्योति कुमार पन्थी 
गुलरिया, २२ फागुन । गुलरिया नगरपालिकाले चैत्र ६ गते गर्ने भनिएको वार्षिक परीक्षा आगामि फागुन २८ गते देखि सञ्चालन गर्ने भएको छ ।  
नेपाल सरकार शिक्षा विज्ञान तथा प्रविधि मन्त्रालयको सूचनाका आधारमा गुलरिया नगरपालिकाले परीक्षा तालिका संशोधन गरी कक्षा १ देखि कक्षा ९ सम्मको परीक्षा फागुन २८ देखि गर्ने निर्णय गरेको हो । 

विश्वभर कोरोना भाइरस कोभिड–१९० को संक्रमण र त्यसको सन्त्रास बढ्दै गएको भन्दै युवा खेलकुद तथा शिक्षा मन्त्रालयले देश भरका स्थानीय निकायलाई परिपत्र गरे संगै चैत्र ६ गते देखी सञ्चालन गर्ने भनिएको परीक्षा फागुन २८ देखि नै गर्ने निर्णय भएको गुलरिया नगरपालिकाका नगर प्रमुख मुक्तिनाथ यादवले जानकारी दिनुभयो । 
यसैबिच बिहिबार गुलरिया नगरपालिका बसेको शिक्षा समितिको बैठकले आवश्यक सतर्कता अपनाउनका अभिभावकलाई आग्रह समेत गरेको छ । 

 