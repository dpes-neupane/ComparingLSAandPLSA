

 
 काठमाडौं, १२ पुस । मोर्गन इन्टरनेशनल कलेजमा स्नातक तहमा अध्ययनरत सामाजिक कार्यका विद्यार्थीहरुले काठमाडौंको बुढानिलकण्ठमा रहेको श्रृजना सामाजिक सेवा समाजमा बस्दै आएका अनाथ बालबालिकाहरुको एक दिने क्रियाकलाप अध्ययन तथा अनुगमन गरेका छन् । 
 विद्यार्थीले त्यहाँ बस्दै आइरहेका बच्चाहरुको मनोसामाजिक अवस्था, संस्थाको दैनीक क्रियाकलाप र वच्चाहरुको गतिविधिहरुवारे अध्यन गरेका थिए । मोर्गन कलेजका विद्यार्थीहरु अनाथ आश्रम पुग्दा बालबालिकाहरु सुतिरहेका थिए । उनीहरुलाई विस्तारबाट उठाएर बालबालिकाहरुलाई विभिन्न उपहार दिई वच्चाहरुको विहानीको सुरुवात गराएका थिए ।

 बालबालिकाहरुका लागि खाजा तयार गरी परिचयात्मक कार्यक्रमको आयोजना गरिएको थियो । अनाथ आश्रममा बसेका बालबालिकाहरुले आफ्नै कलात्मक प्रस्तुति पनि गरेका थिए । प्रथम वर्षमा अध्ययनरत विशाल पौडेल भन्छन्- ‘कलेजका सुरुवाती दिन देखिनै दैनिक कक्षाहरुबाहेक विभिन्न विषयका विज्ञद्वारा सञ्चालित कक्षाहरुमा उपस्थिति जनाउन पाउँदा र प्रत्यक्ष अनाथालयमा रहेका बालबालिकाहरुको मनोविज्ञान बझ्न पाउँदा साहै हौसला र प्रेरणा मिल्याे ।’
 त्यसै गरी दोस्रो वर्षमा अध्ययनरत प्रकाश सिंहले बच्चाहरुको अवस्थामा सुधार ल्याउन जरुरी देखे । उनले भने ‘यहाँ रहेका बच्चाहरुलाई अझै काउन्सिलिङको आवश्यकता छ ।’ 
संस्थाले बच्चाहरुका सन्दर्भमा राम्रो काम गरे तापनि उचित स्रोत साधनको अभाव रहेको पाइयाे । संस्था सञ्चालनमा संस्थाको फितलो व्यवस्थापनले बालबालिकाको मानसिक, शारिरीक विकासमा असर पुगेको र उचितश्रोत साधन जुटाउन र हेरचाहगर्नेकालागीआवश्यक विज्ञ टोलीको आवश्यक रहेको उनीहरूकाे भनाइ छ ।

 