

 
काठमाडौँ । सञ्चार तथा सुचना प्रविधिमन्त्री गोकुल बास्कोटाले तीन वर्षभित्र अन्तर्राष्ट्रियस्तरमा प्रतिस्पर्धी हुने गुणस्तरीय शिक्षा बनाइसक्ने बताउनु भएको छ । नेपाल सरकारका प्रवक्ता समेत रहनु भएको मन्त्री बास्कोटाल सामुदायिक शिक्षा परिमार्जन गरी गुणस्तरीय बनाउने दाबी गर्नुभएको हो ।  

शुक्रबार काभ्रेको चौरी देउरालीको गाउँपालिका–४ सालिमेछेडास्थित सरस्वती माध्यमिक विद्यालयको नवनिर्मित १२ कोठे भवनको शुक्रबार उद्घाटन गर्दै मन्त्री बास्कोटाले सामुदायिक विद्यालयलाई हेर्ने दृष्टिकोणमा परिवर्तन ल्याउन सक्दो प्रयास गर्ने बताउनु भएको हो । 

एशियाली विकास बैंक (एडीबी)को ६ करोड ऋण सहयोग तथा पुनःनिर्माण प्राधिकरण जिल्ला कार्यान्वयन एकाइ (शिक्षा) को समन्वयमा चौँरीदेउरालीमा निर्माण भएको भवनको उद्घाटन गर्दै उहाँले सरकारले प्राविधिक शिक्षालाई प्राथमिकता दिने बताउनु भयो । 

शिक्षालाई सामाजिकरण गर्नुपर्नेमा जोड दिदेँ मन्त्री बास्कोटाले ‘शिक्षालाई अर्थतन्त्रसँग जोड्न सहयोग गर्ने बताउनु भयो । शिक्षाले आत्मनिर्भरतालाई प्रोत्साहित गर्ने भएकोले शिक्षालाई परिमार्जित गरिने बताउनुभएको हो ।

 