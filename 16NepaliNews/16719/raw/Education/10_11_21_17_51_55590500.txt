

 
ललितपुर, ३ मंसिर । त्रिवि सेवा आयोगको उपप्राध्यापक पदका लागि आज मङ्गलबार भएको लिखित परीक्षा परीक्षार्थीहरुले बहिस्कार गरेका छन् । पाठ्यक्रम अनुसार प्रश्नपत्र नभएकाे भन्दै उनीहरूले साे परीक्षा बहिस्कार गरेका हुन् । 
 ललितपुरको पुल्चोकस्थित इन्जिनियरिङ क्याम्पस परीक्षा केन्द्रका परीक्षार्थीले कम्प्युटर विज्ञान दोस्रो खण्डको विषयगत परीक्षाको प्रश्नपत्रमा असन्तुष्टि जनाउँदै परीक्षा नै बहिस्कार गरे । 

परीर्थीहरूका अनुसार साे प्रश्नपत्र त्रिवि सेवा आयोगद्वारा संशोधित पाठ्यक्रमको ढाँचा अनुरुप नबनाइएकाेले बहिस्कार गर्नुपरेकाे हाे । उनीहरूले कम्प्युटर विज्ञानको परीक्षामा इलेक्ट्रोनिक्स प्रश्न सोध्ने काम त्रिविकाे लापरवाही भएकाे गुनासाे गरेका छन् ।

 