

 
काठमाडौं, ६ चैत । विश्वभर फैलिरहेको कोरोना भाइरस अर्थात कोभिड – १९ को संक्रमणको कारण लोक सेवा आयोगको परीक्षा पनि स्थगित भएको छ ।  
आज बिहीबार बसेको लोक सेवा आयोगको बैठकले चैत ८ गतेपछि गर्ने भनिएको सबै लिखित परीक्षा स्थगित गरिएको हो। स्वास्थ्य सुरक्षा संवेदनशीलतालाई मध्यनजर गरी लोक सेवाको सबै परीक्षा स्थगित गरिएको जनाइएको छ।
विज्ञप्तीका अनुसार चैत ८ गत शनिबारेदेखि मसान्तसम्मको लोक सेवा आयोगले सञ्चालन गर्ने भनिएको निजामती सेवा, सुरक्षा निकाय र संगठित संस्था तर्फका लिखित परीक्षाका कार्यक्रम अर्को सूचना नभएसम्मका लागि स्थगित गरिएको छ । 
आजदेखि सुरु हुने यस बर्षको माध्यमिक शिक्षा परीक्षा एसईई , त्रिभूवन विश्वविद्यालय अन्तर्गतका अन्य सबै संकायका परीक्षाहरु स्थगित भएका छन् । 

 