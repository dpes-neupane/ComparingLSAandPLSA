

 
तेह्रथुम। तेह्रथुमको म्याङलुङ नगरपालिका–६ सर्कुेस्थित सरस्वती आधारभूत विद्यालयले अङ्ग्रेजी माध्यमबाट पठनपाठन गर्न थालेपछि विद्यालयमा विद्यार्थीको सङ्ख्या बढेको छ । 
विद्यालयले यही वर्षबाट कक्षा २ सम्म अङ्ग्रेजी माध्यमको पढाइ अनिवार्य गरेको छ । अङ्ग्रेजी कक्षा सञ्चालनका लागि भवन निर्माण गर्न स्थानीय अभिभावकले नगद तथा जिन्सी सहयोग गरी कक्षा सञ्चालन गरिएको विद्यालयका प्रधानाध्यापक वीरेन्द्र मण्डलले बताउनुभयो ।
विद्यालयका अभिभावक र शिक्षाप्रेमीबाट रु तीन लाख १६ हजार सङ्कलन गरी विद्यालयले भवन निर्माण गरी अङ्ग्रेजी माध्यमको पढाइ थालेको हो । कक्षा ८ सम्म पढाइ हुने सो विद्यालयमा अहिले २०० विद्यार्थी छन् ।

 