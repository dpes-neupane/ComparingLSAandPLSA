

 
एलिना घिसिङ
काठमाडौं । साहित्य मानव जीवनको भोगाइ हो । जुन प्रकाशित किताबहरुबाट नै थाहा पाउन सकिन्छ । साहित्य किताबहरुले पनि अरु किताब जस्तै अथाह ज्ञान दिन्छ । 
नेपाल विकासोन्मुख मुलुक भएको कारण कुनै विषयकोे लामो इतिहास भने पाइदैन । त्यस्तै साहित्यको पनि त्यति लामो इतिहास छैन । नेपाली साहित्यको प्रारम्भिक काल (१८९६–१९४०) का सर्वश्रेष्ठ कवि भानुभक्त आचार्य रहेको गोरखापत्रमा उल्लेख छ । उनलाई नेपाली भाषाको आदिकविका रूपमा चिनिन्छ । यसबाट भन्न सक्छौ त्यो समयबाट नेपालमा साहित्यको विकास भयो । यसरी विकास भएको साहित्यमा धेरै व्यक्तिहरुले राज गरिसकेका छन् ।
भानुभक्त आचार्य लक्ष्मी प्रसाद देवकोटा , सिद्धिचरण श्रेष्ठ, विष्णुकुमारी वाइवा र माधवप्रसाद देवकोटा लगायतका साहित्यकारहरुले नेपाली साहित्य जगतलाई उचाइमा पु¥याएका थिए । पछिल्लो पुस्ताका साहित्यकारहरु पनि धेरै छन् । जसमध्ये केही साहित्यकारहरु झमककुमारी घिमिरे, सुबिन भट्टराई, रणजित मल्ल, कथाशिल्पी राजव, । राजेन्द्र पराजुली, गणेश अधिकारी, ध्रुव सापकोटा, गणेश अधिकारी लगायतका धेरै छन् ।
साहित्य संस्कृत शब्दको कवृ धातुबाट काव्य शब्दको व्युत्पत्ति भएको मानिन्छ । पहिले काव्य शब्दको प्रयोग भएको र पछि मात्र साहित्य शब्द भनेर प्रयोगमा आएको अनुसन्धानको क्रममा पत्ता लागेको हो । पूर्वीय साहित्य शास्त्रमा साहित्यको छुट्टै परिभाषा नपाइने र काव्यको परिभाषाभित्र नै साहित्यको परिभाषा रहेको एक अध्ययनबाट खुलेको छ ।
त्यसरी विकास भएको साहित्य पछिल्लो समय राम्रोसंग विकास भएको पाइन्छ । समयसंगै आधुनिक प्रविधिहरुको प्रयोग भएको छ । अहिले अन्य देशहरुमा जस्तै केही साहित्य किताबहरु अनलाइनमा पनि पाइन्छ । साहित्य किताबहरु अनगिन्ती आएको छ । पछिल्लो समय साहित्य किताबको लहर नै आएको छ । जसमध्य २०७५ सालमा प्रकाशन भएको धेरै किताबहरु छन् त्यसमध्य केही चर्चित किताबहरु यस प्रकारका छन् ।

‘वीपीको विद्रोह’
‘वीपीको विद्रोह’ कृति पत्रकार जगत नेपालले लेखेका हुन । नेपालले यस पुस्तकमा वीपीलाई राजनीतिक विद्रोहीको रूपमा चित्रण गरिएको छ ।
पुस्तक बाह्रखरी बुक्सबाट प्रकाशन भएको कृति प्रजातान्त्रिक समाजवादका प्रवर्तक एवं राजनेताको छवि बनाएका वीपीका राजनीतिक जीवनका लुप्त पाटा र विद्रोहको आयामलाई समेटिएको छ । ‘वीपीको विद्रोह’मा वीपीले आफ्नो कृतिमा उजागर गर्न बाँकी रहेका तथ्यलाई चिरफार गर्ने प्रयास गरिएको छ ।
वीपीको विद्रोही चेतबारे उनका समकालीन तथा अनुज पुस्ताका नेताको विचारसमेत पुस्तकमा अटाएको छ । प्रकाशन गृहको यो पहिलो पुस्तकसमेत हो ।
‘ न्याय ’
पूर्वप्रधानन्यायाधीश सुशीला कार्कीको आत्मकथा ‘न्याय’ उनले आफूले भोगेको महाभियोगको प्रस्ताव, विभिन्न मुद्दामा आफूले सम्पादन गरेको न्याय र व्यक्तिगत भोगाइको बारेमा रहेको छ ।
बुकहिल पब्लिकेशनबाट प्रकाशित ‘न्याय’मा ‘३० वर्ष उनले गरेको वकालत र ८ वर्ष न्यायालयमा बिताएको समयको हरहिसाब पुस्तकका समेटेकी छन् । यो पुस्तक आत्मकथा मात्रै नभएर प्रधानन्यायाधीशको कलमबाट लेखिएको न्यायालयकै पहिलो ऐतिहासिक कृति रहेको छ ।
‘ रणहार ’ 
योगेश राजद्वारा लिखित उपन्यास ‘रणहार’ भक्तपुर राज्यको अन्तिम मल्ल राजा रणजीत मल्लको भोगाइलाई समावेश गरिएको छ । यसमा भक्तपुरको बनारस र तिब्बतसम्मको सांस्कृतिक र आर्थिक सम्बन्धलाई पनि देखाइएको छ ।
पब्लिकेशन्स नेपालयको पुस्तक ‘रणहार’ मा रणजीत मल्लको पालामा पृथ्वीनारायण शाहले भक्तपुर राज्यमा कब्जा जमाएका विषयवस्तुलाई प्रस्तुत गरिएको छ । भक्तपुर हातमा लिएपछि नै गोर्खाली राजाको उपत्यका विजययात्रा टुंगिएको थियो ।
त्यो सममा उपत्यकाका तीनवटा राज्यमध्ये सबैभन्दा मुख्य भक्तपुर रणजीत मल्लले झण्डै आधा शताब्दी शासन गरेका थिए । १७६९ मा पृथ्वीनारायण शाहले भक्तपुर राज्य हात पारेका घटनालाई देखाइएको छ ।
‘विचारको लाश ’
कथाकार धु्रव सापकोटाको नवीनतम कथासङ्ग्रह ‘विचारको लाश’ हो । सामाजिक विकृतिप्रति तीखो व्यङ्ग्य झल्काउने कथाहरू रहेको सापकोटाको यो सातौँ सङ्ग्रह छ ।
सङ्ग्रहमाथि राम लोहनी र राजकुमार बानियाँले समीक्षात्मक बहस गरेका थिए । उक्तक्रममा समीक्षक बानियाँले नेपाली साहित्यका उत्कृष्ट १० कथाकारहरू मध्येमा कथाकार धु्रव सापकोटा समेत पर्ने बताएका थिए । 
उनले ‘विचारको लाश’मा सङ्ग्रहित कथाहरू समयसामयिक तर अनौठा र पृथक विषयवस्तुमा आधारित रहेको बताए । कथामा पात्रहरूका गहकिला संवाद मार्फत सामाजिक समस्या र विकृति विसङ्गतिहरूलाई उजागर गर्दै झट्का हान्ने खालका कथा यस सङ्ग्रहमा सङ्ग्रहित रहेको छ ।
२१ ओटा कथा समावेश रहेको ‘विचारको लाश’ शिखा बुक्सबाट प्रकाशित भएको हो । गणेश अधिकारीले लेखेका मालिकहरुको मधेस तराई – मधेसका अन्याय, अत्याचार, विभेद र शोषण समाबेश गरिएको छ । यो राजनीतिक आख्यान हो।
‘७२ को विस्मय’ ‘७२ को विस्मय’ पुस्तकमा मधेस आन्दोलनको घटना यथार्थ प्रस्तुत गरेको छ । सञ्चारकर्मी बसन्त बस्नेतले भूकम्प, नाकाबन्दी, संविधान र मधेस आन्दोलनका घटनालाई प्रस्तुत गरेका छन् । राजनीतिक विषयवस्तु र मधेस आन्दोलन मात्रै नभएर २००७ सालको प्रजातन्त्रपछि नेपाली लोकतन्त्रको विस्तार पनि समावेश छ ।
‘बारुदमाथि उड्दा’ 
कृति ‘बारुदमाथि उड्दा’ क्याप्टेन रामेश्वर थापाको हो । बुक–हिल पब्लिकेसनले छापेको उक्त पुस्तकमा तत्कालीन माओवादी ‘जनयुद्ध’को विषयबस्तु छ । युद्धस्थलका ताजा घटनालाई पुस्तकमा उतारेको पाइन्छ । रामेछाप , रुकुम र दैलेखसंगै ४० भन्दा बढी ठाउँहरुको त्यो बेलाको घटना यो पुस्तकमा रहेको छ ।
‘भूमिका ’
भूमिका तेस्रो लिंगीको विषयवस्तु बोकेको पुस्तक हो । तेस्रोलिंग्री अधिकारकर्मी भूमिका श्रेष्ठको यो किताबमा तेस्रो लिंगीको जीवनलाई पाउन सकिन्छ ।
‘ धम्बोझी ’
पत्रकार तथा लेखक सरोजराज अधिकारीको धम्बोझी पुस्तक पनि राजनीतिक विषयवस्तुमा आधारित छ । यो पुस्तक सांग्रीला बुक्सले प्रकाशन गरेको हो ।
मधेस राजनीतिको आरोह–अवरोहलाई आधार बनाएको छ । नेपालगञ्ज, बाँकेको सेरोफेरोकोमा रहेको यो उपन्यास मधेसमा राजनीतिक अधिकारका लागि गरेको संघर्षलाई उतारेको छ ।
‘छुटेका अनुहार’
‘छुटेका अनुहार’ समाजमा घटेका घटनालाई समावेश गरेको छ । देशको सामाजिक असमानता महिला–पुरुष, धनी–गरिब र जातिबीचको विभेद लगायतका विषय रहेको छ ।
कवि तथा निबन्धकार रमेश सायनको यो पहिलो निबन्ध संग्रह हो । लिपी बुक्सबाट सायनको निबन्ध संग्रह बजारमा आएको छ ।‘सखी’
‘सखी’ उपन्यास कथाकार रामलाल जोशीले लेखेका हुन् । यसमा सुदूरपश्चिमका थारु समुदायका यथार्यलाई समेटिएको छ । बुक हिल पब्लिकेसनले प्रकाशन भएको यो पुस्तकमा थारु समुदायमा आर्थिक अवस्था उच्च अथवा हुनेखानेहरुले हुँदा खाने या आर्थिक अवस्था कमजोर रहेका हरुबीचको विभेद, र पीडा लगायतको विषयबस्तु रहेको छ । उक्त समुदायको व्यक्तिहरु मजदुरी गर्नको लागि घर छोडेर जाँदा बेशाहारा भएका जस्ता दुःखदायी जीवनलाई चित्रण गरिएको छ । 

 