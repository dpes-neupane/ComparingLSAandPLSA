तेजेन्द्र के.सी. बुटवल– बुटवलको कान्ति माविमा  अध्ययन गर्नका लागि रूपन्देहीको सैनामैना नगरपालिको बाँसगढी चोककी रचना राना चट्ट स्कुल डे«स लगाएर बिहान सवा ९ बजेतिर तयार हुन्छिन् ।  घरमै साढे ९ बजेतिर विद्यालयको बस पुग्छ ।बुटवलबाट १८ किलोमिटर दूरीको बाँसगढीबाट सहज रूपमा बुटवल साथीहरूसँगै विद्यालयको बस चढेर सरर  आउँछिन् ।कान्ति माविमा अङ्ग्रेजी माध्ययमबाट पढाइ हुन्छ । उनको परिवारलाई घरनिजकै रहेका निजी विद्यालयभन्दा बुटवल सामुदायिक विद्यालयमा कान्ति माविमा अध्ययन गर्दा निकै शान लागको छ । उनलेनिजी विद्यालय कक्षा ४ सम्म पढेपछि अहिले कान्तिमा अध्ययन गरिहेकी छन् ।उनले  भनिन्, ‘बस घरमै लिन पुग्छ । अङ्ग्रेजी माध्ययमबाट नै पढाइ हुन्छ । विद्यालयको वातावरण पनि राम्रो छ । बोर्डिङ पढ्नेभन्दा हामी कम छैनौँ ।’कान्ति माविजस्तै रूपन्देहीका केही राम्रा सामुदायिक विद्यालय आफ्ना विद्यार्थीलाई सहज रूपमा विद्यालय ल्याउन र घर पु¥याउनको बसको व्यवस्था गरेका छन्जसबाट सामुदायिक विद्यालयको शान थपिएको छ । नतिजालाई आधार मानेर हेर्दा पनि यहाँका सामुदायिक विद्यालय  निकै अगाडि छन् ।बुटवलको पुरानो सामुदायिक विद्यालयमा कान्ति मावि शिक्षा मन्त्रलायले प्रदेशमा प्रथम घोषणा गरेको विद्यालय हो । यस्तै राष्ट्रिय शिक्षा पुरस्कार पाएको कालिका माविले तीनवटा बस सञ्चालन गरेको छ ।  बुटवल–३ स्थित कान्ति मावि र तिलोत्तमा–५ स्थित शान्ति नमुना माविले टाढा–टाढाका विद्यार्थी बोक्न बसको व्यवस्था गरेका छन् ।यस्तै तिलोत्तमा नगरपालिको  शिवपुर मावि, बुटवल ११ देवीनगरस्थित नवीन माविले पनि बस सञ्चालन गरेका छन् । कम शुल्क लिएर विद्यार्थीलाई बसको व्यवस्था मिलाइएको छ ।सामुदायिक विद्यालयले बस सञ्चालनसँगै निजी विद्यालय छोडी भर्ना हुन आउने विद्यार्थीको सङ्ख्यामा वृद्धि भएको विद्यालयले जनाएका छन् ।बुटवलस्थित कान्ति माविले पनि ३ वटा गाडी प्रयोगमा ल्याएर विद्यार्थीलाई सेवा दिइरहेको छ । विद्यालयका प्राचार्य गोविन्द ज्ञवालीले टाढाका विद्यार्थी विद्यार्थीहरूलाई लक्षित गरी स्कुलले गाडीको व्यवस्था गरेको बताए । उनले थप दुई बस थप्ने योजना रहेको बताए ।वैशाख महिना एउटा बस थप्ने योजना रहेको विद्यालयका प्रअ घनश्याम पाठकले बताए ।कालिका माविका बसले बेलवास, मणिग्राणदेखि चरङ्गे र बुटवल भित्रबाट विद्यार्थी बोक्छन् ।न्यून भाडादरमा विद्यालयले विद्यार्थी बोकिरहेका छन् ।निजी बोर्डिङको तुलनामा आधा कम रकम विद्यार्थीले थेरै हुँदा अभिभावक पनि खुसी छन् ।कालिका माविले चालकको तलब, तेल र मर्मत जोडेर विद्यार्थी शुुल्क लिने गरेको छ ।यहाँ सामुदायिक विद्यालयहरूमा विद्यार्थी बस चढेको दिनको मात्र शुल्क बुझाउनुपर्छ ।कालिकाले बस भाडाबापत विद्यार्थीले बढीमा मासिक ३ सय ५० रुपियाँसम्म तिर्नुपरेको छ ।कान्तिमा पनि यस्तै हाहाहारी दूरीका हिसाबले  भाडा विद्यार्थीले तिर्ने गरेका छन् । कान्तिमा पनि थोरै रकममा विद्यार्थी बोक्ने गरेका प्राचार्य ज्ञवालीले बताए ।उनले अर्को दुईवटा बस सञ्चालन गर्ने तयारीमा विद्यालय रहेको खुलाउँदै बुटवल तथा छिमेकी सैनामैनाका विद्यार्थीलाई  लक्षति गरेर सञ्चालन गरेको  बताए ।अभिभावकले पनि आफ्ना बालबच्चा गाडीमा विद्यालय जान पाएपछि सुरक्षाको महशुस गरेको अभिभावक सङ्घ रूपन्देहीका अध्यक्ष लोकनाथ ज्ञावली बताए । नर्सरीदेखि कक्षा १० सम्म नै अङ्ग्रेजी माध्यमबाट पठन–पाठन हुने यहाँका सामुदायिक विद्यालयहरूको भैतिक संरचान पनि राम्रा नै छन् ।व्यवस्थित रूपमा कक्षा सञ्चालन गर्दै विद्यालयले बस सञ्चालन गर्न थालेपछि  टाटाका अभिभावकले पनि भर्नामा चासो दिएको कान्ति माविका प्राचार्य गोविन्द ज्ञवाली बताए  ।  उनका अनुसार विद्यालयको शैक्षिक गुणस्तर देखेर धेरै अभिभावकले छोराछोरी पढाउन चाहेका  छन् । । यहाँका सामुदायिक विद्यालयहरूले एउटा नेपाल सरकारको भन्सार छुटमा  र भारतीय राजदूतावसको सहयोग ल्याएका छन् । केहीले आफै विद्यालयले रकम राखेर खरिद गरेका छन् ।रूपन्देही जिल्लाको तिलोत्तमाको शान्ति नमुना माविले पनि बसको व्यवस्था गर्ने मध्ये अर्को सामुदायिक विद्यालय हो ।विद्यालयमा अध्ययन गर्ने अधिकांश निम्न वर्गका अभिभावकका छोराछोरी भएकाले उनीहरूलाई सहज रूपमा विद्यालयमा ल्याउनका लागि बसको प्रयोग गरिएको प्रअ कुलप्रसाद लामिछानेले बताए । ‘तल्लो तहका विद्यार्थीलाई तक्षित गरेर नै बस ल्याएको हो । भन्सार छुट गरेर नयाँ बस विद्यालयले ल्याउँदैछौँ’ प्रअ लामिछानेले भने, ‘पहिला एउटा बस थियो, अहिले अर्को ल्याउँदैछौँ । त्यो साना बच्चालाई लक्षित गरेर हो ।’ साना बच्चालाई समयमै घर पु-याउन नयाँ बस प्रयोग गर्ने योजना शान्ति नमुना माविको छ । २२ सय ६३ जना विद्यार्थी छन् । शान्ति नमुनामा २ सय विद्यार्थी थपिने अपेक्षा छ । यसका लागि ४ वटा सेक्सनसमेत थपिँदैछन् । गाडीको सुविधा भएपछि ८ किलोमिटर टाढाबाट पनि विद्यार्थी विद्यालयमा पढ्न आउने गरेका छन् ।प्रदेश राजधानीबाट सङ्घीय राजधानीलाई टक्करपूर्वजिल्ला शिक्षा अधिकारी टेकबहादुर थापाको बुझाइमा बुटवलमा शैक्षिक हब बनिसकेको छ ।गुणस्तणीय शिक्षाका लागि प्रदेश अस्थायी राजधानी बुटवलले सङ्घीय राजधानी टक्कर दिन्छ ।सरकारले लिन  परीक्षाको नतिजा नै त्यसको पुष्टि गर्ने आधार हो ।  उनले पछिल्लो दशक बुटवल शैक्षिक हबका रूपमा विकास हुँदै गएको बताए ।  भौतिक पूर्वधार, दक्ष जनशक्ति राखेर यहाँ ठूलो लागानीमा शैक्षिक सस्था सञ्चालनमा छन् । निजी र सामुदायिक दुवै विद्यालयहरू नतिजा र गुणस्तरले सबैको शान बढाएको  छ ।एसएलसी र एसईईमा आधा दर्जन बोर्डफस्ट निकालेको रूपन्देही उच्च शिक्षाका लागि पनि अब्बल मानिएको रूपन्देहीका जिल्ला शिक्षा अधिकारी रामचन्द्र खनियाले बताए । यस क्षेत्रमै सुविधासम्पन्न कलेज सञ्चालनमा रहेकाले उच्च शिक्षाका लागि राजधानी काठमाडौं धाउनै नपर्ने अभिभावक सङ्घ रूपन्देहीका अध्यक्ष लोकनाथ ज्ञवालीले बताए । रूपन्देहीको विशेषगरी बुटवलमा ए लेभलदेखि उच्च सुविधा भएका शैक्षिक प्रतिष्ठानहरू सञ्चालनमा रहेका छन् ।एसईई पास गरेका विद्यार्थीले कानुन, कृषि प्राविधिकदेखि लिएर होटल म्यानेजमेन्ट, नर्सिङ, विज्ञान विषयसम्म बुटवलमै पढ्न सकिने व्यवस्था छ ।बुटवलमा अध्ययरनरत विद्यार्थीहरू व्यवस्थापनमा पटक–पटक पश्चिमाञ्चल प्रथम भएका छन् भने विज्ञानमा काठमाडौंका नामी कलेजभन्दा राम्रो नतिजा ल्याएका छन् । व्यवस्थापन विषयमा न्यु होराइजन, तिलोत्तमा, एम्स, एचिभर्स कलेज बढी विश्वासिलामा मानिन्छन् ।विज्ञान सङ्कायका लागि ए लेभल सञ्चालन गरिरहेको बुटवल पब्लिकसहितका तिलोत्तमा, अक्सफोर्ड, होराइजन, मणिमुकुन्द, दीप उच्च मावि अब्बल रहेका छन् । ग्लोरियस, क्यानन्न् एभरेस्ट, सिद्धार्थ, प्यारामाउन्ट माविले समेत व्यवस्थापन र विज्ञान विषय चलाएका छन् ।रूपन्देहीमा इन्जिनियरिङ, शिक्षा, व्यवस्थापन, मानविकी, कानुन, कृषि, स्वास्थ्य विषयको अध्यापन हुने गरेको छ । नेपालगञ्जपूर्वका विद्यार्थीले अध्ययन गर्ने शैक्षिक केन्द्र नै बुटवल बनेको छ । नर्सिङ, होटल म्यानेजमेन्टका कक्षाहरू समेत बुटवलमा सञ्चालन रहेकाले बुटवलदेखि पश्चिम क्षेत्रका छात्राहरू यहाँ आउने गरेका छन् ।विद्यालय समायोजन शिक्षा मन्त्रालयले पछिल्लो समय लागू गरेको विद्यालय समायोजन विधि यहाँ लागू गरिएको छ । स्थानीयहरूले धमाधमा शिक्षा ऐन जारी गर्दै  विद्यालय समायोजन प्रक्रिया पनि अगाडि बढाएका छन् । रूपन्देहीको तिलोत्तमा नगरपालिकामा चारवटा सामुदायिक विद्यालयहरू समायोजन भएका छन् ।नगर शिक्षा समितिको सिफारिसलाई अनुमोदन गर्दै नगरकार्यपालिकाको १८औं बैठकले नयाँ शैक्षिक सत्रबाट कार्यान्वयनमा आउने गरी चारवटा विद्यालय समायोजन गर्ने निर्णय गरेको हो । यसरी समायोजनमा पर्ने विद्यालयहरूमा वडा नं. १ को प्रगति, वडा नं. ८ को भद्रकाली, वडा नं. १४ को नर्मदेश्वर खैरिया र वडा नं. १६ को बोहिया आधारभूत विद्यालय रहेका छन् । यी विद्यालयहरूलाई नजिकका क्रमशः शङ्करनगर दुर्गादत्त मावि, ज्योती आधारभूत विद्यालय, टिकुलिगढ मावि र पशुपति नमुना माविमा समायोजन गरिएको नगरप्रमुख वासुदेव घिमिरेले जानकारी दिए ।वर्षौंदेखि न्यून विद्यार्थी भएका विद्यालयहरू तिलोत्तमामा पहिलो पटक समायोजनमा परेका हुन् । यी विद्यालयलाई अघिल्ला वर्षहरूमै समायोजन गर्ने तयारी भए पनि त्यो पूरा हुन सकेको थिएन । कार्यपालिकाको बैठकले समायोजनमा परेका विद्यालयमा अध्ययनरत विद्यार्थीहरूको विद्यालय पहुँचलाई थप सुनिश्चित प्रदान गर्न विभिन्न कार्यक्रम सञ्चालन गर्ने निर्णय समेत गरेको छ ।कार्यपालिका बैठकले विद्यार्थी सङ्ख्या, शैक्षिक उपलब्धि र गुणस्तर बढाउन विभिन्न विद्यालयहरूलाई सचेत गराउँदै सामुदायिक विद्यालय सुधार योजना अघि बढाउने निर्णय गरेको छ । नगर शिक्षा समिति सदस्यसमेत रहनुभएका प्रवक्ता सुरेन्द्र श्रीले सामुदायिक विद्यालयको गुणस्तर सुधारका लागि भौतिक पूर्वाधारलगायतका क्षेत्रमा नगरपालिकाले तत्काल केही सुधारका काम अघि बढाउन थालेको छ ।    