

 
सुशीलबाबु थकाली 
 मुस्ताङ, श्रावण १९ । मुस्ताङको थासाङ गाउँ पालिका १ टुकेचेमा अवस्थित योगेन्द्र माबी नमूना विद्यालयमा छनोट भएको छ । नेपाल सरकारको शिक्षा बिज्ञान तथा प्रबिधी मन्त्रालय अन्तर्गत यहि असार २९ गतेको पत्र अनुसार योगेन्द्र माबी नमूना विद्यालयमा छनोट भएको हो । 
शैक्षिक क्षेत्रको इतिहासमा टुकुचे गाउँको लागी मेरुदण्ड नै मानिएको योगेन्द्र माबी नमूना विद्यालयमा छनोट भएपछि बिधालय परिवार, स्थानीय बासी र अभिभावकमा खुसी छाएको छ । नमूना विद्यालयमा छनोट भएपछि भने अब आगामी ५ बर्षको लागी थप चुनौती थपिएको छ । त्यसैले विद्यालयको चौतर्फी बिकासको लागी छुट्टाछुट्टै गुरुयोजना बनाएर अगाडी बढेको विद्यालयले जनाएको छ । अब विद्यालय र विद्यार्थीको लागी अति आवस्यक विषयहरुमा गम्भीर रूपमा छलफल गरि अगाडी बढ्नुपर्ने विद्यालय श्रोतको दाबी छ ।

बिक्रम सम्बत २००७ सालमा स्थापित योगेन्द्र माबीको इतिहास हेर्ने हो भने विद्यालयले धेरै चुनौतीहरुको सामना गरेको पाइन्छ । यद्यपि लामो इतिहास ओगटेको यस योगेन्द्र माबीलाई थप सहयोग र हौसलाको अति आवस्यकता रहेको विद्यालयका प्रधानाध्यापक गोबिन्दप्रसाद श्रेष्ठले बताए । उनका अनुसा हरेक स्थानीय तहमा १र१ ओटा माध्यमिक विद्यालय नमूना विद्यालयमा छनोट हुने प्रावधान हुन्छ । जस अनुसार यस अघि मुस्ताङको सदरमुकाम जोमसोम स्थित जनहित माबी नमूना विद्यालयमा छनोट भएको थियो, उनले भने -‘ यसै प्रक्रिया अनुसार नै दोस्रोपटक हाम्रो विद्यालय नमूना बन्न सफल भएको हो । ‘
नमूना विद्यालयमा छनोट भएपछि भने चुनौतीको चाङ लागेको छ, उनले भने- ‘ आगामी ५ बर्षको लागी यो साख जोगाइराख्न विभिन्न गुरुयोजना बनाइ अगाडि बढेका छौं । प्रथमतः छात्राबासको व्यवस्थापनलाइ चुस्त बनाइ राख्न बिभिन्न तह र तप्काका विद्यार्थीहरुलाइ समान शिक्षा प्रदान गर्ने मुख्य उद्देश्य रहेको छ । ‘ खासगरी पछिल्लो समय स्थानीय भन्दा बाहिरी जिल्लाका विद्यार्थीहरुको आगमन बढीरहेकोले पनि उनीहरुको मनोभावना अनुसार छात्राबासको धारणा र यसको दीर्घकालीन व्यवस्थापन नै मुख्य रहेको श्रेष्ठले बताए, उनले भने- ‘अझ यसमा पनि छुट्टाछुट्टै छात्राबास अपरिहार्य रहेको छ ।’

२५४ जना विद्यार्थी संख्या रहेको विद्यालयमा करिब २९ जना शिक्षकले अध्यापन गराउदै आएको छ । यसैले पनि भाबी दिनहरुमा आधारभूत र माबी तहको लागी पुस्तकालयको व्यवस्थापन, बिज्ञान प्रयोगशाला, कम्प्युटर ल्यान, शिक्षणमा सूचनाको प्राबिधिक प्रयोग आदिको व्यवस्थापन हालको मुख्य चुनौती रहेको प्रधानाध्यापक श्रेष्ठले बताए, उनले भने-‘ निकट भबिस्यमै आवश्यक भौतिक पुर्वाधार निर्माण गरि विधालयको सर्वाङ्गिन बिकासमा टेवा पुर्याउने हिसाबले काम हुनेछ ।’आधुनिक शिक्षा प्रणाली अन्तर्गत शिक्षण सिकाइ प्रभावकारी हुने भएकोले बिधालयमा ईन्टरनेटको व्यवस्था गरि सूचनाको पहुँच बिस्तार गरिने श्रेष्ठले बताए ।

 