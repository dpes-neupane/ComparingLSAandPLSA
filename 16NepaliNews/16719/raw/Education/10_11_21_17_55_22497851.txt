

 
इर्फान अली
बीरगञ्ज, १४ चैत । बुधबार राति १० बजेतिर भाइबर, इमो, ह्वाट्सएप आदिको माध्यमबाट प्रश्नपत्र बाहिरिएपछि एसइईको विज्ञान विषयको परीक्षा रद्द गरिएको छ । 
परीक्षा प्रदेश नम्बर २ का सबै जिल्लाका रद्द गरिएको प्रदेश २ का शिक्षा निर्देशक रमाकान्त शर्माले जानकारी दिनुभयो । रद्द भएको परीक्षा चैत २२ गते गरिने बताइएको छ । सप्तरी जिल्लाबाट प्रश्नपत्र बाहिरिएको र बिहीबार परीक्षा भएको भएपनि जिल्ला परीक्षा केन्द्र समितिले जिल्लाको परीक्षा रद्द गर्ने निर्णय गरेको हो ।
प्रदेशभर एउटै प्रश्नपत्र हुने भएकाले प्रदेश २ का सप्तरी, सिरहा, धनुषा, महोत्तरी, बारा, पर्सा, रौतहट र सर्लाही जिल्लाकै विज्ञान विषयको परीक्षा रद्द गरिएको हो ।

 