

 
काठमाडौं । पछिल्लो समय कक्षा १० मा लागू गरिएको ‘लेटर ग्रेडिङ’ प्रणाली उल्टो गतिमा रहेको भन्दै आलोचना सुरु भएको छ । यसकै कारण तीन वर्षयता शैक्षिक गुणस्तरसमेत खस्किएको छ भन्दा अतिशयोक्ति नहोला  । २०७४ सालमा एसईई परीक्षमा सामेल भएका मध्ये करिव एक लाख विद्यार्थीले कक्षा ११ पढन नपाउने भएका छन ।
मक शिक्षा परीक्षा एसईईको नतिजा शनिबार सार्वजनिक भएसँगै यसले पारेको प्रभावको विषयमा चर्चा शुरु भएको हो । पछिल्लो नतिजाले नेपालको शिक्षा प्रणाली अझै पनि माथि उठ्न नसकेको पुष्टि गरेको छ । यस वर्ष एसईई परीक्षामा ४ लाख ५१ हजार बढी परीक्षार्थी सहभागी भएका थिए । यीमध्ये ०.८५ देखि १.६० जीपीए ल्याउने विद्यार्थीको संख्या ९४ हजार २ सय ७२ छ । 
यसबाट स्पष्ट हुन्छ १.६५ जीपीए अर्थात ‘सी’ ग्रेड पनि नल्याउनेहरुले माथिल्लो कक्षा पढ्न पाउने छैनन् । उनीहरुले ग्रेड वृद्धिको मौका परीक्षा भने दिन पाउने छन । सवै उत्र्तीण हुने कोही पनि अनुर्तीण नहुने भन्ने विषयले पनि विद्यार्थीहरुमा प्रतिष्पर्धाको भावना कम हुन गई सोचे जस्तो नतिजा आउन नसकेको स्वीकार्छन शिक्षा क्षेत्रका जानकारहरु ।
यो पटकको नतिजामा सी ग्रेड ल्याउने विद्यार्थीको संख्या अधिक छ । सी ग्रेड ल्याउनु भनेको शिक्षाको स्तर सुध्रन नसक्नु भन्ने नै हो । उता सरकारी निकायका जिम्मेवार व्यक्तिहरु पछिल्लो नतिजालाई स्वीकार्न तयार छैनन । सरकारी र निजी विद्यालबीच रहेको अन्तरका कारण पनि केही सामुदायीक विद्यालयहरुको नतिजा कमजोर रहेको र त्यसले सिंगो गे्रडिङ मापकमा भिन्नता देखिएको उनीहरुको तर्क छ ।
शिक्षा मन्त्रालयले २०७३ असार २ गते माथिल्लो कक्षा पढ्न अंग्रेजी, गणित, सामाजिक विषयमा जीपीए २ ल्याउनै पर्ने व्यवस्था गरेको थियो । तर, त्यसको दुई हप्ता नपुग्दै २०७३ असार १५ गते माथिल्लो कक्षा पढ्न १.६५ जीपीए ल्याए पुग्ने निर्णय गरेको थियो ।
जस्काकारण नै अहिलेको लेटर ग्रेडिङ सिस्टम संकटमा परेको र शिक्षाको स्तर खस्किएको शिक्षा क्षेत्रका जानकारहरुको निष्कर्ष छ । शिक्षा मन्त्रालयले विदेशी दाताको प्रभावमा परेर निर्णय सच्याउँदा यो हविगत भोग्नु परेको आरोप शिक्षाविद्हरुको छ । अस्पष्ट नीति र अभ्यासका कारण नै एसईई नतिजाको स्तर खस्किएको हो यसको जिम्मेवारी सम्वन्धित निकायले लिनु पर्छ । र, समयमै कमजोरी सच्याएको खण्डमा अर्को वर्ष पुनः यस्तो नतिजा ब्यहोर्नु नपर्ने निश्चित छ ।

 