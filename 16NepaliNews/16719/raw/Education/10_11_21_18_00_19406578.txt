

 

रामहरि श्रेष्ठ

१० असोज,ओखलढुंगा । ओखलढुंगाको खिजीदेम्बा गाउँपालिका स्थित फुलमती माध्यमिक बिद्यालयका शिक्षकहरु बिद्यालयनै बन्द गराएर परीक्षा दिन गएका छन् । बिद्यालयका शिक्षकहरुले शिक्षक सेवा आयोगको परीक्षा दिन बिद्यालयनै बन्द गराएका हुन् । शिक्षक सेवा आयोगको परीक्षालाई लक्षित गर्दै तिन दिनका लागी बिद्यालय बन्द गराएको बिद्यालय स्रोतले जनाएको छ । 

बिद्यालयमा कार्यरत ९ जना शिक्षकहरु नै परिक्षा दिन गएपछि बिद्यार्थीहरुलाई असोज ९ देखी ११ गते बिद्यालय नआउन भनिएको शिक्षक राकेश सुनुवारले बताए ।
बिद्यालय मंगलबार देखी बिहिबार सम्म बन्द हुनेछ । शिक्षकहरु परीक्षा दिन गएपछि जिल्लाका अन्य बिद्यालयहरुमा समेत पठनपाठन प्रभावित भएका छन् । तर शिक्षकहरुको परीक्षाकै कारण बिद्यालयको पठनपाठन प्रभावित भने नभएको खिजिदेम्बाका स्रोत केन्द्रका स्रोत ब्यक्ती एकराज कट्वालले बताए । केहि शिक्षकहरु परिक्षाका लागी गएको भएपनि बाकीँ रहेका शिक्षकहरु मार्फत बिद्यालय सञ्चालन भैरहेको उनले बताए ।

 