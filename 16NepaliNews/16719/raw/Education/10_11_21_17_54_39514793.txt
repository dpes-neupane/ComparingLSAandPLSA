

 

प्रकाश बुढाथोकी 
आज भन्दा भोली भन्दा भन्दै बर्षौ बिते दिन गन्दा गन्दै उजाड ति बाँझिएका बस्तीमा खनजोत गर्दै गोडमेल,मलजल गर्न म फर्कनुपर्छ आमा !!! 
एक सरो फेरिदिन  भत्केको आँगनी टाल्न चुहिएको छानो फाल्न साँझ बिहान संगै चुल्हो बाल्न हात समाई बाहिर भित्र गराउन बुढेसकालको सहारा बन्न मिठो मसिनो संगै खान म फर्कनुपर्छ आमा !!!
परकि काँइली आमा माझा घरे कान्छा बा परलोक हुदाँ संसार छाडेर जाँदा परिवार शोकमा डुब्दा एउटा दाउरा सम्म न फाल्न सके न त सहानुभूति नै दिन सके साथीभाई छरछिमेकीसंग नातेदार इष्टमित्रसंग सुख दुख संगै साट्न पञ्चेबाजाको धुनमा छमछमी नाँच्न म फर्कनुपर्छ आमा !!!
विकासको बजेट मिलीजुली खाएका छन् गरिवले झनै दुख पाएका छन हेपिएका थिचिएका दबिएकाहरुको  आवाज बन्न  शोषक सामन्त दलालहरुलाई २र४ भाटा हान्न  अब म फर्कनैपर्छ आमा !!!
थामडाँडा तिल्केथान त्यो इन्छिन डॉडाको  चिसो सिरेटो खादै भंगेरीको चिरचिर आवाज सुन्दै उजेलीसंग माया प्रिति बुन्न  अब ढिलो गर्नुहुन्न आमा !!! 
पैसा पैसा भन्दै कति दौडनु आधा बैश गैइसक्यो अब त हारिसके थाकिसके गलिसके यो भुमिमा  त्यसैले आफ्नै आँगनी फर्कन कुम्ला झिटीझाम्टा मिलाउनुपर्छ अब म फर्कनुपर्छ आमा ~~~~ 

 