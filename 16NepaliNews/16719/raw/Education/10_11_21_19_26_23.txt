तनहुँ - त्रिभुवन विश्वविद्यालयले क्याम्पसमै गएर अध्ययन गर्न नसक्ने व्यक्तिहरुका लागि प्रविधिको माध्यमबाट घरमै बसी बसी उच्च शिक्षा हाँसिल गर्न सकिने व्यवस्थाको शुरुवात गरेको छ । उक्त विश्वविद्यालयले खुला तथा दुर शिक्षा केन्द्रको स्थापना गरी उच्च शिक्षा हासिल गर्न इच्छुक व्यक्तिका लागि यो अवसर ल्याएको शनिबार दमौलीमा आयोजित पत्रकार सम्मेलनमा जानकारी गराइयो ।विश्वविद्यालयको आंगिक संस्थाको रुपमा रहेकोले अनलाइनबाट घरमै बसेर शिक्षा लिन सकिन्छ । केन्द्रका डाइरेक्टर डा. बालमुकुन्द भण्डारीले भने, अब दमौली, पोखरा र बाग्लुङमा समेत यस शिक्षाको बारेमा चेतना जगाउन लागिएको छ ।परीक्षाका लागि राजधानी गत ०७१ माघदेखि डिग्री तहमा शिक्षा, आर्टस र कर्मस संकायमा यस किसिमको शिक्षाको व्यवस्था गरेको जानकारी गराउँदै हाललाई परीक्षाको हकमा भने काठमाडौं नै जानुपर्ने व्यवस्था छ । कम शुल्क अनलाइनबाट अध्ययन गर्दा नियमित क्याम्पस गएर अध्ययन गरेको भन्दा केहि कम शुल्क लिने व्यवस्था गरिएको डा. भण्डारीले जानकारी दिए । विदेशबाट अध्ययन पढ्ने इच्छा भएका देश विदेशमा रहेका कर्मचारीलगायतका व्यक्तिले पनि अनलाइनबाट अध्ययन गर्न सक्छन डा. भण्डारीले भने तर क्याम्पसलाई तिर्नुपर्ने शुल्क भने बैक वा इ-सेवाको माध्यमबाट भुक्तानी गर्न सकिनेछ । 