

 
कञ्चनपुर। आर्थिक र नीतिगत भ्रष्टाचार भएको भन्दै आन्दोलन भएको सुदूरपश्चिमाञ्चल विश्वविद्यालयमा छानविन गर्न सरकारले उच्चस्तरिय समिति गठन गरेको छ । प्रधानमन्त्रीस्तरीय निर्णयबाट विश्वविद्यालय अनुदान आयोगका अध्यक्ष प्राडा भीमप्रसाद सुवेदीको अध्यक्षतामाउच्चस्तरीय समिति गठन गरिएको हो । 
छानबिन समितिमा शिक्षा मन्त्रालयका सचिव खगराज बराल र विश्वविद्यालय अनुदान आयोगका सदस्य डा. विकास अधिकारी सदस्य छन् । समितिलाई छानबिन प्रतिवेदन बुझाउन एक महिनाको समय दिइएको छ ।
कार्यकारी परिषदको निर्णय विपरित काम गरेको, पदीय जिम्मेवारीविपरित काम एवं आर्थिक र नीतिगत भ्रष्टाचार गरेर विश्वविद्यालयलाई हानी पुर्‍याएको आरोप सुदूरपश्चिम विश्वविद्यालयमा उपकुलपति भूषण श्रेष्ठ र रजिष्ट्रार द्विराज भट्टमाथि छ ।

 