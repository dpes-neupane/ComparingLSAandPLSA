

 
नुवाकोट । विजया दशमी तथा शुभ दिपावलीको अवसर पारेर नुवाकोट जिल्ला, ककनी गाउँपालिका वडा नं. १ , मंगटाटोल स्थित महालक्ष्मी प्राथमिक विद्यालयमा विद्यार्थीहरुलाई शैक्षिक सामाग्री बितरण गरिएको छ ।कार्यक्रममा Kiwanis Club of Kantipur, Kathmandu, Nepal ले महालक्ष्मी प्रा. वि.मा अध्ययनरत १ सय ३२ जना विद्यार्थीहरुलाई स्कुल व्याग, एक,एक दर्जन कपि, कलम र सिसाकलम वितरण गरेको थियो । कार्यक्रममा बोल्दै कार्यक्रमका प्रमुख अतिथि एबं पूर्व परराष्ट्रमन्त्री तथा नेपाली कांग्रेसका सहमहामन्त्री डा. प्रकाशशरण महतले क्लबले बिपन्न विधार्थीहरुलाई शैक्षिक समाग्री वितरण गरेर हौसला प्रदान गरेको बताए । 
उनले प्रजातान्त्रिक संस्कार बोकेको नेपाली कांग्रेसले यस्ता किसिमका कार्यक्रमहरुलाई गाऊँ गाऊँमा पुर्याउन समेत सामाजिक अभियन्ता एवम् क्लवहरुलाई आग्रह गरे। उनले राजधानी देखि नजिकै रहेर पनि अभाव र गरीवीबाट गुज्रेका बालबालिकाहरुलाई सहयोग गरी चेतनाको स्तरमा बिकास पुर्याउनु सबैको दायित्व भएको समेत उल्लेख गरे ।
कार्यक्रममा कालिमाटी फलफूल तथा तरकारी वजारका व्यवसायीहरुको उल्लेख्य रुपमा सहभागिता तथा अग्रसरता रहेको थियो । उक्त कार्यक्रममा Kiwanis Club of Kantipur, Kathmandu, Nepal क्लबको उद्देश्य भनेको बाल-बालिकाहरुलाई पढ्न, लेख्न र उनिहरुको वृत्ति विकासमा सहयोग पुर्याउने रहेको जानकारी दिएकाे थियाे। खासगरी सरकारी स्कुलमा अध्ययरत गरिव किसानहरुका छोराछोरीहरुलाई शैक्षिक सामाग्रीहरु वितरण गर्दै जाने क्रममा काठमाडौँबाट नजिकै रहेर पनि दयनीय अवस्थामा संचालित उक्त स्कुलमा अध्ययरत विधार्थीहरुलाई सहयोग गर्न पाएकोमा कार्यक्रम आयोजक प्रति कृतज्ञता ब्यक्त गरिएको थियो ।

 