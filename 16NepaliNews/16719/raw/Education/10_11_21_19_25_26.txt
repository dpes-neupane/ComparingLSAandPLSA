काठमाडौं । डोल्पा प्रभाव फाउण्डेसन अध्यक्ष र संस्थापक टिम गोचरले बीबीए विद्यार्थीहरूलाई अन्तराष्ट्रिय र स्थानीय स्तरमा व्यवसायमा देखिने विकास र चुनौतीहरूका बारेमा जानकारी गराएका छन् । ब्रिटिश कलेजको निमन्त्रणामा शैक्षिक अतिथि लेक्चर श्रृंखलाका लागि आएका गोचरले विद्यार्थीहरुलाई नेपालमा निर्माण कम्पनीको दौडलाई अन्तराष्ट्रिय स्तरमा रहेका प्रक्रियागत तत्वहरुलाई औलाउने काम भएको थियो ।गोचरले एक सतत निर्माण कम्पनी स्थापना गर्ने आवश्यकताको आधारभूत पक्षलाई हाइलाइट गर्न उत्प्रेरित गरेका थिए । जसमा कच्चा माल, खरिद गर्ने उपकरणहरू, कुशल श्रमिकहरुलाई रोजगारी र एक उपयुक्त कार्यक्षेत्र प्राप्त गर्ने जस्ता तत्वहरु रहेका हुन्छन् । यसबाहेक, गोचरले व्यापारका विभिन्न चरणहरूमा रकम प्राप्त गर्न विभिन्न तरिकामा वर्णन पनि गरे । उनले गरीबी उन्मूलन र सम्पत्ति व्यावसायीकरणको लागि, साथ साथै प्रौद्योगिकी क्लस्टरहरूको विकासका लागि व्यावसायिक पूंजीको प्रयोगलाई जोड दिए ।‘द डोल्पा फाउण्डेसन’ एक ब्रिटिश गैर–लाभकारी संगठन हो र गोचरद्वारा सन् २००३ मा संस्थापन गरिएको थियो । यो संस्था नेपालका गरीब बच्चाहरुको शिक्षाको लागि पूर्ण छात्रवृत्ति प्रदान गर्नुका साथै विकासशील सामुदायिक परियोजनाहरुमा काम गर्दै आइरहेको छ । गोचरले बैंकिंङ लगानी र शहरी विकासको साथै ऊर्जा, प्रविधि र रियल स्टेट क्षेत्रको विशेष ज्ञान सहितको पृष्ठभूमि रहेको संस्था हो ।  