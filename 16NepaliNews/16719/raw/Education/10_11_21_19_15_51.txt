प्रा.डा. जयराज अवस्थी नेपाली शिक्षा क्षेत्रमा लब्धप्रतिष्ठित नाम हो । सुदुर पश्चिमाञ्चल विश्वविद्यालयका प्रथम पूर्व उपकूलपतिसमेत रहिसक्नुभएका अवस्थीसँग त्रिभुवन विश्वविद्यालयमा लामो समय अध्यापन गराउनुभएको अनुभव छ । नेपालको शैक्षिक अवस्थाको विषयमा केन्द्रीत रहेर शिक्षाविद् प्रा.डा. अवस्थीसँग रातोपाटीका लागि चन्द्र खाकीले गरेको कुराकानी प्रस्तुत छ ।शिक्षा क्षेत्रमा लामो समय योगदान गर्नुभएको तपाईं नेपालको वर्तमान शैक्षिक अवस्थालाई कसरी मूल्यांकन गर्नुहुन्छ?यसलाई एउटै वाक्यमा जवाफ दिन गाह्रो हुन्छ । समष्टीगत रुपमा अन्तर्राष्ट्रिय परिदृश्य समेतलाई हेर्दा हाम्रो देशको शिक्षा नराम्रो भन्न मिल्दैन । हामी लगभग अन्तर्राष्ट्रिय प्यारामिटर सँगसँगै गइरहेका छौं । हाम्रा लगभग सबै विश्वविद्यालयका पाठ्यक्रमहरु स्तरीय नै छन् र अरु देशको दाँजोमा जान सक्ने छन् ।तर त्यसको डेलिभरी कस्तो खालको भएको छ ? त्यो एउटा अध्ययनको विषय हुन सक्छ । हामीले शिक्षालाई कुन प्यारामिटरमा हेर्ने : एउटा अन्तर्राष्ट्रिय बजारमा बिक्ने खालको र अर्को स्वदेशमै खपत हुने खालको या आफैं पनि केही गरौं भन्ने खालको ? त्यो तहबाट हेर्दा अन्तर्राष्ट्रिय स्तरमा जाँदा नेपालबाट उत्पादन भएका विद्यार्थीहरुले राम्रो गरेको देखिन्छ । यद्यपि राम्रै खालका विद्यार्थीहरु विदेश जान्छन् ।*******देशमा हेर्दा खल्लो के लाग्न थाल्यो भने हामीले योजनाविहीन ढंगले शिक्षित मानिसहरु उत्पादन गर्न थाल्यौं । योजना आयोगले हामीलाई अबको १० वर्षभित्र यो खालको मानव संशाधन चाहिन्छ भनेर प्रक्षेपण गरिदिएको भए त्यही खालको शैक्षिक जनशक्ति उत्पादन हुन्थ्यो । तर अहिले त्यो भइरहेको छैन ।*******तर देशमा हेर्दा खल्लो के लाग्न थाल्यो भने हामीले योजनाविहीन ढंगले शिक्षित मानिसहरु उत्पादन गर्न थाल्यौं । योजना आयोगले हामीलाई अबको १० वर्षभित्र यो खालको मानव संशाधन चाहिन्छ भनेर प्रक्षेपण गरिदिएको भए त्यही खालको शैक्षिक जनशक्ति उत्पादन हुन्थ्यो । तर अहिले त्यो भइरहेको छैन ।म एउटा उदाहरण दिन्छु । विगत केही वर्षमा हाम्रो देशभरि सम्बन्धन प्राप्त क्याम्पसहरु खुल्ने होडबाजी एकदमै चल्यो, यो गाउँमा क्याम्पस छ भने अर्को गाउँमा क्याम्पस किन नहुने भन्ने हदसम्म । त्यसरी खोलिएका अधिकांश क्याम्पसहरुले शिक्षा शास्त्र संकायअन्तर्गत विएड र एमएड कार्यक्रमहरु चलाउने गरे । गाउँगाउँमा हेर्ने हो भने लगभगमा सबै क्याम्पसहरुमा शिक्षाशास्त्रका विषयहरु पढाइन्छन् । शैक्षिक जनशक्ति त उत्पादन भयो तर त्यसले गर्दा बेरोजगारीको समस्या देखियो । हाम्रो देशमा शिक्षकहरुको माग कति छ र उत्पादन कति भयो भन्ने कुराको तालमेल नै भएन ।मुलुकलाई आवश्यक मानव संशाधनको प्रक्षेपण हुने हो र त्यसअनुसार चाहिने मानव स्रोत कस्तो र कति हो भन्ने कुरा हेर्न सकियो र सोहीअनुसारको शिक्षा दिन सकियो भने धेरै राम्रो हुन्थ्यो ।*******अहिले हेर्दा शैक्षिक वेरोजगार बढेको देखिन्छ । स्नातकोत्तर गरेका व्यक्ति कोरिया,जापान र गल्फतिर उन्मुख छन् । त्यहाँ जाने मानिसहरु नै पनि दक्ष गएनन् । उनीहरुको पढाइअनुसारको काम नै भएन ।*******अहिले हेर्दा शैक्षिक वेरोजगार बढेको देखिन्छ । स्नातकोत्तर गरेका व्यक्ति कोरिया, जापान र गल्फतिर उन्मुख छन् । त्यहाँ जाने मानिसहरु नै पनि दक्ष गएनन् । उनीहरुको पढाइअनुसारको काम नै भएन ।महिनाको अधिकतम् ३० हजार कमाइका लागि विदेश जाने त्यो जनशक्तिले नेपालमै करेसावारी खनेको भए र केही इलम गरेको भए यहीँ पनि कमाउन सक्थ्यो होला । पढेको मानिसलाई यहाँ करेसावारीमा जान वा काम गर्न गाह्रो भयो तर विदेशमा गएर उनीहरुले गर्ने काम त्यस्तै किसिमका हुने गरेको छ ।त्यसैले अहिलेको भयावह स्थिति भनेकै शैक्षिक वेरोजगार हामीले उत्पादन गर्यौं ।तपाईंको भनाइअनुसार त राज्य वा जिम्मेवार निकायले कस्तो किसिमको शैक्षिक उत्पादन चाहिन्छ र तिनलाई कहाँ खपत गर्न सकिन्छ भन्ने कुराको योजना नबनाउँदा यो समस्या भयो?हो, अरु देशहरुमा हेर्ने हो भने विद्यार्थी भर्ना गर्दा एप्टिच्यूट टेस्ट लिइन्छ । यसलाई क्षमता जाँच पनि भन्न सकिन्छ । कुनै पनि विद्यार्थी के पढ्न योग्य छ र भोलि गएर उसको क्षमतालाई मुलुकको हितमा कसरी उपयोग गर्न सकिन्छ भनेर जाँचिन्छ । उनीहरुले सानै छँदा बच्चाको एप्टिच्यूट टेस्ट लिन्छन् ।*******अरु देशहरुमा हेर्ने हो भने विद्यार्थी भर्ना गर्दा एप्टिच्यूट टेस्ट लिइन्छ । यसलाई क्षमता जाँच पनि भन्न सकिन्छ । कुनै पनि विद्यार्थी के पढ्न योग्य छ र भोलि गएर उसको क्षमतालाई मुलुकको हितमा कसरी उपयोग गर्न सकिन्छ भनेर जाँचिन्छ ।*******म अमेरिकामा पढ्दा मेरा केही चिनियाँ विद्यार्थीहरु पनि थिए । उनीहरुलाई सानै छँदा उनीहरुकाे क्षमताको आधारमा भविष्यमा कुन क्षेत्रमा राम्रो गर्न सक्छ भने आधारमा सरकारद्वारा शिक्षा दिइन्थ्यो । जस्तो कसैको क्षमता एथलिटको छ वा ऊ खेलकूदमा राम्रो छ भने उसलाई स्पोर्ट स्कूलमा राखिन्छ । त्यो राष्ट्रको लागि गौरवको विषय बन्छ । भोलि ओलम्पिकमा गएर देशको लागि मेडल जितेर ख्याति लिएर आउँछ । कसैको हिसाबमा क्षमता छ भने त्यतैतिर लगाइन्छ ।अमेरिकी विश्वविद्यालयहरुमा पनि एप्टिच्यूट टेस्ट गरिन्छ, जसलाई स्कोलास्टिक एप्टिच्यूट टेस्ट (SAT) भनिन्छ । १२ कक्षा पढेका जुनसुकै देशको विद्यार्थी भए पनि उसले कलेजको शैक्षिक स्तरलाई भेट्याउन सक्छ कि सक्दैन भनेर जाँच्न स्याट टेस्ट लिइन्छ र त्यसमा प्राप्त नम्बरको आधारमा उच्च शिक्षामा भर्ना लिइन्छ । त्यसैगरी, स्नातकोत्तरमा भर्ना लिनको लागि उसले ग्राजुएट रेकर्ड एक्जामिनेसन (GRE) पास गर्नैपर्छ ।हाम्रोमा त्यो भएन ।हाम्रोमा सबैले उच्च शिक्षासम्म प्राप्त गर्न सबैको अधिकार सम्झिन्छौं । साधारणतया हाइस्कुल तहसम्म सबैलाई शिक्षित गर्नैपर्छ, त्यो सरकारको दायित्व नै हो । कुनै देशमा हाइस्कुल तहसम्म निःशुल्क छ भने कुनै देशमा पिएचडीसम्म नै पनि निःशुल्क छ । फिनल्याण्ड, नर्वेका नागरिकहरुले फी तिर्नु पर्दैन, सबै निःशुल्क हो तर सबैजना पिएचडी गर्न जाँदैनन् । त्यो विद्यार्थी प्राज्ञिकतामा जान्छ । उनीहरु आफ्नो रुचिअनुसार प्राविधिकतिर या पोलिटेक्निकतिर जान्छन् र दक्ष जनशक्ति भएर निस्किन्छन् । विश्वविद्यालयमा पिएचडीतिर जानेहरु प्राज्ञिक भएर निस्किन्छन् ।काम गर्ने जनशक्ति भनेको मूलतः स्नातक तह नै हो । अमेरिकामा नै पनि स्नातक तह पढेकाहरु काममा जान्छन् र १०–१५ वर्ष काम गरेपछि पढ्न मन गर्नेहरु बेलुकीका कक्षा लिएर विस्तारै आफ्नो योग्यता बढाउँदै जान्छन् ।यसको अर्थ नेपालमा जबरजस्ती शैक्षिक जनशक्ति उत्पादन हुने तर त्यो उत्पादनमुखी चाहिँ नहुने गरेको देखियो हैन त?हो, त्यो देखिएको छ । जस्तो, अहिले हामीले कोरियन भाषाको जाँच दिन लाइन लागेका मानिसहरु हेर्यौं भने हामीलाई लाज लाग्नुपर्ने स्थिति आइसक्यो । हामीले युवा जनशक्तिलाई धकेलेर देश बाहिर पठाउँदैछौं । यो देशमा बुढाखाडा मात्रै बस्ने स्थिति बनाइँदैछ ।*******हामीले कोरियन भाषाको जाँच दिन लाइन लागेका मानिसहरु हेर्यौं भने हामीलाई लाज लाग्नुपर्ने स्थिति आइसक्यो । हामीले युवा जनशक्तिलाई धकेलेर देश बाहिर पठाउँदैछौं । यो देशमा बुढाखाडा मात्रै बस्ने स्थिति बनाइँदैछ ।*******यो भयावह स्थितितिर राज्यको ध्यान जान नसक्नुको कारण चाहिँ के जस्तो लाग्छ,तपाईंलाई?अहिलेसम्म हेर्दा हाम्रोमा राजनीतिक स्थायित्व पनि भएन । अबको सरकारले गर्नुपर्ने पहिलो दायित्व चाहिँ यो हो । योभन्दा पहिलेका सरकारहरु ८, ९ महिना मै परिवर्तन हुँदै गरेकाले यसतर्फ सोच्ने मौकै पाएनन् । अहिलेको स्थायी सरकारले मानव संशाधनको योजना बनाएर विभिन्न ठाउँमा चाहिने जनशक्तिको लागि कस्तो खालको शिक्षा चाहिन्छ, त्यसअनुसारका शैक्षिक कार्यक्रमहरु चलाउनुपर्ने देखिन्छ । *******अहिलेको स्थायी सरकारले मानव संशाधनको योजना बनाएर विभिन्न ठाउँमा चाहिने जनशक्तिको लागि कस्तो खालको शिक्षा चाहिन्छ,त्यसअनुसारका शैक्षिक कार्यक्रमहरु चलाउनुपर्ने देखिन्छ । *******बाहिर विदेशमै जनशक्ति पठाउने हो भने पनि दक्ष जनशक्ति पठायो भने त रेमिटेन्स पनि बढी आउँछ, इज्जतको काम पाइन्छ र बक्सामा मृतक शरीर आउँदैन । त्यसैले अबको सरकारको दायित्व भनेको हामीलाई कस्तो मानव स्रोत चाहिन्छ भनेर १५–२० वर्षको प्रक्षेपण गरेर त्यस्तो खालको संस्थाहरु खोल्ने या भएका संस्थाहरुमा त्यस्ता किसिमका कार्यक्रमहरु थप गर्नुपर्ने देखिन्छ ।अहिले त स्थिति कस्तो छ भने चाहिएको बेला एउटा प्लम्बर पनि पाइँदैन । त्यस किसिमका जनशक्ति यो देशमै छैन । दैनिक १५ सय रुपियाँ ज्याला दिएर पनि एउटा ज्यामी पाउन गाह्रो भइरहेको छ । यस सन्दर्भमा हामीले आवश्यक पर्ने मानव संशाधनको प्रक्षेपण पनि गर्न सकेनौं र त्यो किसिमको शिक्षा दिने संस्थाहरु पनि बनाउन सकेनौं ।*******दैनिक १५ सय रुपियाँ ज्याला दिएर पनि एउटा ज्यामी पाउन गाह्रो भइरहेको छ । यस सन्दर्भमा हामीले आवश्यक पर्ने मानव संशाधनको प्रक्षेपण पनि गर्न सकेनौं र त्यो किसिमको शिक्षा दिने संस्थाहरु पनि बनाउन सकेनौं ।*******पहिले थापाथलीमा कक्षा ८  पढेका मानिसहरुलाई पनि मेकानिकल इन्जिनियरिङ पढाइन्थ्यो, उनीहरु अति दक्ष भएर निस्कन्थे । अहिले हाम्रोमा त्यस्तो पोलीटेक्निकल विद्यालयहरु पर्याप्त छैनन् भने पनि हुन्छ । हामीले सिटिभिटीका कार्यक्रमहरु लग्यौं तर त्यसलाई डेलिभरी गर्ने जनशक्ति भएन ।मलाई लाग्छ, प्रत्येक  निर्वाचन क्षेत्रमै एउटा मध्यम स्तरको जनशक्ति उत्पादन गर्ने टेक्निकल स्कूल खोलेर जनशक्ति तयार गर्न सके उनीहरु स्वावलम्बी हुन सक्थे । तर अहिलेको शिक्षा उत्पादनमुखी भएन ।तर विकासका सूचाङकहरु हेर्दा स्वास्थ्य र शिक्षामा विगतका केही दशक यता धेरै राम्रो प्रगति भएको देखिन्छ नि !निश्चितै रुपमा भन्ने हो भने उत्पादन त बढी नै छ । तर एउटा सर्भे गरेमा नेपालका मेडिकल कलेजबाट उत्पादन भएका जनशक्ति कति यो देशमा काम गरिरहेका छन् ? शिक्षा महंगो हुँदै गयो र मेडिकल शिक्षा त झन धेरै महंगो भएर गयो । एमबीबीएस गर्ने व्यक्तिले ४०–५० लाख खर्च गर्दा आयआर्जन गर्न विदेश धाउने गरेको पाइन्छ ।*******यस अर्थमा,नेपालमा शैक्षिक जनशक्ति उत्पादन त भएको छ तर हाम्रो देशमा प्राविधिक जनशक्तिलाई स्थायी रुपमा बसाउनको लागि सरकारसँग कुनै स्पष्ट योजना छैन । छात्रवृत्ति पाएर पढेकाहरु २ वर्ष जेनतेन बस्छन्,त्यसपछि ती पनि विदेश पलायन हुन्छन् ।*******यस अर्थमा, नेपालमा शैक्षिक जनशक्ति उत्पादन त भएको छ तर हाम्रो देशमा प्राविधिक जनशक्तिलाई स्थायी रुपमा बसाउनको लागि सरकारसँग कुनै स्पष्ट योजना छैन । छात्रवृत्ति पाएर पढेकाहरु २ वर्ष जेनतेन बस्छन्, त्यसपछि ती पनि विदेश पलायन हुन्छन् ।नेपालमा एउटा गम्भीर बहस हुने गरेको छ: स्वास्थ्य र शिक्षा व्यापारको वस्तु भन्दा पनि मानिसको आधारभूत अधिकार हो र राज्यले त्यसको प्रत्याभूत गर्नुपर्छ । त्यसैले यसलाई व्यापारको वस्तु बनाइनु हुन्न भन्ने मत छ । शिक्षा मात्रैको कुरा गर्दा पनि  नेपालमा शिक्षा व्यापारको रुपमा फस्टाएको र वर्षे च्याउसरि झोले स्कुलहरु खोलिएको छ । नेपालको शिक्षा क्षेत्र तिनै स्कुलहरुले धानिदिएको र राज्यले यसतर्फ पटक्कै ध्यान नदिएको भन्ने कुरा पनि उठ्ने गर्छ । यो समग्र स्थितिलाई तपाईं कसरी हेर्नुहुन्छ?निश्चितै रुपमा शिक्षा अधिकार हो भन्ने कुरा निर्विवाद छ र अरु देशहरुमा हेर्यौं भने पनि निश्चित तहसम्मको शिक्षा सरकारको दायित्वभित्र पर्छ । तर शिक्षामा निजी संस्थाहरुको कुरा गर्दा साम्यवादी सिद्धान्त बोक्ने देशहरुमै पनि निजी स्कुलहरु छन् । चीनमै हेर्ने हो भने पनि विदेशका विश्वविद्यालयहरु त्यहाँ आफ्ना कार्यालयहरु चलाइरहेका छन् । जस्तो, त्यहाँका अभिभावकहरु बच्चालाई ए लेभल पढाउने चाहना राख्छन् र उनीहरु त्यसका लागि वार्षिक ७ देखि १२ हजार डलरसम्म खर्च गर्ने गर्छन् ।*******कसैले आफ्नो लगानीमा निजी स्कुल खोल्छ,व्यापार गर्छ भन्ने हो आफूले  खोलेका विद्यालय,स्कुल,कलेजहरुमा गुणस्तरीय शिक्षा दिनु त सरकारको दायित्व हो । सरकारी शिक्षण संस्थामा गुणस्तरीय शिक्षा दिइएमा निजी संस्थामा कसैले जानु पर्दैन ।*******कसैले आफ्नो लगानीमा निजी स्कुल खोल्छ, व्यापार गर्छ भन्ने हो आफूले  खोलेका विद्यालय, स्कुल, कलेजहरुमा गुणस्तरीय शिक्षा दिनु त सरकारको दायित्व हो । सरकारी शिक्षण संस्थामा गुणस्तरीय शिक्षा दिइएमा निजी संस्थामा कसैले जानु पर्दैन । निजी स्कुलहरुले पैसा कमायो भनेर गाली गर्नुभन्दा सरकारले खोलेका स्कुलहरु प्रतिको आकर्षण र उत्पादन कस्तो रह्यो र हामीले तिनीहरुको अनुगमन र गुणस्तरीयतामा कति ध्यान पुर्‍यायौं, त्यो कुरामा केन्द्रीत हुनु जरुरी छ । त्यो हाम्रो दायित्व हो ।हामीले देखिरहेका छौं, सरकारबाट अनुदान पाएका र लगानी गरेका स्कुलहरुमा दक्ष जनशक्ति छ, शैक्षिक गुणस्तर र उत्पादन आशातित छैन । यस्तो हुनुमा अनुगमनको कमी र जिम्मेवारीपनाको अभाव हो । तर निराश भइहाल्नुपर्ने स्थिति भने छैन । पछिल्लो चरणमा शिक्षक सेवा आयोगबाट शिफारिस भएका शिक्षकहरु उच्च दक्षता र आम दक्षताभन्दा माथि कै छन् । शिक्षण पेशाप्रति राम्रो आर्कषर्ण बढेको छ ।*******निराश भइहाल्नुपर्ने स्थिति भने छैन । पछिल्लो चरणमा शिक्षक सेवा आयोगबाट शिफारिस भएका शिक्षकहरु उच्च दक्षता र आम दक्षताभन्दा माथि कै छन् । शिक्षण पेशाप्रति राम्रो आर्कषर्ण बढेको छ ।*******प्राथमिक स्कुलमा पनि स्नातकोत्तर पढेका मानिस स्थायी भएर गएका छन् । यसले शिक्षण पेशा प्राथमिकतामा पर्दै गइरहको छ भन्ने संकेत गर्छ ।*******हामीले शिक्षण पेशामा रहेका पुराना जनशक्तिहरुमा शिक्षक विकास गर्न सकेनौं र त्यसलाई एउटा कर्मकाण्ड जस्तै मात्रै बनायौं ।*******हामीले शिक्षण पेशामा रहेका पुराना जनशक्तिहरुमा शिक्षक विकास गर्न सकेनौं र त्यसलाई एउटा कर्मकाण्ड जस्तै मात्रै बनायौं । तीस दिनको तालिम लिनुपर्ने (टिपिडि) लागू गर्‍यौं । तर तालिम दिने जनशक्ति र उनको डेलिभरी र तालिम गर्ने शिक्षकमा आएको परिवतनको मूल्याङ्कन भएको देखिदैन ।त्यसले गर्दा पनि हाम्रो शिक्षाको गुणस्तर बृद्धि भएन । तर अहिले जुन ढंगको जनशक्ति यस पेशामा आबद्ध भएका छन्, आगामी चार पाँच वर्षमा सामुदायिक विद्यालयको स्तर बढ्छ । निजी स्कुलप्रतिको आकर्षण कम हुन जाने कुरामा म आशावादी छु । अहिले नै अधिराज्यका केही सरकारी बिद्यालयहरु नमूनाकै रुपमा छन् । यो प्रक्रिया बढ्दै जाने कुरामा  अहिले शिक्षण पेशामा आकर्षित भएको गुणस्तरीय जनशक्तिले आशा गर्ने ठाउँ सिर्जना गरिदिएको छ ।त्यसपछि निजी विद्यालयहरु एउटा समूहको लागि मात्र आकर्षणको केन्द्रको रुपमा बाँकी रहनेछ । सरकारले शिक्षक र सरकारी कर्मचारीहरुले आफ्ना बालबालिकमा सामुदायिक विद्यालयमा अनिर्वाय रुपमा पढाउने नीति नियम ल्याउदा सामुदायीक विद्यालयप्रति उनीहरुको अपनत्व बढ्नेछ ।*******सरकारले शिक्षक र सरकारी कर्मचारीहरुले आफ्ना बालबालिकमा सामुदायिक विद्यालयमा अनिर्वाय रुपमा पढाउने नीति नियम ल्याउदा सामुदायिक विद्यालयप्रति उनीहरुको अपनत्व बढ्नेछ ।*******यति कुरा गरिरहँदा हाँगविगा जतिसुकै राम्रो भए पनि जरो राम्रो नभए विरुवा राम्ररी हुर्कन सक्दैन । यस अर्थमा नेपाली शिक्षा क्षेत्रको ठूलो समस्या भनेकै अति राजनीतिकीकरण पनि हो भनिन्छ । तपाईंलाई कस्तो लाग्छ?यो मिडियामा बारम्बार आइरहेको र हामीले भोग्दै आइरहेको कुरा पनि हो ।  शिक्षण पेशामा पनि एउटा यस्तो वर्ग छ, जो राजनीतिज्ञहरुको नजिकमा धेरै भइरहन्छ । कहाँनेर के टिपन टापन गर्न सकिन्छ भनेर लागिपर्ने वर्ग दौडिरहेकै छ, नदौडिएको होइन । अहिले पनि हेरौं, विभिन्न शिक्षक संघसंगठनहरु छन् । तिनीहरु पेशागत भन्दाभन्दै पनि राजनीतिक खालका छन् । अग्रपंक्तिमा उनीहरु नै देखिन्छन् र बेलाबेलामा नेतृत्व उनीहरुकै हातमा गएको देखिन्छ । इमान्दार भएर, पेशागत रुपमा समर्पित भएर नैतिक रुपमा पढाइरहेका मानिसहरु त ओझेलमा परिरहेकै देखिन्छ । शिक्षक संघ संगठनहरु नै राजनीतिक प्रकृतिका भए पछि राजनीतिज्ञहरुले पनि उनीहरुलाई नै बढी आधार बनाउने भए ।*******शिक्षण पेशामा पनि एउटा यस्तो वर्ग छ,जो राजनीतिज्ञहरुको नजिकमा धेरै भइरहन्छ । कहाँनेर के टिपन टापन गर्न सकिन्छ भनेर लागिपर्ने वर्ग दौडिरहेकै छ,नदौडिएको होइन । अहिले पनि हेरौं,विभिन्न शिक्षक संघसंगठनहरु छन् । तिनीहरु पेशागत भन्दाभन्दै पनि राजनीतिक खालका छन् ।*******ती संघसंगठनकै मानिसहरु र विश्वविद्यालयकै प्रोफेसरहरु पनि चुनावको बेलामा महिनौ गाउँमा चुनाव प्रचारमा जान्छन् । त्यस्ता शिक्षक–प्राध्यापकहरुले आफ्नै क्षमता र नैतिकता आफैं जाँच्नुपर्ने देख्छु ।राजनीतिज्ञहरुलाई प्राज्ञिकहरुको सुझाव चाहिन्छ, त्यो लिँदा हुन्छ तर त्यो पेशागत हुनुपर्यो । सल्लाह दिनेले पनि के सोच्नु पर्यो भने म जे सल्लाह दिन्छु, त्यो मेरो लागि हैन, देशको लागि हो र देशलाई अगाडि राखेर दिन्छु । त्यसमा मेरो कुनै स्वार्थ छैन । तर त्यस्तो खालको अहिलेसम्म देखिएको छैन । जबसम्म शिक्षण पेशामा पार्टीगत रुपमा संघ संगठनहरु रहन्छन्, यो स्थिति कायम रहिरहन्छ ।एउटा अनुभव सुनाउँछु । सन् १९९२ तिरको कुरा हो । व्रिटिश काउन्सिलको असिस्टेन्ट डाइरेक्टरले  म र मेरो साथीलाई भन्योः तपाईंहरु आइएटेफल, टिसोल जस्ता संस्थाहरु बनाउन किन सक्नु हुन्न ? त्यसपछि हामीले अंग्रेजी शिक्षकहरुको पेशागत संगठन नेल्टा स्थापना गर्यौं । स्थापना भएको २६–२७ वर्ष भयो ।यो कुनै पनि पार्टीको भातृसंगठन होइन । ५६ वटा जिल्लामा शाखा भएको यो संगठनले सरकारलाई सघाउँछ । खासगरी, सामुदायिक विद्यालयका अंग्रेजी शिक्षकलाई तालिम दिने, उनीहरुको व्यवसायिक क्षमता अभिबृद्धि गराइदिने,  विदेशमा तालिमको मौकाहरु आउँदा पठाउने तथा क्षेत्र क्षेत्रमा गएर एउटा जागरणको काम गरिरहेको छ । शिक्षक हुनुभनेको पढ्नु पर्छ र पूर्णतः पेशाप्रति इमान्दार व्यवसायिक बन्नु हो ।*******जबसम्म हाम्रा शैक्षिक संघ संगठनहरु कुनै न कुनै पार्टीको निकट तथा भातृसंगठन भइरहन्छन्,तबसम्म कसैले कसैलाई दोष दिएर गाली गर्ने ठाउँ रहँदैन ।*******यस्ता खालका संस्थाहरुले शिक्षण पेशा र शिक्षाको गुणस्तर बढाउन सक्छन् । तर जबसम्म हाम्रा शैक्षिक संघ संगठनहरु कुनै न कुनै पार्टीको निकट तथा भातृसंगठन भइरहन्छन्, तबसम्म कसैले कसैलाई दोष दिएर गाली गर्ने ठाउँ रहँदैन । तर हाल आएर विभिन्न विषयका पेशागत संगठनहरु निर्माण भइरहेका छन् । तिनिहरु शैक्षिक उन्नयनतिर उन्मुख भइरहेका छन् ।नेपालमा खुलेका हरेक विश्वविद्यालयका कुलपति राजनीतिज्ञ वा शासक वर्ग नै बन्दै आएका छन् । प्राज्ञिक क्षेत्रको नेतृत्वमा राजनीतिक पदधारी रहनु गलत हो भन्ने आवाज पनि उठ्ने गर्छ । तपाईंलाई कस्तो लाग्छ?यो पञ्चायतकालदेखि नै चल्दै आएको हो । पञ्चायतमा राजालाई कुलपति बनाइन्थ्यो । अहिले यसको निरन्तरता प्रधानन्त्रीज्यूले लिनुभएको छ । सत्तामा रहेकाले आफूलाई पछ्याउने मानिसलाई नेतृत्वमा राख्ने काम गर्दै नै आएका छन् । अहिले शिक्षा सेवा आयोगको रिपोर्टमा  प्रधानमन्त्री कुलपति नहुने र विश्वविद्यालयहरु बोर्ड अफ ट्रस्टीजमा जाने भन्ने कुरा पनि आइरहेको छ । त्यसले गर्दा यसमा केही सुधार होला ।भारतमा पनि केन्द्रीय विश्वविद्यालयमा राष्ट्रपति र राज्यमा राज्यपालहरु ‘भिजिटर’ हुन्छन् । उनीहरुको पदाधिकारी नियुक्तिमा कुनै हात हुँदैन । सम्बन्धित विश्वविद्यालयबाटै पदाधिकारी हुने हो भने कुन मानिस उपकुलपति हुन्छ, अथवा विभागीय प्रमुख हुन्छ भन्ने अनुमान गर्न सकिन्छ । उनीहरुको एउटा निश्चित परिपाटी छ र त्योभित्र रहेर नेतृत्व विकसित हुँदै जान्छ । उनीहरुको तलबमान राम्रो छ र बाहिर काम गर्न पनि पाउँदैनन् । यहाँको जस्तो विश्वविद्यालयका प्राध्यापकहरुले कलेज खोल्ने र बाहिर पढाउने चलन छैन । त्यो चलन नभएको हुनाले उनीहरुले एक किसिमले प्राज्ञिकता कायम गरेका छन् ।नेपालका विश्वविद्यालयहरुमा पदाधिकारीको नियुक्तिमा पनि प्राज्ञिकताभन्दा बढी राजनीति नै चाहिने स्थितिले योग्य र प्राज्ञिक मानिसहरु जहिले पनि पाखा लाग्ने,चाकरी र चाप्लुसी गर्नेहरुले मात्रै पद हासिल गर्ने प्रणाली हावी भएको देखिन्छ । यसले समग्र रुपमा नेपाली शैक्षिक उन्नयनमा कस्तो असर पारेको देख्नुहुन्छ?यो स्थितिमा प्राज्ञिक क्षेत्र एक किसिमले हतोत्साही भएको छ । कहिले काहीँ कस्तो पनि हुन्छ कि एउटा वरिष्ठ प्राध्यापक काम गरिरहेको ठाउँमा सहप्राध्यापकलाई डीन बनाइन्छ वा आफूले पढाएको मान्छे त्यहाँ डीन वा विभागीय प्रमुख हुन्छ र वरिष्ठहरुले उनको मातहतमा काम गर्नुपर्ने हुन्छ । त्यसो हुनुको कारण चाहिँ त्यो अमुक मान्छे फलानाको कोटामा पर्यो भन्ने कुराले निर्धारण गर्छ । त्यति मात्रै हैन, एउटा करारमा बसेको मानिस पनि क्याम्पस प्रमुख अथवा सहायक क्याम्पस प्रमुख हुन सक्छ । त्यो हुनुभनेको एक वर्षको ठेक्कामा जागिर खाएको व्यक्ति  त्यहाँको व्यवस्थापनको शीर्षस्थानमा हुन्छ । यस्तो स्थितिलाई प्राज्ञिक स्खलन भन्दापनि हुन्छ ।*******ठीक ठाउँमा ठीक मान्छे र समग्र रुपमा उनको व्यापक दृष्टियोजना (भिजन) हेरेर प्राज्ञिक नियुक्ति हुने वातावरण छैन*******ठीक ठाउँमा ठीक मान्छे र समग्र रुपमा उनको व्यापक दृष्टियोजना (भिजन) हेरेर प्राज्ञिक नियुक्ति हुने वातावरण छैन । उदाहरणको लागि, एउटा संस्था प्रमुख हुन चाहने व्यक्तिले के योजना ल्याउँछ, स्रोत साधनहरु कसरी जुटाउँछ र संस्थालाई कसरी अगाडि बढाउन चाहेको छ भन्ने कुरा अध्ययन गरेर मात्रै नियुक्त गर्ने काम गरिनु जरुरी छ ।यस्तो प्रणालीको विकास भयो भने मात्रै परिवर्तन आउँछ । त्यसको लागि राजनीतिक नेतृत्वमा बस्ने मानिसको इच्छाशक्ति र इमान्दार प्रतिबद्धता हुनुपर्यो । जहाँबाट घुमेर पनि अमुक पदमा हामीलाई समर्थन गर्ने मानिस नै चाहिन्छ भन्ने भयो भने केही अर्थ रहँदैन ।केही समयअघि उपकुलपतिको लागि निवेदन मागियो । मलाई लाग्छ, त्यसमा निवेदन दिने व्यक्तिहरु सीमित रहेछ होला । किनभने, फलानाको सरकार छ, हामीलाई दिँदैन, हामी किन दरखास्त हाल्ने भन्ने भयो होला । दोस्रो, सरकारले त मलाई चिन्नुपर्छ नि भन्ने वर्गका मानिसहरुले पनि निवेदन हालेनन् होला ! यो मानिसले यो मुलुकमा यस्तो प्राज्ञिक योगदान गरेको छ है भनेर राज्यको संयन्त्रले निष्पक्ष र तटस्थ ढंगले मूल्यांकन गर्न सक्नुपर्छ । त्यस्तो मूल्यांकन गर्ने परिपाटी बसालिनु पर्थ्यो ।*******देशको राजनीतिज्ञहरुले प्राज्ञ र प्राज्ञिक नेतृत्व चिनेर उनीहरुलाई बोलाई यो जिम्मेवारी दिन खोजेको छु,तपाईंको विचार के छ भने सोधियो भने क्षमता नभएको मानिसले सितिमिति आँट गर्दैन ।*******मलाई राम्रो लागेको कुरा के थियो भने, भगवान कोइरालालाई प्रधानमन्त्रीले बोलाएर तपाईं उपकुलपति बनिदिनुपर्यो भन्नुभयो रे भन्ने पत्रपत्रिकामा पढ्न पाइयो । तर उहाँ त उपकुलपति बन्नुभएन ।देशको राजनीतिज्ञहरुले प्राज्ञ र प्राज्ञिक नेतृत्व चिनेर उनीहरुलाई बोलाई यो जिम्मेवारी दिन खोजेको छु, तपाईंको विचार के छ भने सोधियो भने क्षमता नभएको मानिसले सितिमिति आँट गर्दैन । भोलि गर्न सकिनँ भन्ने चिन्ता उनलाई हुन्छ । सक्छु भन्ने प्राज्ञलाई कार्ययोजना र दृष्टिकोणसहित लेखेर प्रस्तुत गर्न लगाएमा नसक्ने मानिस त स्वतः पन्छिइहाल्छ । देश र राजनीतिले मुलुकमा भएका प्राज्ञहरुलाई चिन्नुपर्छ, पहिचान गर्नुपर्छ ।उपकुलपति चयनलाई राजनीतिबाट पर राख्ने,प्राज्ञिक व्यक्तिहरु नै संलग्न रहेको एउटा बोर्ड अफ ट्रष्टी बनाएर उसैले चयनको सिफारिश गर्ने परिपाटी बसाउँदा हुँदैन?त्यो हुन सके त एकदमै राम्रो । म आफू अमेरिकामा पढेको हुनाले त्यहाँको प्रणालीलाई नजिकबाट हेरेको छु । त्यहाँ प्रत्येक विश्वविद्यालयमा ‘बोर्ड अफ ट्रष्टिज’ हुन्छ । उसले विश्वविद्यालयको पदाधिकारीको पद विश्वव्यापी रुपमै खुला गर्छ । विश्वविद्यालय भनेको त विश्वव्यापी नै हो नि । यहाँ हामीले विश्वविद्यालयलाई क्याम्पसको र क्षेत्रको रुपमा लिएका छौँ । *******अमेरिकामा प्रत्येक विश्वविद्यालयमा‘बोर्ड अफ ट्रष्टिज’हुन्छ । उसले विश्वविद्यालयको पदाधिकारीको पद विश्वव्यापी रुपमै खुला गर्छ । विश्वविद्यालय भनेको त विश्वव्यापी नै हो नि । यहाँ हामीले विश्वविद्यालयलाई क्याम्पसको र क्षेत्रको रुपमा लिएका छौँ । *******बेलायतको क्याम्ब्रिज विश्वविद्यालयमा उपकुलपति क्यानेडियन छन् । त्यहाँ विश्वव्यापी रुपमै खुला प्रतिस्पर्धा हुन्छ । अमेरिकामा पनि विश्वविद्यालयमा विश्वव्यापी रुपमै प्रतिस्पर्धा गराइन्छ । संसारका जुनसुकै देशका मानिसले पनि त्यहाँ प्रसिडेन्टका लागि दरखास्त हाल्न पाइन्छ । हावर्ड विश्वविद्यायमा क्यानडाको वा बेलायतको मानिस जान्छ भने त्यो ठूलो कुरा होइन । केही समयअघि पाकिस्तानको आगा खाँ विश्वविद्यालयमा जाँदा त्यहाँको मेडिकल साइन्सका डीन नै बेलायती नागरिक भएको पाएको थिए । विश्वविद्यालय भनेकै संसारभरि ख्याति प्राप्त संस्था भएकोले त्यहाँको पदाधिकारी हुन चाहने प्राज्ञलाई कार्ययोजना सहित आउन भनिएपछि इच्छुक व्यक्तिले पनि यो संस्थाको क्षमता के कति छ र के गर्न सकिन्छ भन्ने सोचेरै मात्र कार्ययोजना बनाउछ ।अमेरिकामा नै पनि एउटा विश्वविद्यालयबाट अर्को विश्वविद्यालयमा प्रेसिडेन्टमा दरखास्त हाल्ने चलन छ । मैले पढेको ३५ हजार विद्यार्थी भएको मिचिगन विश्वविद्यालयमा १२ वर्ष काम गरेका प्रेसिडेन्टले  ७ हजार विद्यार्थी भएको प्रिस्टन विश्वविद्यालयमा दरखास्त हालेको मैले देखेको छु  । प्रिस्टन विश्वविद्यालय अन्तर्राष्ट्रिय रुपमा त्यतिखेर उँचो ख्याति भएको विश्वविद्यालय थियो र छ पनि । अर्थात् आफूले काम गरिरहेको वा गरिसकेको भन्दा अब्बल रहेका संस्थामा जान्छु भन्ने प्रचलन त्यहाँ कुनै नौलो होइन ।तपाईंले नेपालमा विश्वविद्यालयलाई क्याम्पसको रुपमा मात्रै बुझियो भनेर गम्भीर कुरा गर्नुभयो । त्यो बुझाइमा गडबढी चाहिँ किन र कसरी पैदा भयो त?पछिल्लो चरणमा आएर हाम्रा केही विश्वविद्यालयहरु राजनीतिक निर्णयका आधारमा स्थापित भए । हाम्रो क्षेत्रमा पनि विश्वविद्यालय हुनुपर्छ भन्ने जनदवावका आधारमा संरचना नबनाइकनै विश्वविद्यालयहरु स्थापित भए । विश्वविद्यालय स्थापना गर्नुको लागि संरचना, कार्यक्रम र भवन लगायतका भौतिक पूर्वाधारहरु पहिला बन्नु पर्थ्यो ।  त्यहाँ रहेकै क्याम्पसहरुलाई पनि विश्वविद्यालय स्तरमा लग्नु र विकास गर्दै लैजानु पर्थ्यो ।*******पछिल्लो चरणमा आएर हाम्रा केही विश्वविद्यालयहरु राजनीतिक निर्णयका आधारमा स्थापित भए । हाम्रो क्षेत्रमा पनि विश्वविद्यालय हुनुपर्छ भन्ने जनदवावका आधारमा संरचना नबनाइकनै विश्वविद्यालयहरु स्थापित भए । विश्वविद्यालय स्थापना गर्नुको लागि संरचना, कार्यक्रम र भवन लगायतका भौतिक पूर्वाधारहरु पहिला बन्नु पर्थ्यो । *******जस्तै पोखराको पृथ्वीनारायण क्याम्पस एउटा विश्वविद्यालय हुन सक्थ्यो । त्यसलाई विकसित गराउँदै त्यसमा नयाँ फ्याकल्टीहरु थप्दै जाने र त्यहाँ भइरहेकै विषयमा पनि विशेषज्ञतास्तरमा अभिबृद्धि गर्दै जानु पथ्र्यो । त्यसपछि त्यही क्याम्पसलाई विश्वविद्यालयको रुपमा रुपान्तरण गर्न सकिन्थ्यो । एउटा अमुक स्थानमा यो र त्यो कलेजलाई मिसाएर विश्वविद्यालय बन्नेछ भन्ने खालको ऐन बनाइदिएपछि त्यो मिसाउने कसले, त्यसमा मिसिएर त्यसको नेतृत्व कसले गर्ने ? बाहिरबाट विज्ञ नै गइहाल्यो भने पनि ‘लौ, हामीले रगत पेलेर ल्याएको विश्वविद्यालयमा बाहिरबाट मानिस आउने ?’ भनेर स्थानीय ब्यक्तिहरुको सोचाइ हुने हो भने  हाम्रो विश्वविद्यालयप्रतिको धारणा र ज्ञानमा नै कमी रहेछ भन्ने देखाउछ ।*******बाहिरबाट विज्ञ नै गइहाल्यो भने पनि‘लौ,हामीले रगत पेलेर ल्याएको विश्वविद्यालयमा बाहिरबाट मानिस आउने?’भनेर स्थानीय ब्यक्तिहरुको सोचाइ हुने हो भने  हाम्रो विश्वविद्यालयप्रतिको धारणा र ज्ञानमा नै कमी रहेछ भन्ने देखाउछ ।*******विश्वविद्यालय स्थापनाका लागि राम्रो प्राज्ञिक वातावरण नै बनेन र आवश्यक संरचना पनि निर्माण भएन । स्थानीय मानव स्रोत नै परिचालन गर्ने हो भने पनि त्यहाँका सम्भावनायुक्त मानिसहरुलाई विदेशमा लगेर पढाएर दक्ष र योग्य बनाएर र स्नातकोत्तर तहसम्मका कार्यक्रमहरु तयार गरेर मात्रै विश्वविद्यालय खोलिनु पर्थ्यो ।म एउटा उदाहरण दिन्छु । भारतमा पहिला केन्द्रीय सरकारले सेन्ट्रल इन्स्टिच्युट अफ इंग्लिश एण्ड फरेन ल्याङवेजेज भनेर एउटा इन्स्टिच्यूट खडा गर्यो । कालन्तरमा विकसित हुँदै त्यसलाई भावी विश्वविद्यालयको रुपमा पिजी डिप्लोमा, स्नातकोत्तर र विद्यावारिधिका कार्यक्रमसम्म दिन सक्ने अधिकार दिइयो र उपकुलपति नियुक्त गरियो । त्यसले आबद्धता दिन नपाउने तर आफ्ना उपाधिहरु दिन पाउने गरी क्षेत्र तोकियो ।  त्यसले रुसी, स्पेनीज, जर्मनी वा विश्वका जुनसुकै भाषामा समेत विद्यावारिधिको उपाधि दिन सक्ने भयो ।त्यसको केही वर्षपछि त्यसलाई केन्द्रीय विश्वविद्यालय बनाइयो । अहिले त्यसको नाम ‘इंग्लिश एण्ड फरेन ल्याङवेजेज युनिभर्सिटी’ भएको छ । त्यसको जम्मै क्षेत्र भाषा मात्रै भयो । यसरी विशेषज्ञता सहितको भएपछि भाषा अध्ययनको लागि कहाँ जानेभन्दा स्वतः त्यही विश्वविद्यालय छानिने भयो ।*******हाम्रो देशमा त केही विश्वविद्यालयहरु जन र राजनीतिक दवावमा स्थापना भए । विधेयकहरुको राम्रो अध्ययन नै नगरी विश्वविद्यालय स्थापना भएका छन् । ती विधेयक पनि त्रिभुवन विश्वविद्यालयको अर्को दुरुस्त रुपमा बनाइएका छन् । त्रिभुवन विश्वविद्यालयकै अर्को रुप चाहिने हो भने किन चाहियो अर्को नयाँ विश्वविद्यालय चाहियो र?*******त्यसको विपरीत हाम्रो देशमा त केही विश्वविद्यालयहरु जन र राजनीतिक दवावमा स्थापना भए । विधेयकहरुको राम्रो अध्ययन नै नगरी विश्वविद्यालय स्थापना भएका छन् । ती विधेयक पनि त्रिभुवन विश्वविद्यालयको अर्को दुरुस्त रुपमा बनाइएका छन् । त्रिभुवन विश्वविद्यालयकै अर्को रुप चाहिने हो भने किन चाहियो अर्को नयाँ विश्वविद्यालय चाहियो र ? बरु गर्नुपर्ने चाहिँ के थियो भने त्रिभुवन विश्वविद्यालयकै नाममा जस्तै, त्रिभूवन विश्वविद्यालय महेन्द्रनगर, इलाम, दाङ, सुर्खेत वा यस्तै यस्तै नाम राखेर चेन अफ युनिभर्सिटीहरु खोलिनुपथ्र्यो ।यो प्रचलन विश्वमा छ । अमेरिकाको क्यालिफोर्नियामा हेर्ने हो भने त्यहाँ चेन अफ युनिभर्सिटी छ । जस्तै, युनिभर्सिटी अफ क्यालिफोर्निया– वर्कले, डेभिज, स्यानफ्रान्सिस्को, स्यानिडिएगो आदि । युनिभर्सिटी अफ टेक्ससको पनि त्यस्तै चेन छ । एउटै नाममा अलग अलग स्थानमा खोलिने अरु थुप्रै विश्वविद्यालयहरुक़  चेनमा छन् । त्यसअन्तर्गत हरेक ठाउँका प्रेसिडेन्ट बेग्लै हुन्छन् र कुलपति एउटा मात्रै हुन्छ, जो विद्वान् हुन्छन् र जसले छाताको काम गर्छन् । *******नेपालमा पनि सबै त्रिभुवन विश्वविद्यालयको नक्कल गरेर अनेक हाँगाविँगा बनाउनुभन्दा त्रिभुवन विश्वविद्यालयकै नाममा चेन अफ युनिभर्सिटी खोल्ने सुझाव धेरै ठाउँमा  दिएको थिएँ । नेपालमा गरिनुपर्ने नै त्यही थियो ।*******नेपालमा पनि सबै त्रिभुवन विश्वविद्यालयको नक्कल गरेर अनेक हाँगाविँगा बनाउनुभन्दा त्रिभुवन विश्वविद्यालयकै नाममा चेन अफ युनिभर्सिटी खोल्ने सुझाव धेरै ठाउँमा  दिएको थिएँ । नेपालमा गरिनुपर्ने नै त्यही थियो । यसो गर्दा त्रिभुवन विश्वविद्यालयले पनि मेरो अंश बाँढियो भनेर गुनासो गर्नुपर्ने अवस्था थिएन । केन्द्रमा एउटा कुलपति र अलग अलग विश्वविद्यालयमा उपकुलपतिहरु राखिदिने हो भने अझै पनि विशिष्टीकरणका आधारमा थुप्रै त्रिभूवन विश्वविद्यालयहरु स्थापना गर्न सकिन्छ । # जयराज अवस्थी#शिक्षा#त्रिभुवन विश्वविद्यालय#प्राज्ञिकता