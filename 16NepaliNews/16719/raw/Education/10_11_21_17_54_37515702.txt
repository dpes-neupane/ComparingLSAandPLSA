

 
रामहरि श्रेष्ठ
२३ बैशाख ,ओखलढुंगा । ओखलढुंगाको सिद्धिचरण नगरपालिकाले नगरपालिका भित्रका विद्यालयलाई डिजिटल प्रबिधिमा लैजाने अवधारण अघि सारेको छ । 

नगरपालिकाले नगरक्षेत्र भित्र रहेका समुदायीक तथा संस्थागत विद्यालयहरुको विवरण डिजिटल प्रबिधिमा अधारीत हुनुपर्नेमा जोड दिएको हो । विद्यालयहरुमा पुरानो प्रकृतीको तथ्याकं संकलन झन्झटिलो तथा तु्रटिपुर्ण हुने भन्दै स्थानीय तहको समायोजनपछि यसलाई प्रविधिमा आधारीत बनाउन लागीएको नगरपालिकाका सुचना अधिकारी नईन्द्रराज राईले बताउनुभयो । 
उहाँले सोमबार (आज)नगरक्षेत्र भित्रका ५२ सामुदायीक विद्यालय र ११ वटा संस्थागत विद्यालयका ६३ जना प्रधानध्याप तथा कम्प्युटर अपरेटरलाई झिकाएर एकदिने गोष्टी सञ्चालन गरिएको बताउनुभयो । गोष्टीमा प्रअ तथा कम्प्युटर अपरेटरलाई इएमएस सर्फवयर अन्तरग बिद्यालयगत विवरण अध्यावधीक,विद्यार्थी संख्या,दैनिक विवरण लगायत डाटा अपडेट गराउने विषयमा जानकरी गराईएको सुचना अधिकारी राईको भनाई छ ।
त्यसबाहेक गोष्टीमा विद्यालय सुधार,अनुगमन,प्रभावकारी शिक्षा लगायत समयसामहीक विषयमा समेत छलफल भएको थियो । एक दिने प्रविधिमा आधारीत कार्यक्रम प्रभावकारी भएको र ब्यवहारमा लागु गर्न समेत थप मद्धत पुग्ने सहभागी शिक्षकहरुले बताका थिए । 
सिद्धिचरण नगरपालिका अन्तरगत शिक्षा शाखाले आयोजना गरेको कार्यक्रममा शिक्षा विकाश तथा समन्वय ईकाईका प्रमुख दामोदर रेग्मी, नगरपालिका उपप्रमुख ईच्छा कुमारी गुरुङ लगायत शिक्षक तथा जनप्रतिनिधिहरुको सहभागीता रहेको थियो ।

 