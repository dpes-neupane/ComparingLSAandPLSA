

 
पर्वत। पर्वतको महाशिला गाउँपालिकाले विद्यार्थी आकर्षित गर्न सबै सामुदायिक विद्यालयका शिशुदेखि कक्षा ३ सम्मका बिद्यार्थीलाई खाजा खुवाउने अभियान थालेको छ । खाजाको व्यवस्था हुन थालेपछि बिद्यार्थीको संख्या पनि बढ्न थालेको छ । 
महाशिला गाउँपालिकाले सबै सामुदायिक बिद्यालयमा दिवा खाजाको व्यवस्था गर्ने तयारी गरेको छ । केही बिद्यालयका बिद्यार्थीले दिवा खाजा पाउँन थालेका छन् । खाजाको व्यवस्था भएका बिद्यालयमा बिद्यार्थीको संख्या पनि बढेको छ । नियमित बिद्यालय आउने मात्र नभएर नयाँ भर्न समेत हुन थालेको छ । गाउँपालिकामा ६ माध्यामिक र २३ निम्न माध्यामिक गरी २९ सामुदायीक बिद्यालय छन् । यी मध्ये केही बिद्यालयमा शिशुदेखि कक्षा तीनसम्म अध्ययन गर्ने बिद्यार्थीहरुले दैनिक १० रुयैयाँका दरले निशुल्यक खाजा पाइरहेका छन् ।
गाउँपालिकाले सबै बिद्यालयहरुमा शिशुदेखि कक्षा तीनसम्म अध्ययन गर्ने बिद्यार्थीको संख्या यकिन गर्ने काम गरिरहेको छ । सबै बिद्यार्थीको संख्या यकिन भएपछि बाँकी रहेको बिद्यालयमा पनि यो कार्यक्रम लागु गरिने गाउँपालिकाले जानकारी दिएको छ । दिवा खाजा कार्यक्रमका गाउँपालिकाले चालू आर्थिक वर्षमा १५ लाख रुपैयाँ खर्च हुने अनुमान गरेको छ ।

 