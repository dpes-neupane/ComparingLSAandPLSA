

 
दान बहादुर बुढा
मुगु । एसईइ परीक्षाको तेस्रो दिन अनुगमन गर्न आएका टोलीलाई स्थानीयवासीले बाजागाजासहित सम्मान गरेका छन । 

जिल्लाको उत्तरी क्षेत्रमा पर्ने सोरु गाउँपालिकाको विजय माध्यामिक विद्यालयमा रहेको परीक्षा केन्द्रको अनुगमन गर्न जिल्लाबाट गएको अनुगमन टोलीलाई परीक्षा केन्द्र पुग्नु अगाडि नै स्थानीयवासी, शिक्षक , अभिभावकहरुले अनुगमन टोलीलाई अविर , फुल माला र बाजागाजासहित स्वागत गरेका थिए ।
जिल्ला प्रशासन कार्यालयका सहायक प्रमुख जिल्ला अधिकारी प्रदिपकुमार ढकाल, प्रहरी प्रमुख राजेन्द्रबावु रेग्मी, जिल्ला शिक्षा विकास तथा समन्वय ईकाई प्रमुख सुर्यबहादुर खत्री , जिल्ला अनुसन्धान कार्यालय प्रमुख नेबबहादुर राना , शिक्षक महासंघका अध्यक्ष जंगबहादुर शाही लगायतका अनुगमन टोलीलाई बिच बाटोमा नै बाजा गाजा गरेको हो ।
अनुगमन टोलीलाई परीक्षा केन्द्रमा पुग्नु अगाबै बिच बाटोमा सम्मान गर्दा परीक्षा केन्द्र पुग्ने समय लम्बीने र परिक्षार्थीले चिट चोर्न समय उपलब्ध हुने र टोलीले परिक्षार्थीको चिट नखोसियोस भन्ने मुख्य उदेश्य अभिभावकको रहेको स्थानीयको बुझाइ छ ।
अघि पछि विद्यालयको पढाइ , शिक्षक विद्यार्थीको उपस्थितीको अवस्था अनुगमन नगर्ने तर परीक्षाको बेला मात्र अनुगमन गर्ने शैलीले शिक्षामा गुणस्तर नहुने तर्क स्थानीले राखेका छन् ।अनुगमन टोली गमगढीबाट जिल्ला प्रशासन कार्यालयको गाढी परिक्षा केन्द्र तर्फ बुधवार विहान आएका थिए । 
तस्वीरः सौजन्य जंगबहादुर शाही, फेसबुक

 