पढ्ने र पढाउने अर्थात् सिक्ने र सिकाउने शैली विस्तारै डिजिटल माध्यममा रूपान्तरण भइरहेको छ । विश्वले डिजिटल प्रविधिमा फड्को मारिसकेको अहिलेको समयमा नेपालमा पनि यसले आफ्नो स्थान बनाउन थालेको छ । अझ बालबालिकाको सिकाइलाई त डिजिटल प्रविधि निकै लोकप्रिय बनेको छ ।कोरोना भाइरसको महामारीपछिको लकडाउनको मोडलमा मुलुक गएपछिको अवस्थामा डिजिटल लर्निङ विधि थप सहयोगी साबित भएको छ । बालबालिकाको सिकाइमा यसले थप सहयोगी भूमिका खेलेको देखिन्छ । आजभोलि स्कुल, कलेजले डिजिटल शिक्षालाई प्रवद्र्धन गरिरहेको बेला अन्य थुप्रै लर्निङ प्लेटफर्महरूको पनि विकास भइरहेका छन् । विकसित मुलुकमा यो विधि पुरानै भए पनि नेपालमा भने यस्ता विधि भर्खरै भित्रिएका हुन् ।नेपाल सरकारले वैकल्पिक शिक्षा सिकाइको रूपमा डिजिटल शिक्षालाई प्राथमिकतामा राख्न थालेपछि निजी क्षेत्र पनि डिजिटल शिक्षाप्रति उत्साहित देखिएका छन् । डिजिटल शिक्षालाई अगाडि बढाउन र बालबालिकालाई पढ्ने बानीको विकास गर्नकै लागि भनेर २०१८ मा स्थापना भएको थियो ‘निमा एकेडेमी’ । डिजिटल लर्निङ जोनको रूपमा स्थापना भएको ‘निमा एकेडेमी’ले बालबालिकाका लागि विशेष पाठ्यक्रम नै बनाएर शिक्षा प्रदान गर्ने गरेको निमा एकेडेमीकी चिफ अपरेटिङ अफिसर नेहा जोशीले बताइन् ।१० मिनेट पढेर बुझ्न सकिने कुरालाई घन्टौँ लगाएर पढ्नुपर्ने बाध्यताको अन्त्यका लागि डिजिटल शिक्षाको अवधारणाको विकास गरी आफ्नै पाठ्यक्रमसहित आएको जोशी बताउँछिन् । नेपालका शिक्षण संस्थाहरूमा डिजिटल प्रविधि र ज्ञानसहितको अध्ययन–अध्यापनलाई स्थापित गर्ने उद्देश्यसहित अगाडि बढिरहेको उनले बताइन् ।लर्निङ टेक्नोलोजीका साथ निमा एकेडेमीकक्षा १ देखि १० सम्मका सबै पाठ्यक्रम विकास केन्द्रबाट मान्यता प्राप्त कोर्सहरू प्रयोग गरी सजिलै कक्षा सञ्चालन गर्न सकिने निमा एकेडेमीका चिफ अपरेटिङ अफिसर नेहा जोशीले बताइन् । निमा एकेडेमीका कोर्सहरू रमाइला र अन्तत्र्रिmयात्मक वातावरणमा बनाइएकाले बालबालिकालाई बुझ्न र बुझाउन निकै सजिलो हुने जोशीले बताइन् ।सन २०१८ मा स्थापित निमा एकेडेमी शैक्षिक क्षेत्रको विकासमा सहयोग पु¥याउनका लागि स्थापना भएको एकेडेमीका सीओओ जोशीले बताइन् । एकेडेमी नयाँ डिजिटल शिक्षाका लागि लर्निङ टेक्नोलोजीको प्रयोगका साथ आएको जोशीको भनाइ छ ।नेपाली शिक्षा क्षेत्रमा करिब ३० वर्षभन्दा माथिको अनुभव भएका व्यक्तिहरूद्वारा सञ्चालित यस संस्थाले नेपाली शैक्षिक क्षेत्रमा एउटा नयाँ आयाम थप्ने विश्वास एकेडेमीको छ । परम्परागत शिक्षण विधिलाई अपग्रेड गर्नका निम्ति आधुनिक प्रविधि र आफ्नो अनुभवको मद्दतले यो संस्था खडा गरेको एकेडेमीले बताएको छ ।बालबालिकालाई कुनै पनि विषयबारे जानकारी दिन सहज माध्यमका रूपमा आएको भिडियो प्रविधिलाई निमाले अँगालेको छ । विभिन्न भिडियो सामग्रीमार्फत विभिन्न किसिमका जानकारी दिइने जोशीले बताइन् । जोशीका अनुसार निमा एकेडेमीका कोर्सहरूमा भिडियो, आर्टिकल, क्विज, टेस्ट, असाइन्मेन्ट तथा गेमहरू समावेश गरिएको छ । सैद्धान्तिक ज्ञानका साथसाथै व्यावहारिक र उदाहरणमा आधारित मिश्रित लर्निङ प्रविधिको प्रयोग निमा एकेडेमीले गरेको छ । यस्ता किसिमका शैक्षिक कोर्सहरूले विद्यार्थीहरूलाई मात्र नभई शिक्षकहरूका लागि पनि अध्यापनमा सहयोग पुग्नेछ ।कोरोना महामारीले गर्दा स्कुलहरू डिजिटलाइज्ड हुँदै गइरहेको अहिलेको अवस्थामा विद्यार्थीहरूलाई घरमै बसीबसी इन्टरनेट प्रयोग गरी वा इन्टरनेट बिना नै पठनपाठनलाई सहज बनाउन निमाले सघाउने उनले बताइन् । यसले स्कुलहरूलाई पनि निकै सहयोग गरिरहेको उनको भनाइ छ ।बालबालिकाको चाहनाअनुसारका सामग्रीनिमा एकेडेमीले तयार गरेको पाठ्यक्रम बालबालिकाको चाहनालाई विशेष ध्यान दिएर निर्माण गरिएको सीओओ जोशीले बताइन् । हाललाई गणित, विज्ञान र सामाजिक शिक्षालाई (म्याथ, साइन्स र सोसल स्टडिज) लाई विशेष फोकस गरिएको उनले बताइन् । बालबालिकाहरूलार्ई अलि कठिन लाग्ने यी विषयहरूलाई कसरी उनीहरूले बुझ्ने शैली अर्थात् सरल र सहज तरिकाले पढाउने भन्नेबारे निकै खोजी गरेर मात्रै पाठ्यक्रम तयार पारिएको उनको भनाइ छ ।जोशी अगाडि भन्छिन्, ‘१ कक्षा देखि १० कक्षासम्मका बालबालिकाका लागि निमाले गेमको विकास गरेको छ । उक्त गेममार्फत अङ्कगणित अर्थात् जोडघटाउको शिक्षा लिन सकिन्छ । बालबालिकाले गेममार्फत छिटो र सजिलै सिक्न सक्छन् । गणित, विज्ञान र सामाजिक शिक्षा सुन्दा जति जटिल छ बुझ्न सकेमा उति नै सहज पनि । त्यसैले यी विषयमा हामीले बढी जोड दिएका छौँ । यी विषय बुझाउन निकै सजिलो छ । अडियो भिडियो र गेममा बालबालिका बढी आकर्षित हुने भएकाले यी विषयको सिकाइ हामीले यिनै माध्यमबाट गरिरहेका छौँ ।’शिक्षकहरूलाई पनि डिजिटल प्रविधिसँग जोड्न निमाले विभिन्न तालिम तथा प्रशिक्षण दिँदै आइरहेको छ । यसले शिक्षकहरूलाई पनि प्रविधिसँग सजिलै जोडिन र आफ्ना विद्यार्थीलाई सजिलो विधिबाट सिकाउन सहयोग मिलेको छ । कोरोना महामारीका कारण किताबहरू समयमा प्रकाशन हुन नसकेको बेला अडियो, भिडियो र चित्रद्वारा बालबालिकालाई पठनपाठन गराउन सहज भएको शिक्षकहरूले प्रतिक्रिया दिएका छन् ।कतिपय विषय जस्तोः विज्ञानमा पढाइने कतिपय कुराहरू थ्रीडी फङ्सनबाट देखाउँदा बालबालिकाले जति पढ्दा पनि नबुझ्ने कुरा थ्रीडी भिडियोबाट सजिलै बुझ्ने गरेको निमाकी सीइओ जोशी बताउँछिन् । यस्ता कुराहरू घन्टौँ लगाएर घोक्नुपर्ने तर यस्तो प्रविधिबाट पढाउँदा उनीहरूले छिनमै बुझ्ने र आफ्नो तरिकाले वर्णन गर्न सक्ने उनी बताउँछिन् ।निमाले विकास गरेको डिजिटल लर्निङ विधिले स्मार्ट शिक्षा प्रणालीमा थप योगदान पु¥याउने विश्वास एकेडेमीको छ । बालबालिकाको भविष्य भनेको स्मार्ट लर्निङ विधिमै भएकाले यो विधि अहिलेदेखि नै लागू गर्दै लैजानुपर्ने एकेडेमीको भनाइ छ । एकेडेमीकी सीओओ नेहा जोशी स्मार्ट शिक्षा विद्यार्थीहरूका लागि मात्र नभएर शिक्षक तथा अविभावकका लागि पनि भएको बताउँछिन् । अविभावकले आफ्ना बालबालिका कुनै नराम्रा सामग्री पो हेर्दै छन् कि भन्ने डर राख्नु पर्दैन । निमाको पाठ्यक्रममा (एपभित्र) कतिबेला के अध्ययन ग¥यो वा के हे¥यो सबैको विवरण हुने भएकाले ढुक्क हुन सक्छन् । त्यहीँबाट आफ्ना बालबालिकाको सिकाइ क्षमता र उनीहरूले कस्ता विषयलाई बढी फोकस गरेका बछन् त्यसमा अविभावक प्रष्ट हुन सक्छन् ।एपमार्फत सामग्री, विद्यालयहरूसँग सहकार्यनिमा एकेडेमीले एपको पनि विकास गरेको छ । एकेडेमीको अफ्नै साइटमा गएर वा एप डाउनलोड गरी अध्ययन गर्न सकिन्छ । निमाले आफ्नो एपलाई ग्रामीण (दुर्गम) क्षेत्रमा पनि विकास गर्ने योजना बनाएको छ । ग्रामीण भेगका बालबालिकालाई डिजिटल शिक्षामा पहुँच विस्तार गर्न बिना इन्टरनेट चल्ने एपको विकास गरेको छ । उक्त एपमा रहेका सामग्री अर्थात पाठ्यक्रम सजिलै हेर्न वा अध्ययन गर्न सकिन्छ ।निमाले विकास गरेको पाठ्यक्रम प्याकेजमा नै लिन सकिन्छ । केही सामग्री निःशुल्क राखिए पनि बाँकीलाई भने रकम भुक्तानी गर्नुपर्ने हुन्छ । जसका लागि कुनै पनि अनलाइन माध्यमबाटै भुक्तानी गर्न सकिन्छ । कति समयका लागि प्याकेज लिने भन्नेबारे आफैँले छनोट गर्न सकिने अप्सन पनि राखिएको हुन्छ ।निमामा कक्षा र विषय अनुसारको कोर्स किन्न सकिन्छ । आफूले चाहेको विषय मात्र पनि किन्न सकिन्छ । गत वर्ष सबै विषय निःशुल्क पढाएको निमामा अहिले भने एक साताको निःशुल्क अध्ययन अवधि दिएको छ । एक साता सबै विषय निःशुल्क अध्ययन गरेर आफूलाई चित्त बुझ्यो वा निमाको कोर्स व्यावहारिक लागेमा किनेर थप अध्ययन गर्न सकिन्छ ।निमा एक शैक्षिक संस्था भएकाले बालबालिकाका लागि आवश्यक सम्पूर्ण शैक्षिक सामग्री पस्कने योजना बनाएको छ । बालबालिकाको चाहना र नयाँ नयाँ प्रविधिको अध्ययन गर्दै पाठ्क्रमलाई पनि थप गर्दै जाने निमाको योजना रहेको जोशीले बताइन् ।हाल निमाले १५० भन्दा बढी विद्यालयहरूसँग सहकार्य गरेको छ । निमासँग आबद्ध विद्यालयहरूले आफ्ना विद्यार्थीको पठनपाठनमा यसले सहयोग गरेको र विद्यार्थीहरू पनि उत्साहित भएको प्रतिक्रिया दिएको जोशीले बताइन् । नेपालमा हाल चलिरहेको पाठ्यक्रमकै आधारमा निमाले आफ्नो पाठ्यक्रम तयार पारेको छ । उक्त पाठ्यक्रमलाई पाठ्यक्रम विकास केन्द्रले स्वीकृति दिएकाले अविभावक पनि ढुक्क भएर आफ्ना बालबालिकालाई डिजिटल सिकाइका लागि अनुमति दिन सक्छन् ।#निमा एकेडेमी#डिजिटल शिक्षा