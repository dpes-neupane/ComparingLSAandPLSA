

 
जनकबहादुर शाही
हुम्ला, चैत्र ०२ । यहि चैत्र ६ गतेबाट हुने माध्यामिक शिक्षा परीक्षा (एसइई)को परीक्षाको सम्पुर्ण तयारी पूरा भएको छ ।  
विश्वलाई सन्त्रासमा पारिरहेको कोरोना भाइरस (कोभिड–१९)को लक्षणहरु विद्यार्थीहमा देखिन सक्ने सम्भावनालाई मध्यनजर गर्दै त्यसको परीक्षणका लागि जिललाका ६ वटै परीक्षा केन्द्रमा स्वास्थ्यकर्मी, औषधि र उपकरणसहितको हेल्थ डेस्क स्थापना गरिने एसइई परीक्षा समन्वय समितिकी संयोजक एवं प्रमुख जिल्ला अधिकारी बिनिता भट्टराईले बताइन् ।

हेल्थ डेस्क एसइई परीक्षा अवधिभर मानसरोवर मा.बि. सिमकोट, बादमन्दिर मा.बि.सिमकोट, हिमज्योती मा.बि. सर्केगाड, कोट मा.बि. रोडिकोट, सुर्योदय मा.बि. श्रनिगरर मदनादेब मा.बि. पाँदामा सञ्चालन गरिने छ । परीक्षा केन्द्रहरुमा स्वास्थ्यकर्मी, औषधि र उपकरणसहितको हेल्थ डेस्क स्थापना गर्ने निर्णय भएको र सो निर्णयलाई कार्यान्वयन गर्न सबै गाउँपालिकालाई अनुरोध गरिएको छ ।
सरकारले सभा सम्मेलन गोष्ठी र भीडभाड नगर्ने नगराउने निर्देशन भएकाले परीक्षाको बेला भीडभाड बढी हुने भएको कारण परीक्षा केन्द्रको एक सय मिटर भन्दा परबाटै मानिसहरुको आउजाउ बन्द गर्न सबै परीक्षा केन्द्रका केन्द्राध्यक्षलाई निर्देशन दिने निर्णय गरेको प्रजिअ भट्टराईदे बताइन् ।
यस बर्षका एसईई परीक्षामा जिलला भरि रहेका २८ वटा मा.बि.बाट नियमित तर्फ ४ सय ९९ छात्र, ५ सय २ गरी १ हजार १ र ग्रेडबृद्धि तर्फ १४ छात्र र २२ छात्रा गरी जम्मा १ हजार ३७ जना बिद्यार्थिहरु परिक्षमा समेल हुने छन भने ६ जना केन्द्राध्यक्ष, १२ जना सहायक केन्द्राध्यक्ष, ४८ जना निरिक्षक,१२ जना कार्यालय सहायक, १२ जना कार्यालय सहयोगी र ९० जना सुरक्षाकर्मि गरि १सय ८० जना कर्मचारी खटिने जिल्ला शिक्षा बिकास तथा समन्वय ईकाइ प्रमुख बिष्णु बहादुर शाहीले बताए । 
कोरोना भाइरस (कोभिड–१९)को लक्षणहरु भिडभाडमा बढि सक्रिय हुने भएकाले परिक्षार्थीलाई कोरोना भाइरसको सन्त्रासबाट मुक्त राख्नु पर्ने भएकोले यसतर्फ ध्यान र्पुयाउनु पर्ने जिल्ला शिक्षा बिकास तथा समन्वय ईकाइ प्रमुख शाहीको भनाइ छ ।
जिल्लामा मानसरोवर मावि, बालमन्दिर मावि, कोट मावि, हिमज्योती मावि, सुर्योदय मावि र मदानादेव मावि गरी ६ वटा परिक्षा केन्द्र रहेका छन । 
परिक्षा सञ्चालनका लागि सदरमुकाम सिमकोटमा रहेका दुई केन्द्रका बाहेक अन्य चारबटा केन्द्रका लागि प्रश्नपत्र सहित सबै कर्मचारी परिक्षा संचालनका लागि परिक्षा केन्द्र तिर चैत्र १ गते नै गई सकेको प्रमुख शाहीले बताए ।

 