

 
काठमाडौं । संस्थागत विद्यालयका छाता संगठनहरुले विद्यालय बन्दको अवज्ञा गर्ने घोषणा गरेका छन् । आइतबार एक पत्रकार सम्मेलन गर्दै निजी विद्यालयका संगठनहरु, वृहत राष्ट्रिय शिक्षा अभियान, प्याब्सन र एन प्याब्सनले उक्त घोषणा गरेका हुन् । 
नेकपा माओवादी विप्लब निकट सहित विभिन्न विद्यार्थी संगठनले यही असार २० गते देखि ३ दिन शैक्षिक हड्ताल गर्ने घोषणा गरेपछि विद्यालय सञ्चालकहरुले भद्र अवज्ञासाथ विद्यालय सञ्चालन गर्ने सार्वजनिक घोषणा गरेका हुन् ।
राजनीतिक दलले विद्यार्थीसँग कुनै पनि सम्बन्ध नरहेको कुराको उठान गरी विद्यालय बन्द गरेको र निकट समयमा पुन बन्द र हटतालत गर्न लगाएको भन्दै सरकारको ध्यान आकर्षण गराएका छन् । विद्यालय शान्ति क्षेत्रमा घोषणा गरिएको झन्डै एक दशक हुँदा पनि विद्यालयमा बन्द र हडताल भइरहेको हुँदा विद्यालयमा यस्तो काम गर्न नहुने पिज्ञप्ति मार्फत भनिएको छ ।
बालबालिकाले भयरहि वातावरणमा पढ्न, लेख्न र खेल्न उनीहरूको अन्तर्राष्ट्रिय अधिकार भएकाले राजनीतिक दल, तीनका भातृ सङ्गठन र सरोकारवालाले विद्यालय बन्द गर्न नपाउने माग राखेका छन् ।

‘वृहत राष्ट्रिय शिक्षाका अभियन्ता अभिशेक घिमीरेले भनेका छन् -हामी अब स्कुल बन्द गर्दैनौँ। सुरक्षाको जिम्मा सरकारले लिनुपर्छ। जबरजस्ती स्कुल बन्द गरिए बाटोमै पढाउँछौँ। प्याब्सन, एन प्याब्सन र वृहत राष्ट्रिय शिक्षा अभियानको संयुक्त प्रेस मिटको निचोड हो यो। ऐतिहासिक र साहसी निर्णयका लागि धन्यवाद।’

 

 