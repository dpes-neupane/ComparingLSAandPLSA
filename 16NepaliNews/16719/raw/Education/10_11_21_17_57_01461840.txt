

 
 काठमाडौं । अल्फा बिटाले अष्ट्रेलिया एजुकेसन फेयर गर्ने भएको छ । अष्ट्रेलिया अध्ययन गर्न नेपाली विद्यार्थीहरुको आकर्षण बढिरहेको समयमा यही ४ माघ शुक्रबार (१८ जनवरी) का दिन अष्ट्रेलियाका विश्वविद्यालय तथा कलेजहरुका आधिकारिक प्रतिनिधिसहित एकै ठाउँमा विद्यार्थी र अभिभाकलाई सूचना दिने उदेश्यले मेला आयोजना गर्न लागेको अल्फाबिटाका प्रेसिडेन्ट तथा सि.इ.ओ. द्विराज शर्माले जानकारी दिए ।  

 मेलामा अष्ट्रेलियाका २५ वटा उत्कृष्ट विश्वविद्यालय तथा कलेजहरुको सहभागिता हुनुका साथै विद्यार्थीहरुले अष्ट्रेलियाको शैक्षिक प्रणाली, विश्वविद्यालय, पढाई हुने कोर्षलगाएतका विषयमा सहि सुचना पाउँनेछन् । 
 सहभागि विद्यार्थीहरुले सो दिन अल्फा बिटाले उपलब्ध गराउने सेवाहरु आइइएलटिएस, पिटिइ, टोफल लगाएतका तयारी कक्षामा ५० प्रतिशत छुट पाउने ब्यवस्था गरिनुका साथै प्रत्येक घण्टा लक्की विनर घोषणा गरिनेछ । मेलामा एक हजार पाँच सय देखि दुइ हजार विद्यार्थी सहभागि हुने अपेक्षा गरेको छ ।
 अल्फा बिटाले अष्ट्रेलिया सहित विश्वका १४ राष्ट्रका २७० भन्दा बढी उत्कृष्ट विश्वविद्यालय तथा कलेजका लागि परामर्श उपलब्ध गराउँदै आएको छ । 
 अल्फा बिटाले निरन्तररुपमा विद्यार्थीको गुणस्तरीय शिक्षाका लागि योगदान गरेबापत बिभिन्न पुरस्कार समेत प्राप्त गर्दै आएको छ । 
 सन २०१७ तथा २०१८ मा आइडिपिको नम्बर १ बिजनेस पार्टनर र सन २०१७ को नेपाल बिजनेस एक्सेलेन्स, अवार्ड मा सर्टिफिकेट अफ मेरिट प्राप्त गरेको छ ।

 