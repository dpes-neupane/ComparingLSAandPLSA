

 
काठमाडौं । राष्ट्रिय परीक्षा बोर्डले माध्यमिक शिक्षा परीक्षा (एसइई) ले आजा बिहिबार सार्वजनिक गरेको नतिजामा रुपन्देहीबाट १० जना विद्यार्थीले ४ जिपिए ल्याएका छन् भने नवलपरासी कावासोतीबाट पनि एक छात्राले ४ जिपिए ल्याएकी छिन् ।  

जिल्लामा सबैभन्दा धेरै बुटवलको न्यू होराइजन स्कुलका सात विद्यार्थीले ४ जिपिए ल्याएका हुन् । सो विद्यालयका क्षितिज डुम्रे, स्वस्तिका कुँवर, अशिम चौधरी, अनुस्का श्रेष्ठ, प्रवेश आचार्य रोशना टण्डन र सोयल ज्ञवालीले ४ जिपिए ल्याएको जिल्ला शिक्षा समन्वय एकाइ रुपन्देहीका उपसचिव घनश्याम भुसालले जानकारी दिनुभयो । 
यस्तै सामुदायिकतर्फ कालिका माविका सविना सुवेदीले ४ जिपिए प्राप्त गरेका छन् । देवदह इङ्गलीश बोर्डिङ स्कुलका गौरव खनाल र सिद्धार्थ बोर्डिङ स्कुलका निकिता खनालले ४ जिपिए प्राप्त गरेको उपसचिव खनालले बताए । 
नवलपरासीको कावासोतीका समता स्कुलकी छात्रा प्रतिभा भुर्तेलले ४ जीपीए ल्याएकी हुन्। उनी यूकेजीदेखि समतामा पढ्दै आएकी थिइन् । आफ्नो नतिजा प्रति खुसी रहेकी भुर्तेल भविश्यमा डाक्टर बन्ने सपना रहेको बताउछिन् । भुर्तेलका साथिहरु सुशील गिरिले ३ दशमलव ९ जीपीए र वसन्त पाठकले ३ दशमलव ९५ ल्याएका छन् । 
गत चैत १० गतेदेखि लिइएको परीक्षाको नतिजा विहीबार अपरान्ह सातै प्रदेशको ग्रेडिङ प्रणालीअनुसार छुट्टाछुट्टै र एकैसाथ सार्वजनिक गरिएको हो । प्रकाशित २०७५ सालको एसइई परीक्षामा कूल सहभागी चार लाख ९५ हजार २७५ विद्यार्थीमध्ये सार्वजनिक विद्यालयबाट ७० दशमलव ८४ र निजीका २९ दशमलव १६ प्रतिशत विद्यार्थी छन् । 

 