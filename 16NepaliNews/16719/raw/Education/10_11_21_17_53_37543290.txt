

 
जनकबहादुर शाही
 हुम्ला । नियम विपरीत शिक्षकलाई सरुवा गरेको भन्दै शिक्षा विकास तथा समन्वय शाखाका कर्मचारी माथि हातपात भएको छ ।  
नेपालको कानुन अनुसार कुनै शिक्षक वा कर्मचारी स्थायी भएको एक वर्षसम्म परीक्षण कालको समय हुन्छ । यस अवधिमा पोष्टीङ्ग भएको स्थानबाट अन्यत्र सरुवा गर्न मिल्दैन तर रारा आधारभूत विद्यालयका शिक्षक दन्त साउदलाई स्थायी भएको ३ महिनामै सरुवा गर्न खोजिएपछि पनि विवाद भएको हो । 
शिक्षा ईकाइ प्रमुख आफैले तयार पारेको सरुवा पत्र आफैले बदर गरे
कर्मचारीले नियम मिचेर मनपरी गरेको भन्दै नेपाली काँग्रेसका सभापति जयपति रोकायाले शिक्षा विकास तथा समन्वय शाखाका कर्मचारी कालीबहादुर छत्यालमाथि हातपात गरेको शिक्षा विकास तथा समन्वय शाखाका प्रमुख वर्ष फडेराले बताए । 
रारा आधारभूत विद्यालय मेखालाका शिक्षक दन्त साउदलाई नियम विपरीत गौरीशङ्कर आधारभूत विद्यालयमा सरुवा गरिएकाे छ । तर शिक्षा विकास तथा समन्वय ईकाइका प्रमुख वर्ष फडेराले आफूलाई केही थाहा नभएकाे बताए । 
फडेराले सरुवा पत्र बदर गरेपछि कर्मचारीले नमान्दा सामान्य भनाभन भएको तर कुटाकुट भएको भन्ने झुटा आरोप लगाइएको नेपाली कंग्रेसका सभापति रोकायाले बताए । 
जिल्ला शिक्षा विकास तथा समन्वय शाखाबाट सरुवा गरिएका रारा आधारभूत विद्यालय मेखालाका शिक्षक दन्त साउदले असार २२ गते घर पाइक पर्ने भन्दै शारदा प्रा.वि. गैरीसाँयामा सरुवा गराइदिन अाग्रह गरेका थिए । 
शिक्षा इकाई प्रमुख समक्ष दिएको निवेदनमा निमित्त प्रमुख फडेराले जिल्ला शिक्षा समितिमा पेस गर्ने तोक लगाएका छन् । तर जिल्ला शिक्षा समितिको बैठकै नबसाली समन्वय इकाईले कानुन विपरीत निज शिक्षक साउदलाई उनले माग गरेको विद्यालय भन्दा फरक गौरीशङ्कर प्रा.वि. माथिल्लोपालिमा असार २६ गतेको मितिमा सरुवा गरेका छन् । 
यस बिसयमाजिल्ला शिक्षा समितिका अध्यक्ष एवं जिल्ला समन्वय समितिका संयोजक दानबहादुर रावतलाई सोध्दा यस विषयमा आफूलाई केही थाहा नभएको बताए । 

 