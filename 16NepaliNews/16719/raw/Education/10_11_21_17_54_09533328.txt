

 
कृष्ण पाण्डे 
बुटवल,२ असार । बुटवल उपमहानगरपालिका भित्रका बिद्यालयहरु पनि चार दिन बन्द हुने भएका छन् ।अत्यधिक गर्मीको कारण जनाउदै बुटवल उपमहानगरपालिकाले भोली असार तिन गतेदेखि असार ६ गते सम्म चार दिन विद्यालय बन्द गर्ने निर्णय गरेको हो । 
बुटवल उपमहानगरपालिकाका उप सचिव मित्रमणी खनालद्धारा जारी सूचनामा अत्यधिक गर्मीका कारण बुटवल उपमहानगरपालिका अन्तरगतका सबै विद्यालय मिति २०७६÷३÷३ देखि ६ गते सम्म बन्द गरिएको जनाइएको छ ।
अत्याधिक गर्मीका कारण प्याब्सन सैनामैना अन्तर्गतका विद्यालय आज देखि ५ दिन बन्द भएका छन् । केहि दिनदेखि एकाएक गर्मी बढेपछि प्याब्सन सैनामैनाले यस अन्तर्गतका विद्यालय बन्द गर्ने निर्णय गरेको हो ।
त्यस्तै अत्याधिक गर्मीका कारण तिलोत्तमा नगरपालिका भित्रका सामुदायिक र संस्थागत सबै विद्यालय पनि ५ दिनको लागि बन्द भएका छन् । केहि दिनदेखि एकाएक गर्मी बढेको भन्दै नगरपालिकाले नगरपालिका भित्रका विद्यालय बन्द गर्ने निर्णय गरेको हो ।

 