हाम्रो समाजमा औपचारिक अध्ययनलाई श्रम बजारसँग जोडेर हेर्ने गरिन्छ । तत्काल आय आर्जन गर्न सकिने विषयमा अभिभावक र विद्यार्थीको रुचि देखिन्छ । समाजसँग प्रत्यक्ष जोडिएको र दीर्घकालीन महत्त्व जोडिएको मानविकी, राजनीति तथा शिक्षा सङ्कायतर्फ विद्यार्थीको रुचि ओरालो लाग्दै जानु चिन्ताको विषय हो । यसतर्फ न सरोकारवालाले नै पर्याप्त ध्यान दिन सकेका छन् न राज्यले नै विशेष पहल देखाइरहेको छ ।राज्यले लगानी गर्न जान्ने तर प्रतिफलतर्फ ध्यान नदिने, गुणस्तरभन्दा देखावटी कुरामा राज्य अल्झिने कार्य विद्यमान छ । यस्तै स्थिति रह्यो भने आउँदा दिनमा मानविकीका शङ्कायका कक्षा शून्यप्रायः हुन सक्छन् ।मानविकी सङ्कायको अध्ययनतर्फको बाटो स्पष्ट पार्न नसक्दा पनि विद्यार्थीहरू अन्योलमा परेको देखिन्छ । राज्यले लगानी गर्न जान्ने तर प्रतिफलतर्फ ध्यान नदिने, गुणस्तरभन्दा देखावटी कुरामा राज्य अल्झिने कार्य विद्यमान छ । यस्तै स्थिति रह्यो भने आउँदा दिनमा मानविकीका शङ्कायका कक्षा शून्यप्रायः हुन सक्छन् । यसतर्फ सरोकारवाला बेलैमा सचेत हुनु जरुरी देखिन्छ ।लामो समय त्रिभुवन विश्वविद्यालय (टीयू) मा प्रध्यापन गराउँदै आएका र मानविकी सङ्काय, अङ्ग्रेजी विभागीय प्रमुखको जिम्मेवारी समेत सम्हालेका प्रोफेसर अभी सुवेदीसँग मानविकी सङ्कायमा विद्यार्थी कम हुनुको कारणलगायतका समस्याबारे सुनिता न्यौपानेले कुरा गरेकी छन् ।समयअनुसार पाठ्यक्र परिवर्तन गर्न नसक्नुमानविकी सङ्कायमा विद्यार्थी कम हुनुको एउटा प्रमुख कारण भनेको समयअनुसार पाठ्यक्रम परिवर्तन गर्न नसक्नु नै हो । मैले मानविकी सङ्कायमा धेरै समय बिताएँ । विभागीय प्रमुख पनि भएँ । मेरो अनुभव के छ भने पाठ्यक्रममा धेरै चिजहरू पनि राख्यौँ । इन्टरडिसिपिलिनरी कुरा पनि राखियो । साहित्य मात्र नराखी क्रिटिकल थिङ्किङ, कल्चरल थिङ्किङ, आट्र्सका धेरै कुरा राखियो ।सेमेस्टर प्रणाली हुनुपछिल्लो समय सेमेस्टर प्रणाली लागू भएको छ । सेमेस्टर प्रणालीमा विद्यार्थीले आफ्ना काम गरेर बुझाउनुपर्याे । यस प्रणालीमा हाजिरी जरुरी बनाइएको छ । यही कारणले गर्दा पनि विद्यार्थी कम भएका छन् । पहिले हाजिरीको मतलब थिएन । वर्षदिनमा गयो, जाँच दियो । त्यतिबेला विद्यार्थी आउँथे । सेमेस्टर प्रणालीमा अलि अप्ठ्यारो भयो ।राजनीतिमा 'पोलिटिक्स' घुसाउनुपाठ्यक्रम समयअनुसार परिवर्तन भएन । विद्यार्थीहरूलाई संग्लग्न गराउने पाठ्यक्रम भए भने पनि विद्यार्थी नआउने भए । किनभने जागिर गरेर पढ्ने विद्यार्थी थुप्रै रहेछन् । राजनीति गर्ने पनि विद्यार्थी हुने रहेछन् । एकजना नेताले भनेका छन्  ‘राजनीतिमा पोलिटिक्स घुसाउने’ । राजनीतिमा पोलिटिक्स घुसाउने विद्यार्थीहरू पनि हुन्छन् थुप्रै । तिनीहरू हाजिरी गरेर दिनदिनै आएर पढ्दैनन् । त्यसले गर्दा विद्यार्थी कम भएका हुन् ।सामाजिक विज्ञानमा संसारभरि नै सङ्कटविश्वविद्यालय तहमा मानविकी सङ्कायको ट्रेन्ड हेरियो भने हाम्रोमा मात्र होइन विश्वभरी नै सङ्कट छ । त्यो सङ्कट के–के कारणले आयो भने मानविकी अध्ययन गरेका विद्यार्थीले सजिलै जागिर पाउन छाड्नु हो ।विश्वविद्यालय तहमा मानविकी सङ्कायको ट्रेन्ड हेरियो भने हाम्रोमा मात्र होइन विश्वभरी नै सङ्कट छ । त्यो सङ्कट के–के कारणले आयो भने मानविकी अध्ययन गरेका विद्यार्थीले सजिलै जागिर पाउन छाड्नु हो । मानविकीका विद्यार्थीले सीधै जागिर पाउने विषय भएन । राज्यले लगानी गर्ने ठूला ठूला युनिभर्सिटीमा मानिसहरूले के भन्न थाले भने आर्ट, पोलिटिकल साइन्स, सोसोलोजी पढाएर के गर्ने ? त्यो उत्पादनमूलक  विषय नै होइन । यसपछि राज्यले दिने अनुदान पनि काटिँदै आयो । त्यसलाई ‘कट ब्याक’ भनिन्छ ।म बेलायतमा विद्यार्थी हुँदा आफै त्यसको सिकार भएको हुँ । १९७९–१९८० मा मार्गरेट थ्याचरको सरकार आयो । मार्गरेट थ्याचर आउने वित्तिकै हुमानिटी, सोसियल साइन्स जस्ता सङ्काय कट ब्याक गरिन् । विदेशका विद्यार्थीलाई छात्रवृत्ति दिनु हुँदैन भनेर काटिन् । उनी प्रधानमन्त्री भएको १९,  २० दिनमा चिठी पाइयो ।लामो समयसम्म सञ्चालन भएका विश्वविद्यालयमा पनि सङ्काय/विभागहरू बन्द भए । भारतमा पनि यस्तै समस्या आयो । तर पनि मानविकी, सोसल साइन्सले अनेक ढङ्गले प्रयास गरेर चलाइरहेका छन् । कतिपय बन्द भए, त्यो स्वाभाविक नै हो ।हाम्रो कमजोरी विद्यार्थी लगनशील एवं प्रतिबद्ध भएर र अनावश्यक राजनीति नगरी पढ्ने विद्यार्थीको सङ्ख्या कम भयो । सेमेस्टरमा नियमित हाजिरी आवश्यक भयो । त्यसका लागि विद्यार्थी प्रतिबद्ध भएन । अर्काे कुरा पाठ्यक्रम समयानुसार परिवर्तन भएनन् । त्यसकारण धेरै ठूलो सङ्कट आउँदै छन् ।कतिपय विभागमा  प्रोफेसर छन्, विद्यार्थी छैनन् । म आफै प्रोफेसर हुँ । हाम्रा पनि समस्या होलान् । हामीले कति निष्कपट तरिकाले काम गरिन्छ, त्यो पनि एउटा कुरा हो । हाम्रो पनि आलोचना होस् । हामी तयार छौँ । आलोचनाको निम्ति हामी खुल्ला छौँ । विद्यार्थीहरू पनि आफ्ना लागि तयार हुनुपर्छ ।विद्यार्थीको परिभाषा परिवर्तनमलाई साह्रै मन नपर्ने र चित्त दुख्ने कुरा हो, ‘विद्यार्थीहरूको झगडा मिलाउन फलाना फलाना केन्द्रीय नेता जानुभएको छ ।’ जुन विद्यार्थी उक्त पार्टीको सदस्य भयो, त्यो कसरी विद्यार्थी भयो ?समाचार हेर्छु । मलाई साह्रै मन नपर्ने र चित्त दुख्ने कुरा हो, ‘विद्यार्थीहरूको झगडा मिलाउन फलाना फलाना केन्द्रीय नेता जानुभएको छ ।’ जुन विद्यार्थी उक्त पार्टीको सदस्य भयो, त्यो कसरी विद्यार्थी भयो ? मैले अझै बुझ्न सकेको छैन । जस्तैः विद्यार्थीको विषय लिएर मारामार भयो । नेताहरू झ्यालबाट हेरिरहेका छन् भन्ने पनि समाचार भयो । उनीहरू कसरी विद्यार्थी भए ?अप्रिय लाग्ला तर विद्यार्थीको परिभाषा नै परिवर्तन भयो । धेरै राजनीतीकरण गरियो ।  विद्यार्थीलाई पार्टीमा लैजाने दलहरूको मोह हुन्छ, उहाँहरूले त्यो मोह त्याग्न सक्नुभएन ।सुधार गर्न के गर्ने ?निकै ठूलो कसरत गर्नुपर्छ । जस्तैः विद्यार्थीहरूले पनि पढाइमा चाख दिनुपर्याे । विद्यार्थीले पढाइमा चाख नदिनुको कारण, पढेर के गर्ने भन्ने कुरामा भरपर्छ । पाठ्यक्रम पनि समयानुसार परिवर्तन हुनुपर्याे । विद्यार्थीमा राजनीतिभित्र पोलिटिक्स घुसाउँदैनौँ भन्ने त्याग हुनुपर्याे । बहसहरू हुनुपर्याे । अन्तरक्रिया हुनुपर्याे । छलफल पोलिटिक्स विषय मात्र नगरौँ । छलफल गर्नका लागि साहित्य, आर्ट, इतिहास छ । हाम्रोमा इतिहासमा बहस नै हुँदैन । इतिहासको चेतना नै छैन । यी सबै गर्न सकियो भने विद्यार्थी आउने सम्भावना छ । नत्र भने हामी अप्ठ्यारो परिस्थितिमा जाँदै छौँ ।विश्वविद्यालय बेरोजगार उत्पादन गर्ने कारखानाकुनै विषयको शिक्षा पढेर आफूले पाउने जागिर नै छैन भने त्यस अवस्थामा विश्वविद्यालय बेरोजगार उत्पादन गर्ने कारखाना हुन्छ, विद्यार्थी योग्य  हुनै सक्दैन । कसैले रोजगारी पाएन भने त्यो बेरोजगार भयो । यसमा विद्यार्थीको मात्र दोष हुँदैन ।                                                                                                                                                                                                                                                                                                                                                                                                                                                                                                                                                                                                                                                                                                 