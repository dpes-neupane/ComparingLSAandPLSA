

 
राजन परियार
सिन्धुली १३, जेठ । कोरोना भाइरस (कोभिड १९) संक्रमण कम गर्न नेपाल सरकारले लकडाउन गरेसँगै सिन्धुलीको शैक्षिक क्षेत्र सङ्कटग्रस्त वनेको छ । जिल्लाका सरकारी तथा निजी विद्यालयले परीक्षाफल प्रकाशित गरेता पनि पठनपाठन भने पूर्णरुपमा प्रभावित वनेको छ । 

जिल्लाको शैक्षिक क्षेत्रलाई मध्यनजर गर्दै अनलाइन तथा एफएम रेडियोबाट नतिजा प्रकाशित गरी रेडियोवाट एसइई सहयोगी रेडियो कक्षा सञ्चालनको वैकल्पिक विधिको प्रयास गरेपनि हजारौ विद्यार्थीहरूको भविष्य अन्यौल वनेको छ ।
कोभिड १९को प्रकोपका कारण एसइई परीक्षा सञ्चालन हुनु अघिल्लो दिन मात्रै लकडाउन सुरु भएपछि एसइई, ११ र १२ को परीक्षा हालसम्म स्थगित भएको छ । जिल्लाका ५ सय ६७ सामुदायिक तथा ६० संस्थागत विद्यालयमा अध्ययनरत करिव ८० हजार विद्यार्थीको पढाई प्रभावित वनेको छ ।

तत्कालका लागि परीक्षा बोर्डले परीक्षा रोकेसँगै जिल्लाका विद्यालयहरु कसरी परीक्षा सञ्चालन तथा पठनपाठन गर्ने भन्नेमा चिन्तित छन् । लकडाउनका कारण विद्यालय वाहिररहेका विद्यार्थीहरु विस्तारै विग्रदै गएको अवस्था छ ।
इन्टरनेट पहुँच हुने घरका अभिभावकलाई बालबच्चा इन्टरनेटमा डुबेको चिन्ता छ भने इन्टरनेट पहुँचमा नभएका अभिभावकलाई बालबच्चा खेल्न जाने र नकारात्मक क्रियाकलापमा लाग्ने गरेको पाईएको छ ।
कोभिड १९ को संक्रमण फैलन नदिन लकडाउन गरेसँगै एसइई, कक्षा ११ र १२ को परीक्षा स्थगित भएपछि एसइई दिने विद्यार्थीलाई सघाउ पु¥याउने उदेश्यले १४ वटा एफएम रेडियोबाट एसइई सहयोगी रेडियो कार्यक्रम सुरु गरिएको शिक्षा विकास तथा समन्वय इकाई सिन्धुलीका प्रमुख नेत्र गजुरेलले बताउनु भयो ।

विद्यालय वन्द भएका कारण बालबालिकामा पढ्ने वानी टुट्नुका साथै सिकाई अवरुद्ध भएका कारण परीक्षाको नतिजा प्रकाशन गरी पाठ्यपुस्तक वितरण गरिएको गजुरेलले बताउनु भयो ।
कोरोना भाइरसको संक्रमणले विश्व नै प्रभावित भएसँगै सिङ्गो शिक्षा क्षेत्र आक्रान्त भएको छ, विद्यार्थीहरु मानसिक रुपमा विक्षिप्त बनेको भगवती माध्यमिक विद्यालयका प्रधानाध्यापक कृष्ण उप्रेतीले बताउनु भयो । उहाँले भन्नुभयो–एसइई परीक्षाको संघारमा आएर लकडाउन सुरु भएका कारण शिक्षा क्षेत्र अस्तव्यस्त वनेको छ, यो अवस्थालाई उपयुक्त किसिमले सम्बोधन गरेर शैक्षिक क्षेत्रलाई तहसनहस हुनबाट बचाउन राष्ट्र सचेत भएर लाग्नु पर्छ ।
कोरोना भाइरसको प्रभाव अन्य क्षेत्रमा भन्दा शिक्षा क्षेत्रमा बढी परेका कारण विद्यार्थी तथा अभिभावकहरुमा मनोवै ज्ञानिक त्रास बढेको सिन्धुली बहुमुखी क्याम्पसका प्राध्यापक टिकाजंग थापाले बताउनु भयो । ‘लकडाउनको कारण शैक्षिक क्षेत्रको एकेडेमिक क्यालेन्डर विग्रीएको छ, एइई, ११ र १२ को परीक्षा तथा रिजल्टको तालिका विग्रनुका साथै शैक्षिक, सामाजिक मनोवैज्ञानिक हिसावले अति प्रभावित भएको छ’, थापाले भन्नुभयो ।

लकडाउनका कारण एसइई परीक्षा स्थगित भई कहिले हुने टुङ्गो नभएका कारण आफुमा त्रास बढेको एसइई परीक्षाको तयारीमा वसेकी सिलता थापा बताउछिन् । ‘पहिले निकै मेहनत गरेर परीक्षा दिन तयारीका साथ वसेका थियौ, अहिले विभिन्न त्रासका कारण परीक्षाको तयारी निकै कमजोर भएको छ, हाम्रो परीक्षा हुने नहुने सरकारले चाँडै निर्णय गरिदिए आफूहरु तनावबाट मुक्त हुन सकिन्थ्यो । ’ थापाले बताइन ।
एसइई परीक्षाको पूर्व सन्ध्यामा आएर परीक्षा रोकियो भन्दा सपनावाट ब्युझिए झै भयो, कोरोना भाईरसको संक्रमण बढेसँगै आफुहरुको बर्षौ देखिको मेहनत खेर जाने हो की भन्ने मानसिक त्रास वढेको छ अर्कि एसइई परिक्षाको तयारी गरेर वसेकी छात्रा निकिता भुजेल वताउछिन् । ‘अहिले आएर परीक्षा हुन्छ भन्ने आशा छ अझै तयारी गर्ने समय प्राप्त भएका कारण निरन्तर पढाईलाई प्राथमिकता दिइरहेको छु, पढाईको अलवा नोवल पढेर सामाजिक सञ्जालको प्रयोग गरेर मनोवल उच्च राख्ने प्रयास गरेको छु’ उनले भनिन् ।
‘राम्रो ग्रेडिङ्ग ल्याउने उदेश्य सहित परीक्षाको तयारीमा थिए, परीक्षाको मुखमा आएर स्थगित भएको सुन्दा निकै दुःखी भएको छु, एसइईको परीक्षा अनिश्चितकालका लागि स्थगित भएपछि आफूमा मानसिक डरका कारण आफ्नो परीक्षाको तयारी निकै कम हुदै गईरहेको छ ’ अर्की विद्यार्थी स्मृति बुढाथोकीले बताईन । लकडाउनका कारण आफुमा मानसिक त्रास बढे पनि पढ्ने विद्यार्थीका लागि पर्याप्त समय मिलेका कारण पढाईलाई नै प्राथमिकता दिइ रहेको उनको भनाइ छ ।

 