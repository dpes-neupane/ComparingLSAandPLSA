

 
दान बहादुर बुढा 
मुगु । शिक्षा बिज्ञान तथा प्रबिधिमन्त्री गिरिराजमणि पोखरेलकी ‘छाेरी’ले कर्णालीबाट मन्त्री पाेखरेललाइ चिठी लेखेकी छिन् । शैक्षिक शत्र २०७५ काे विद्यालय भर्ना अभियानमा अभिभावकत्व मन्त्री पाेखरेलले कार्मायाङ्जीन लामाकाे अभिभावकत्व ग्रहण गर्नुभएकाे थियाे । 

 शैक्षिक शत्र २०७६ मा पढाई खर्चको लागि मन्त्री पाेखरेलले १० हजार रूपैयाँ पठाइदिनुभएकाे छ । दश हजार मध्य २ हजारको झोला र अन्य सामान, आठ हजार नगदगरी जिल्ला समन्वय समितिका संयोजक पूर्णबहादुर रोकाया र प्रमुख जिल्ला अधिकारी जयबहादुर घिमिरेमार्फत हस्तान्तरण गरिएकाे हाे ।

मन्त्रीले काठमाडाैँबाट पठाएकाे रकम छात्रा लामाकी आमा कामा छुटुक लामाको उपस्थितिमा हस्तान्तरण हस्तान्तरण गरिएको शिक्षा बिकास तथा समन्वय ईकाई प्रमुख सूर्य बहादुर खत्रीले जानकारी दिए । 
 शिक्षामन्त्री पोखरेलले देशमा रहेका विभिन्न जिल्लामा रहेका १५ जना बालबालिकाकाे अभिभावकत्व गर्दै अाउनुभएकाे र भने सबै जिल्लाका बालबालिकाहरुलाई सामान्य पढाई खर्च समेत ब्यहाेर्दै आइरहेको समेत खत्रीले बताए । 

पैसा पाएपछि खुसी हुँदै ती बालिकाले मन्त्री पाेखरेलकाे नाउँमा सानाे चिठी लेखेकी छिन् । उनले मन्त्रीलाई आफ्नै हस्ताक्षरमा लेखेकी छन्, ‘मन्त्रीज्यु, तपाइँले पठाएको पैसा पाएँ, खुसी लाग्यो ।’ याङ्जिन लामालाई गाँउघरका सबैले हिजोआज ‘शिक्षा मन्त्रीकी छोरी’ भनेर चिन्ने गरेका छन् । उनी कनिकुथी लेख्न सक्ने भएकी छन् ।

‘गर्त वर्ष मन्त्रीज्यूले मेरी छोरीलाई विद्यालय भर्ना गर्ने समयमा अभिभावकत्व गर्नुभएको हुँदा खुसी लाग्यो,’ पैसा पाएपछि खुसी हुँदै याङ्जिन लामाकी आमा कामा छुटुक लामाले भनिन्, ‘यो बर्ष पनि पढाइ खर्चसमेत पठाइदिनु भएकोमा निकै खुसी छु ।’
 मुगु जिल्लाको मुगमकामारोङ गाँउपालिका, मह गाँउकी कार्मा याङ्जिन लामालाई कक्षा १ मा भर्ना गर्दै शिक्षामन्त्री पाेखरेलले अभिभावकत्व लिनुभएकाे थियाे । लामा शैक्षिक शत्र २०७६ मा बुद्ध माबि, माग्रीमा भर्ना भएर पढ्दै आइरहेकी छन् । 

गत बैशाख १ गते शिक्षामन्त्री सँगै देशका मन्त्रीदेखि सभासदसम्मले मुगु जिल्लाका गरिब घर-परिवारमा जन्मेका १५ जना बाल-बालिकाहरुको अभिभावकत्व ग्रहण गरेका थिए । जसमध्ये प्रधानमन्त्री केपी शर्मा ओली र उहाँकी धर्मपत्नी राधिका शाक्यले अभिभावकत्व गरेका क्रमश: ठिल्य साग्मु तामाङ र छिरिङ छोजुङ लामाले सामान्य पढाई खर्च पाइरहेका छन् ।
उता रक्षामन्त्री ईश्वर पोखरेलले अभिभावकत्व लिएका पुस्कर रोकाया, सुर्या रोकाया, कर्णाली प्रदेशका मुख्यमन्त्री महेन्द्र बहादुर शाहीले अभिभावकत्व लिएका सरोज नेपालीलगायत अरू धेरेकाे अवस्था के र कस्ताे छ, ती बालबालिकाहरू कहाँ पढिरहेका छन् भन्ने बारे खासै कसैले चासाे दिएकाे देखिँदैन । धेरै मन्त्री सभासद्लगायत व्यक्तिहरूले यहाँका बालबालिकाहरूकाे अभिभावकत्व लिएर बिर्सेजस्ताे गरेकाे स्थानीयहरू बताउँछन् ।

 