काठमाडौं– ग्लोकल आफ्टर स्कूलले ३ दिने निःशुल्क अनलाइन हाजिरी जवाफ प्रतियोगता ‘नलेज मेस्ट्रो एसइई एडिसन’ आयोजना गर्न लागेको छ । प्रतियोगिता अहिले लकडाउनको समयमा घरमा बस्नु भएका एसइई दिन तयार भएका विद्यार्थीहरुलाई लक्षित गरेर आयोजना गर्न लागिएको हो ।यो खाली समयमा आफ्नो पढाइलाई अभ्यास गराउन  र बौद्धिक क्षमतालाई विकास गराउने हिसाबले तयार गरिएको प्रतियोगिता हो । काठमाडौं वर्ल्ड स्कूलका सहकार्यमा ग्लोकल आफ्टर स्कूलले नलेज मेस्ट्रो एसइई एडिसनको आयोजना गर्न लागेको हो ।नलेज मेस्ट्रो  एक अनलाइन हाजिरी जवाफ प्रतियोगिता हो । जुन विद्यार्थीहरू लकडाउन अवधिमा संलग्न गराउनको लागि बनाइएको हो । विगतका दिनहरूमा नलेज मेस्ट्रोको २ संस्करणहरू अर्थात् जीटीएच संस्करण (विशेष गरी ग्लोकल टीन हीरो सदस्यहरूको लागि) र योङ्ग नेपाल संस्करण (१५ देखि २५वर्ष उमेरका युवाहरूका लागि) आयोजना गरिएको थियो ।नलेज मेस्ट्रो तेस्रो संस्करण हो जुन विशेष रूपमा एसइई दिन तयार विद्यार्थीहरूलाई आगामी परीक्षामा मद्दत पुगोस भनी डिजाइन गरिएको हो । प्रतियोगिताको आयोजन गर्नुको मुख्य उद्देश्य भनेको उनीहरुलाई आकर्षक र चाखलाग्दो तरीकाले एसइई परीक्षाको लागि तयार गर्नु हो र सबै प्रश्नहरू उनीहरूको शैक्षिक विषयमा केन्द्रित हुनेछन् ।प्रतियोगिता प्रतिस्पर्धा ८ मेमा सुरू हुन्छ र ३ विजेताहरूको घोषणाको साथ १० मेमा समाप्त हुनेछ । पुरस्कारअन्तर्गत विजेताले २५ हजार नगद, पहिलो रनर अप १५ हजार र दोस्रो रनर अप १० हजार प्राप्त गर्नेछन् ।ग्लोकलका कार्यकारी निर्देशक आशिष ठाकुरले भने, ‘यस महामारीको स्थितिमा सबै शैक्षिक संस्थानहरू बन्द छ र विद्यार्थीहरू घरमा छन् । विशेष गरी एसइई परिक्षा दिनु पर्ने विद्यार्थीहरु यो लकडाउन विस्तारसँगै अहिले अलमलमा परेका छन । अहिले यो अवस्थामा कठिन परिस्थितिको सामना गर्दै आएका विद्यार्थीहरुलाई आफ्नो दिमागलाई बौद्धिक गतिविधिमा संलग्न गराउनको लागि हामी यो संस्करणकोे आयोजना गर्न लागेका हौ ।’यस प्रतियोगिता ३ राउण्डमा संचालन हुनेछनलेज राउण्ड एसइई दिन लागेका  विद्यार्थीहरू ग्लोकल अफ्टर स्कूलद्वारा आयोजित आधिकारिक पोर्टलमार्फत प्रतियोगितामा भाग लिन सक्दछन् । यस राउण्डमा अंग्रेजी र नेपाली ५० प्रश्नहरु समावेश हुनेछन् । यस राउण्डको अन्तमा २४ जना प्रतियोगिता छानिने छन र दोश्रो राउण्डकोलाई अगाडी बढ्नेछन् ।सेमिफाइनल राउण्ड यस राउण्डमा २४ प्रतियोगीले सामाजिक र विज्ञान सम्बन्धित २० प्रश्नहरुको उत्तर दिनुपर्नेछ र अन्त्यमा उत्कृस्ट १६ प्रतियोगी छानिनेछन ।फाइनल राउण्ड १६ प्रतियोगीले यस राउण्डमा विज्ञान सम्बन्धि २० प्रश्नहरुको सामना गर्नुपर्ने छ । सबै अंकको मूल्याङ्कन गरी ३ बिजेताहरुको घोषणा हुनेछ र सोहि विजेताहरुलले नगद पुरस्कार, छात्रवृत्ति र प्रमाणपत्र प्राप्त गर्नेछने ।प्रतियोगिताका लागि आवेदन खुलेको छ र यसका लागि इच्छुक प्रतियोगीहरुले दर्ता गराउनू पर्ने छ । https://glocalafterschool.com/knowledge-maestro-see/आवेदन दिने अन्तिम मिति मे ७ रहेको छ । र प्रतिस्पर्धाका लागि मापदण्ड यस्ता छन् । १. सहभागीहरू एसइई दिन लागेका विद्यार्थीहरू हुनुपर्ने  २. सबै प्रतियोगीसँग २ उपकरण हुनुपर्नेछ  (प्राथमिकता ल्यापटप, मोबाइल) ३.सहभागीहरूसँग नेटवर्क जडान हुनुपर्दछ र यदि क्विजमा इन्टरनेटको कारणले कुनै विच्छेद भयो भने ग्लोकल जिम्मेवार हुनेछैन ।   #ग्लोकल आफ्टर स्कूल