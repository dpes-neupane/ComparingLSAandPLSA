

 
तारा आचार्य
विराटनगर, २८ बैशाख । विभिन्न पालिकाहरुमा रहेको न्यायिक समितिहरुबाट निष्पक्ष र स्वतन्त्र न्याय सम्पादन गराउने उद्देश्यले न्यायिक निरुपण सम्बन्धि तालिम दिइएको छ । 

विराटनगर महानगरपालिकाले आयोजना गरेको दुई दिने प्रशिक्षण कार्यक्रममा न्यायिक समितिको जिम्मेवारी, उजुरी दर्ता, दरपिठ, म्याद तामेली, तारेख र प्रतिवाद तथा मेलमिलाप सम्बन्धी अवधारणा बारे प्रशिक्षण दिइएको छ । सो तालिममा मोरङ र सुनसरीका २१ जना उपप्रमुख उपाध्यक्षका साथै वडाध्यक्षहरु, वडा सदस्य र सचिवहरु सहभागि भएका छन् । 
नेपालको संविधानको धारा २१७ अनुसार स्थानीय तहका उपप्रमुख वा उपाध्यक्ष नेतृत्वको न्यायिक समितिले ११ किसिमका मुद्दाहरु फछ्र्यौट गर्ने र १३ किसिमका मुद्दाहरु मेलमिलाप गराउने अधिकार दिइएको छ । सो कार्यक्रममा प्रशिक्षण दिदै मोरङ जिल्ला अदालतका न्यायाधिस राजुकुमार खतिवडाले कानुनी प्रक्रिया पूरा नगर्दा कानुनी मान्यता नपाउने भएकाले प्रक्रिया पूरा गरेर मात्र निर्णय गर्न आग्रह गर्नुभयो ।
सोकार्यक्रममा स्थानीय सरकार संचालन ऐन २०७४ को अधिकार बारे जानकारी गराइएको थियो । 

 