

 
जनक बहादुर शाही
 हुम्ला । यस वर्षको माध्यमिक शिक्षा परीक्षा (एसइई) मा हुम्लाका ६ वटा परीक्षा केन्द्रबाट ९ सय ८८ जना परीक्षार्थीमध्ये ९ सय ५३ परीक्षार्थीले मात्र परीक्षा दिएका छन् । जसमा २ जना असाधारण क्षमता भएका दृष्टिविहीन विद्यार्थी पनि सहभागी भएका छन् ।  
सदरमुकाम सिमकोट स्थित बालमन्दिर माध्यमिक विद्यालयबाट सहभागी १५ वर्षीय रीता बुमी र १६ वर्षीया प्यारीलाल ऐडीले मानसरोवर माध्यमिक विद्यालय परीक्षा केन्द्रबाट विशेष परीक्षा दिँदैछन् । 

ब्रेल लिपि माध्यमबाट अध्ययन गरे पनि उनीहरूले परीक्षा भने सहयोगी विद्यार्थीको माध्यमबाट दिँदैछन् । एक तह तल्लो विद्यार्थीद्वारा लेखाइ उनीहरू परीक्षामा सहभागी भएका हुन् । ‘अलिअलि डर र खुसी पनि लागेको छ, हामी एसईई परीक्षामा सहभागी हुँदैछौँ, यो हामीहरूको लागि ठूलो अवसर हो । दृष्टिविहीन रीता बुमीले बताईन् ।

यस वर्ष हुम्लाबाट खुल्ला तथा आंशकि गरेर ५ सय २४ छात्र, ४ सय ३६ छात्रा र ग्रेड बृद्धिका लागि २८ जना गरी हुम्ला जिल्ला भरी बाट ९ सय ८८ जना परीक्षार्थिले परीक्षा फारम भरेका भए पनि आज संचालन भएको अंग्रेजी बिषयको परीक्षाका लागि ५ सय २४ छात्र, ४ सय ३६ छात्रा र ९ जना ग्रेड बृद्धिका गरी ९ सय ६९ जना परीक्षार्थि भए पनि ५ सय १४ छात्र, ४ सय ३० छात्रा र ग्रेड बृद्धिका लागि ९ जना गरी जिल्लाका ६ वटा केन्द्रबाट ९ सय ५३ जना परीक्षार्थिले माध्यामिक शिक्षा परीक्षा(एसइइ) दिएका छन । भने १० छात्र, ६ छात्रा गरी १६ जनाको अनुपस्थित रहेका थिए । 
जसमा बालमन्दिर मा.वि सिमकोट केन्द्रमा ९४ छात्र र ७९ छात्रा परीक्षार्थिमा ९२ छात्र र ७७ छात्रा, ग मानसरोवर मा.वि सिमकोट केन्द्रमा ६८ छात्र र ६६ छात्रा परीक्षार्थिमा ६७ छात्र र ६६ छात्रा, हिमज्योती मा.वि सर्केगाड केन्द्रमा १ सय ९ छात्र र ८० छात्रा परीक्षार्थिमा १सय ६ छात्र र ७९ छात्रा, सूयौदय मा.वि श्रीनगर केन्द्रमा ७४ छात्र र ६८ छात्रा परीक्षार्थिमा ७३ छात्र र ६८ छात्रा, मदनादेव मा.वि पाँदा केन्द्रमा १ सय १६ छात्र र १ सय ३ छात्रा परीक्षार्थीमा १ सय १५ छात्र र १ सय ३ छात्रा, कोट मा.वि रोडिकोट केन्द्रमा ६३ छात्र र ४० छात्रा परीक्षार्थिमा ६१ छात्र र ४० छात्रा र ग्रेड बृद्धिका लागि २८ जना विद्यार्थी मा ९ जना गरी ९ सय ५३ जना परीक्षार्थि परीक्षामा उपस्थित भएको जिल्ला शिक्षा विकास तथा समन्वय इकाई प्रमुख बर्ष फडेराले बताए ।
 हुम्लामा माध्यामिक शिक्षा परीक्षा (एसइई) संचालनका गर्न ६ वटा परीक्षाकेन्द्रका लागि केन्द्राध्यक्ष, सहायक केन्द्राध्यक्ष निरीक्षक, सहायक कर्मचारी र सुरक्षाकर्मी सहित १ सय ७० जनशक्ति परिचालन भएको र आजको परीक्षा शान्त र मर्यादित रुपमा संचालन भएको एसइई) समन्वय समितिका संयोजक प्रमुख जिल्ला अधिकारी मादबप्रशाद ढुङ्गानाले बताए । 

 