

 
काठमाडौं, ४ चैत । सरकारले बिहीबारदेखि सुरु हुने माध्यमिक शिक्षा परीक्षा (एसईई) नरोक्ने भएको छ ।  
आज शिक्षा, विज्ञान तथा प्रविधिमन्त्री गिरिराजमणि पोखरेलले अपील जारी गर्दै परीक्षार्थीको स्वास्थयको पूर्ण ग्यारेन्टीका लागि परीक्षा केन्द्रमा हेल्थ डेस्क स्थापन गरेर भएपनि एसईई नरोक्ने जनाएको छ । 
मन्त्रालयले जारी गरेको अपीलमा ‘विद्यार्थीहरुलाई परीक्षा केन्द्रमा स्वास्थ्य सहायता प्रदान गर्न प्रत्येक परीक्षा केन्द्रहरुमा परीक्षा अवधिभर हेल्थ डेस्क राख्ने प्रबन्धका लागि ७ सय ५३ वटै स्थानीय तहलाई अनुरोध गरिएको छ । 
 मन्त्रालयले विद्यार्थीहरुलाई साबुनपानी प्रयोग गरेर हात धुन, मास्क प्रयोग गर्न, अरुसँग हात नमिलाउन र सकभर भीडभाडमा नजान आग्रह गरेको छ, भने कक्षा १ देखि ९ सम्मको वार्षिक परीक्षा एसईई सुरु हुनु भन्दा एक दिन अगाडि अर्थात चैत ५ गते सकिनेछ ।
यस्तै, मन्त्री पोखरेलले विद्यालयमा सांस्कृति कार्यक्रम, वार्षिक अभिभावक दिवस, नतिजा सार्वजनीकरण, प्रवेश परीक्षा नगर्न निर्देशन दिनुभएको छ । 

 