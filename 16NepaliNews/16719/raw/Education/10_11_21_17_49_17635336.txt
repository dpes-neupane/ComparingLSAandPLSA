


काठमाडौं, ०१ चैत । कोराना भाइरसको संक्रमणको कारण शिक्षा, विज्ञान तथा प्रविधिमन्त्री गिरीराजमणि पोखरेल महोत्तरीको एक कार्यक्रममा सामेल नभइ फर्किनु भएको छ ।  
पूर्व निर्धारित कार्यतालिका अनुसार आज उहाँले महोत्तरीको मटिहानी नगरपालिकामा पर्ने लक्ष्मीनारायण विद्यापीठको नव निर्मित भवनको उद्घाटन गर्ने मिती तय भएको थियो । 

तर कोरोना भाइरसको त्रासका कारण सरकारले कुनै पनि सभा तथा सम्मेलन नगर्न तथा सार्वजनिक स्थलका भीडभाडमा नजाने नीति लिएको भन्दै उहाँले नवनिर्मित भवनको उद्घाटन नगरी फर्कनुभएको हो ।
महोत्तरी जिल्ला भारतसँग जोडिएको जिल्ला हो । मन्त्री पोखरेलले केही दिनसम्म कुनैपनि सभा, सम्मेलन, भोजभतेर र धेरै मानिस जम्मा हुने कार्यक्रम नगर्न सबैमा अनुरोध समेत गर्नुभएको छ ।

 