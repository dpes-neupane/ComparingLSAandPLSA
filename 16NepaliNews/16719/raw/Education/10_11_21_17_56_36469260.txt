

 
काठमाडौँ । शिक्षा सेवाका कर्मचारीले संघीय सेवाको दरबन्दी कायमै राखेर प्रदेश र स्थानीय तहमा कर्मचारी खटाउन सरकारसँग माग गरेका छन् ।   

कर्मचारी समायोजन ऐन अनुसार प्रदेश र स्थानीय तहमा खटाउँदा संघीय सेवाको दरबन्दी भने कायमै राख्न माग गर्दै शिक्षा मन्त्रालय अन्तरगतका कर्मचारीले शिक्षा मन्त्रीलाई  ज्ञापन पत्र बुझाएका हुन् । कर्मचारी समायोजन गर्दा प्रदेश र स्थानीय तहका कर्मचारीहरुको वृत्तिविकासमा प्रतिकूल असर पर्न नदिन पनि सरकारको गम्भिर ध्यानाकर्षण गराएका छन् । 
 यता, शिक्षा, विज्ञान तथा प्रविधिमन्त्री पोखरेलले शिक्षा सेवाका कर्मचारीको मागका सम्बन्धमा प्रधानमन्त्री र संघीय मामिला तथा सामान्य प्रशासनमन्त्रीसँग छलफल गरी आवश्यक निर्णय लिने आश्वासन दिनुभएको थियो । 

 