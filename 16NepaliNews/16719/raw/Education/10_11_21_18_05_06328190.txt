

 
एजेन्सी :  
संयुक्त राज्य अमेरिकाको टेक्सास राज्यस्थित एक विद्यालयमा अन्धाधुन्ध गाेली प्रहार हुँदा कम्तीमा १० जनाकाे ज्यान गएकाे छ । मारिनेहरुमध्ये धेरैजसो विद्यार्थीहरू भएको प्रहरीले जनाएकाे छ ।
सन्दिग्ध हमलाकारी एकजना विद्यार्थीलाई पक्राउ गर्नुका साथै प्रहरीले उक्त विद्यालय परिसर र बाहिरबाट विष्फोटक पदार्थहरु बरामद गरेको जनाएकाे छ ।
गाेलीकाण्डपछि खानतलासी गरिँदै / तस्वीर : न्युयाेर्क टाइम्स
अमेरिकाकाे ह्युस्टन शहरभन्दा झण्डै ६५ किलोमिटर टाढा रहेको सान्ताफे माध्यमिक विद्यालयमा सो गोलीकाण्ड भएको हाे । कम्तीमा आठ जनाको ज्यान गएको प्रारंभिक विवरण छ भने केही घाइते भएकाे जनाइएकाे छ । मृत्यु हुनेकाे संख्या अझै बढ्न सक्ने अनुमान गरिएको छ।
अमेरिकामा बेलाबेला यस प्रकारका गाेलीकाण्डका घटना हुने गरेका छन् । गत फेब्रुअरी महिनामा फ्लोरिडा राज्यको पार्कलेण्डस्थित मर्जोरी स्टोनमेन डग्लस हाइ स्कूलमा गरिएको गोली काण्डमा १४ विद्यार्थी सहित १७ जनाको ज्यान गएको थियो।

 
त्यहाँ नागरिकले खुला रूपमा बन्दूक राख्न पाउँछन् । गाेलीकाण्रडका घटना बढ्दै जान थालेपछि हतियारकाे खुल्ला बिक्रीमा नियन्त्रण गरिनुपर्ने माग गर्दै देशैभरि प्रदर्शनहरु गरिएका छन् । अमेरिकी राष्ट्रपति डोनाल्ड ट्रम्पले विद्यालयहरुमा शिक्षकहरुलाई बन्दुक राख्‍न दिइनुपर्ने बताएपछि त्यसको आलोचना भएकाे थियाे ।

 