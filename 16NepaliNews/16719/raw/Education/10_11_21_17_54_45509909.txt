

 
दान बहादुर बुढा 
मुगु । मुगुमा १७ हजार विद्यार्थीलाई पाठ्य पुस्तक अभाव भएको छ । शैक्षिक सत्र २०७६ सुरु भएको १० दिन बितिसक्दा पनि पाठ्यपुस्तक मुगुमा नपुग्दा पाठ्य पुस्तक अभावमै मुगुका १६ हजार विद्यार्थीहरु विद्यालय थालेका छन् । विगतका वर्षहरुमा समयमा नै पाठ्य पुस्तक विद्यार्थीले नपाए पछि आलोचना खेप्दै आएको सरकारले यो बर्ष पनि बिकट हिमाली जिल्लाहरुमा शैक्षिक सत्रका लागि शैक्षिक सत्र सुरु हुनु अगाबै सबै जिल्लामा पाठ्य पुस्तक पु¥याउने जनाए पनि यस बर्ष पनि पाठ्यपुस्तक पुग्न सकेको छैन् ।  

जिल्लाको खत्याड गाँउपालिकामा प्रत्येक विद्यार्थी हातहातमा पुस्तक पुगिसकेको छ । सोरु, छायानाथ, रारा नगरपालिका भित्रका विद्यार्थीहरुकोलागी त्रिशक्ति स्टेशनरी, जयलक्ष्मी पुस्तक पसल र केवी स्टेशनरीले पाठ्य पुस्तक ल्याउने जिम्मेवारी लिएकाे र पाठेयपुस्तक लिनको जानकाे लागि समस्या भएकाे बताउँदै एक हप्ता भित्र जिल्लामा पाठ्य पुस्तक ल्याउने तयारी गरीरहेको जनाएकाे छ । 
जिल्ला भरी १६ हजार विद्यार्थीहरुलाई नयाँ पाठ्य पुस्तक आवश्यक पर्ने जिल्ला शिक्षा विकास तथा समन्वय इकाईका प्रमुख सुर्यबहादुर खत्रीले जानकारी दिनुभयो । पुस्तक विक्रेता जनक शिक्षा सामाग्री सुर्खेतको सम्पर्कमा पुगेका र विक्रेतालाई छिटो पुस्तक ल्याउन ताकेता गरिरहेका छाैँ, खत्रीले भन्नुभयो ।

जिल्लाका चार वटा स्थानीय तह मध्य खत्याड गाउँपालिकाका विद्यार्थीहरुको हातमा पुस्तक पुगि सकेको जिल्ला शिक्षा विकास तथा समन्वय इकाईले जनाएको छ । खत्याड गाउँपालिकामा रहेका ४१ विद्यालयकालागी ३ हजार ९ सय ९० जना विद्यार्थीले नयाँ पाठ्य पुस्तक पाए पनि अन्य तिन वटा स्थानीय तहका विद्यार्थीले नयाँ पाठ्य पुस्तक भने पाउन सकेका छैनन । छायानाथ रारा नगरपालिका भित्र रहेका ५ हजार १ सय २९, सोरु गाउँपालिका भित्र रहेकका ४ हजार ५ सय ८० र मुगुम कार्मारोङ गाउँपालिका भित्र रहेका ९ सय ७१ जना विद्यार्थीले अहिलेसम्म पुस्तक पाएका छैनन । 
विद्यार्थीहरुको अभिभावकहरु बालबालिकालाई किताव किन्नको लागी सदरमुकाम धाईरहेका छन् । घरमा किताब नहुदा बच्चाहरु पढ्न नमान्ने र बिग्रीने भन्दै किताब लिनको लागी ४ दिन सदरमुकाम आइयो तर सदरमुकाममा पुस्तक रहेनछन्,एक अभिभावकले बताउनुभयो । २,४ दिन पछि किताब आउछ भन्छन्, छोराछारीको पढाई बिग्रीने भयो छायानाथ रारा नगरपालिका बडा नम्बर १३ का रतन बहादुर रोकायाले बताउनुभयो । 

पाठ्य पुस्तकको रकम निकासा नहुदा किताब किन्न पाएनन् विद्यार्थीले, जुम्ला सरकारले बिकट हिमाली जिल्लाका बिद्यार्थीहरुलाई निशुल्क पाठ्य पुस्तक दिने अवधारणा ल्याएपनि समयमा राज्यबाट रकम निकासा नभएकाे कारणा पाठ्यपुस्तक पुग्न समस्या भएकाे स्थानीयतहका व्यक्तिकाे भनाइरहेका छ । जिल्लामा शैक्षिक शत्र फाल्गुन २५ गते बाट सुरु भएको स्थानीय तहका कनका सुन्दरी गाँउपालिकाले पाठ्य पुस्तकको रकम निकासा नदिदा बिद्यार्थीहरुले किताब नपाएका हुन्। 

सरकारले बिद्यार्थीलाई पाठ्य पुस्तकको रकम बिद्यार्थीहरुको बिवरण अनुसार नदिई दामासाही हिसावले रकम दिर्ने भएको हुँदा बिद्यालयको नाममा निकासा भएको पाठ्य पुस्तकको रकम बिद्यार्थीको बिल अनुसार नदिई दामासाही हिसावले बितरण गर्ने गरेको कनका सुन्दरी माध्यामिक बिद्यादय जुम्लामा शिक्षक गगन बहादुर हमालले बताउनुभयो । 
कनका सुन्दरी गाँउपालिकाका अनुसार सरकारले पाठ्य पुस्तकको रकम निकासा ढिलो गरेको हुँदा समयमा बिद्यालयको खातामा रकम हाल्न नसकेकोले समस्या भएको जनाएको छ । सबै बिद्यालयको पाठ्य पुस्तकको रकम निकासा गरी बिद्यालयको खातामा पठाई सकेको सुन्दरी गाँउपालिकाका अध्यक्ष नरबिर रावतले बताउनुभयो । 

 