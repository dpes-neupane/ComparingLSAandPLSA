काठमाडौँ । अन्तर कलेज भिडियो प्रतियोगिता २०१८ को उपाधी थापाथली क्यामपसले जितेको छ ।स्ट्यरक्लाईम्बिङ्ग ह्वील चियर समूहले प्रतियोगितामा प्रथम स्थान हात पार्न सफल भई नगद १ लाख जितेको छ ।प्रतियोगिता प्याकएशियाले म्याकक्वोरी विश्वविद्यालयसँग मिलेर आयोजना गरेको थियो भने ग्लोकल प्रा. लि.द्धारा डिजाइन गरिएको थियो ।सोहि समुहका सदस्यहरूस् सरोज महर्जन, रुपेन्द्र अर्याल र रमेश कुमार श्रेष्ठद्वारा निर्मित भिडियोमा अपाङ्गता भएका व्यक्तिहरुले भोग्ने गरेको दैनिक समस्याहरुलाई ध्यानमा राखी भर्याङ्ग चड्ने साधनको निर्माण गरेको भिडियोको कारण प्रतियोगिता जित्न सफल भएको हो ।प्रतियोगितामा १५ कलेज बाट जम्मा ३० समुहले सहभागिता जनाएका थिए । प्रतियोगिताको मुख्य शीर्षक “नेपाल निर्माणमा भविष्यका इन्जिनियर” रहेको थियो । 