काठमाडौं । सत्तारूढ दल नेपाल कम्युनिस्ट पार्टी (नेकपा) र प्रमुख प्रतिपक्षी नेपाली काँग्रेसले एक वर्ष लगाएर विश्वविद्यालयहरुमा उपकुलपतिको भागबन्डा टुङ्ग्याएका छन् । गत असोजमै त्रिभुवन विश्वविद्यालय, नेपाल संस्कृत विश्वविद्यालय, पोखरा विश्वविद्यालय, सुदूरपश्चिम विश्वविद्यालय, पूर्वाञ्चल विश्वविद्यालय, मध्यपश्चिम विश्वविद्यालय र कृषि तथा वन विज्ञान विश्वविद्यालयका उपकुलपतिहरूको पदावधि सकिएको थियो । ६ विश्वविद्यालयमध्ये चारवटामा सत्तारुढ दल नेपाल कम्युनिस्ट पार्टी (नेकपा) र दुईवटामा प्रमुख प्रतिपक्ष नेपाली कांग्रेसले उपकुलपति पाउने गरी यसअघि भएको सहमतिअनुसार तीनवटा विश्वविद्यालयमा उपकुलपति छनोट गरिएको हो ।सत्ता र प्रतिपक्षी दलबीच सहमति हुन नसक्दा लामो समयसम्म विश्वविद्यालयमा उपकुलपतिसहित अन्य पदाधिकारी, सेवा आयोगका अध्यक्ष र सदस्यको पदपूर्ति हुन सकेको थिएन । शुक्रबार सरकारले तीनवटा विश्वविद्यालयमा उपकुलपतिको टुंगो लगाएको छ । संस्कृत विश्वविद्यालय र कृषि तथा वन विज्ञान विश्वविद्यालयमा नेकपानिकट र पोखरा विश्वविद्यालयमा काँग्रेसनिकटलाई नियुक्ति दिइने भएको छ ।नेपाल संस्कृत विश्वविद्यालयमा यादवप्रकाश लामिछाने तथा कृषि र वन विश्वविद्यालय चितवनमा डा. पुण्य रेग्मीलाई उपकुलपति नियुक्त गरिने भएको छ । रेग्मीको ठाउँमा प्रधानमन्त्री केपी शर्मा ओली शारदा थपलियालाई उपकुलपति बनाउने पक्षमा थिए । नेकपा अध्यक्ष प्रचण्डले आफ्नो निर्वाचन क्षेत्रको विश्वविद्यालयमा आफैले भनेको व्यक्ति उपकुलपति बनाउन जोडबल गरेपछि ओली पछि हटेको बुझिएको छ । लामिछाने पूर्व एमाले र रेग्मी पूर्व माओवादी समर्थित हुन् ।त्यस्तै, पोखरा विश्वविद्यालयमा भने प्रा.डा प्रेमनारायण अर्याललाई नियुक्त गरिने भएको छ । पोखरा विश्वविद्यालयको उपकुलपतिका लागि नेकपा अध्यक्ष प्रचण्ड, प्रवक्ता नारायणकाजी श्रेष्ठ र शिक्षामन्त्री पोखरेलले छुट्टाछुट्टै नाम अघि सारेपछि प्रधानमन्त्री ओलीले काँग्रेसलाई जिम्मेवारी दिएको बुझिएको छ ।काँग्रेस सभापति शेरबहादुर देउवासँगको छलफल र समझदारीअनुसार नै पोखरा विश्वविद्यालयमा अर्याललाई नियुक्त गरिने भएको छ । काँग्रेसको भागमा संस्कृत विश्वविद्यालयको उपकुलपति परेको भए पनि प्रधानमन्त्री ओलीले आफ्नो पार्टीभित्र कुरा नमिलेपछि पोखरा विश्वविद्यालयको उपकुलपति थमाएको बुझिएको छ । यद्यपि उनीहरुलाई नियुक्ति पत्र भने दिइएको छैन ।लामो समयदेखि रिक्त ती विश्वविद्यालयमा शिक्षा मन्त्रालयले गत कात्तिक मै उपकुलपति नियुक्तिका लागि आवेदन मागेको थियो । आवेदन लिएको करिब एक वर्षपछि राजनीतिक सहमति जुटाएर ती विश्वविद्यालयमा उपकुलपति नियुक्ति गर्ने विषय टुंगो लागेको हो ।प्रधानमन्त्री एवं कुलपति ओलीले उपकुलपति नियुक्ति नगर्दा तीन विश्वविद्यालय एक वर्षदेखि पदाधिकारीविहीन थिए ।पदाधिकारी नहुँदा नियमित कामकाज, बजेट, पठनपाठन, परीक्षालगायतका शैक्षिक कार्यक्रम चौपट बनेको विश्वविद्यालयका प्राध्यापक, विद्यार्थीको गुनासो थियो । झण्डै वर्ष दिनसम्म उपकुलपति नियुक्ति नहुँदा अन्य महत्त्वपूर्ण पदाधिकारीको पनि पदपूर्ति हुन नसकेर विश्वविद्यालय ठप्पजस्तै थिए  ।विद्यार्थी संगठनहरुले उपकुलपति नियुक्तिका लागि आन्दोलन गर्दै आए पनि सरकार र प्रतिपक्षीबीच सहमति नहुँदा अहिलेसम्म नियुक्ति प्रक्रिया लम्बिएको थियो ।यसअघि गत फागुन १९ गते सुदूरपश्चिम विश्वविद्यालयमा प्रा.डा. अम्मरराज जोशीलाई उपकुलपतिमा नियुक्त गरिएको थियो । उनलाई काँग्रेस कोटामा प्रधानमन्त्री ओलीले नियुक्त गरेका थिए ।भागबन्डामा पूर्वएमाले र पूर्वमाओवादी खेमाबाट दुई–दुई विश्वविद्यालयका उपकुलपतिसहित १४ जना पदाधिकारी नियुक्त गर्ने सहमति नेताहरूबीच भएको थियो । काँग्रेसलाई दुई उपकुलपतिसहित सात पदाधिकारी दिने सहमति थियो । विश्वविद्यालयमा रिक्त रहेका रजिस्ट्रार, रेक्टर, सेवा आयोग अध्यक्षलगायत पदाधिकारी प्रमुख दुई राजनीतिक दलबीच भागबण्डा भएको थियो ।त्यसको केही दिनमै पूर्वाञ्चल र मध्यपश्चिम विश्वविद्यालयमा उपकुलपति नियुक्ति गरिएको थियो । मध्यपश्चिममा पूर्वएमाले खेमाबाट प्रा.डा. नन्दबहादुर सिंह र पूर्वाञ्चलमा प्रा.डा. यादव कोइराला नियुक्त भएका थिए ।त्यतिबेला नै सुदूरपश्चिम र संस्कृत विश्वविद्यालयसहित त्रिभुवन विश्वविद्यालयको रेक्टर काँग्रेसलाई दिन सरकार पक्ष सहमत भएको थियो । काँग्रेसले संस्कृत सट्टा पोखराको उपकुलपति पाएको छ । तर विश्वविद्यालयको रेक्टर भने काँग्रेसलाई दिइएन ।प्रधानमन्त्री ओली, प्रचण्ड र काँग्रेस सभापति शेरबहादुर देउवाबीच ६ विश्वविद्यालयमा रिक्त उपकुलपतिसहित २१ पदाधिकारी भागबन्डामा नियुक्त गर्ने सहमति भएको थियो ।भागबन्डामा पूर्वएमाले र पूर्वमाओवादी खेमाबाट दुई–दुई विश्वविद्यालयका उपकुलपतिसहित १४ जना पदाधिकारी नियुक्त गर्ने सहमति नेताहरूबीच भएको थियो । काँग्रेसलाई दुई उपकुलपतिसहित सात पदाधिकारी दिने सहमति थियो । विश्वविद्यालयमा रिक्त रहेका रजिस्ट्रार, रेक्टर, सेवा आयोग अध्यक्षलगायत पदाधिकारी प्रमुख दुई राजनीतिक दलबीच भागबण्डा भएको थियो ।कात्तिक १७ मा त्रिभुवन विश्वविद्यालयको उपकुलपति नियुक्त भएका धर्मकान्त बाँस्कोटाले काँग्रेसलाई रेक्टर दिन इन्कार गरे । भागबन्डा अन्त्य गर्ने र गैरकानुनी नियुक्ति नगर्ने प्रतिबद्धता जनाएका बाँस्कोटाले पदाधिकारीदेखि विभिन्न नियुक्तिमा भागबन्डालाई निरन्तरता दिए ।शीर्ष नेताहरु बीचको समझदारीसँगै नेकपा संसदीय दलका उपनेता सुवाचन्द्र नेम्वाङ र काँग्रेस केन्द्रीय सदस्य रमेश लेखक संवैधानिक आयोगमा राखिने व्यक्तिको नामावली छनोटमा लागेको बुझिएको छ । १३ संवैधानिक निकायमा ४२ पद रिक्त छन् । ती सबैमा भागवण्डाका आधारमा नियुक्ति गरिने सहमति भएको छ ।भागबन्डाकै आधारमा प्राध्यापक डा. पेशल दाहाललाई त्रिविको रजिस्ट्रार नियुक्त गरिएको थियो । यता नेकपाको आन्तरिक भागबण्डामा रेक्टर नियुक्ति गरेको भन्दै काँग्रेस निकट प्राध्यापक संघले विरोध गरेको थियो ।काँग्रेस र प्राध्यापक संघले त्रिवि रेक्टरको दाबी गर्दै आएको थियो । रेक्टरमा शिवलाल भुसाल नियुक्त भएपछि संघले असन्तुष्टि जनाएको थियो ।सत्ता र प्रतिपक्षी बीच विश्वविद्यालयसँगै संवैधानिक आयोगमा पनि भागबण्डाको तयारी भइरहेको छ । प्रधानमन्त्री ओली, नेकपा अध्यक्ष प्रचण्ड र काँग्रेस सभापति देउवाबीच निरन्तर संवैधानिक आयोगमा नियुक्तिका लागि संवाद भइरहेको छ ।शीर्ष नेताहरु बीचको समझदारीसँगै नेकपा संसदीय दलका उपनेता सुवाचन्द्र नेम्वाङ र काँग्रेस केन्द्रीय सदस्य रमेश लेखक संवैधानिक आयोगमा राखिने व्यक्तिको नामावली छनोटमा लागेको बुझिएको छ । १३ संवैधानिक निकायमा ४२ पद रिक्त छन् । ती सबैमा भागवण्डाका आधारमा नियुक्ति गरिने सहमति भएको छ ।यता जनता समाजवादी पार्टीले संवैधानिक आयोगमा केही हिस्सा मागेको छ । जसपाका नेता लक्ष्मणलाल कर्ण त्यसका लागि प्रयासरत छन् ।भागवण्डा नपाएपछि त्रिभुवन विश्वविद्यालयमा केहीदिन आन्दोलन समेत गरेको जसपाले संवैधानिक आयोगमा भागवण्डा खोजेको छ । सरकारले पनि जसपालाई केही हिस्सा दिने मनसाय राखेको स्रोत बताउँछ ।#उपकुलपति#विश्वविद्यालय