

 
बुटवल, । रोट्रयाक्ट क्लव अफ बुटवल साउथले रुपन्देहीको देवदह १० मुढाबास स्थित जनकल्याण आधारभूत बिद्यालयमा अध्ययनरत बिद्यार्थीहरुलाई ट्रयाकसुट तथा स्टेशनरी सामाग्रि बितरण गरेको छ । 

बिगत पाँच बर्ष देखि सो बिद्यालयलाई बिभिन्न सामाग्रि प्रदान गर्दै आएको क्लवले सोमबार एक कार्यक्रमको आयोजना गरी ट्रयाकसुट तथा स्टेशनरी सामाग्रि बितरण गरेको हो । कार्यक्रममा सो बिद्यालयमा अध्ययनरत ४५ जना बिद्यार्थी र शिक्षकहरुलाई समेत गरी ५१ जोर ट्रयाकसुट तथा स्टेशनरी सामाग्रि गरी करिब ७० हजार बराबरको सामाग्रि बितरण गरेको हो ।

रोट्रयाक्ट क्लव अफ बुटवल साउथका अध्यक्ष दिपा पाठकको सभापतित्व र रोटरी क्लव अफ बुटवल साउथका अध्यक्ष तारानाथ कंडेलको प्रमुख आतिथ्यतामा सम्पन्न कार्यक्रममा बिद्यालय व्यवस्थापन समितिका अध्यक्ष भक्त बहादुर सलामी,प्रधानाध्यापक इन्द्र प्रसाद शर्मा,रोट्रयाक्ट क्लव अफ बुटवल साउथका प्रथम उपाध्यक्ष रमेश नेपाल,रोट्रयाक्ट क्लव अफ तिलोत्तमाका चार्टर प्रेसिडेण्ट मोहन न्यौपाने,कार्यक्रम संयोजक कृष्ण भुसाल, रोट्रयाक्ट क्लव अफ बुटवल साउथका इलेक्टेड प्रेसिडेण्ट प्रकाश खरेल,क्लवका सचिव टेक बहादुर बुढा लगायतले कार्यक्रमको उदेश्य र औचित्य बारे प्रकास पारेका थिए ।
कार्यक्रममा मन्तव्य व्यक्त गर्दै रोटरी क्लव अफ बुटवल साउथका अध्यक्ष तारानाथ कंडेलले बुटवलबाट ८÷९ कि मि को दुरीमा रहेर पनि बिकासको दृष्टिकोणले पछाडी परेको बिद्यालयका बिद्यार्थीहरुलाई सहयोग गर्न पाउँदा खुसि लागेको बताउदै आगामि दिनमा बिद्यालयलाई आवस्यक पर्ने जस्तोसुकै सहयोग गर्न पनि तयार रहेको बताए ।
बिद्यालयका प्रधानाध्यापक इन्द्र प्रसाद शर्माले क्लवले बिगत पाँच बर्ष यता बिद्यालयलाई गर्दै आएको सहयोगले स्थानिय वासिन्दा तथा बिद्यार्थीहरु उत्साहित भएको बताउदै क्लवको गतिबिधीले बिद्यालयमा बिद्यार्थीहरुको संख्यामा समेत उल्लेख्य बृद्धि भएको जानकारी दिए ।
६२ घरधुरीको बसोबास रहेको मुढाबास स्थित सो बिद्यालयमा ४५ जना बिद्यार्थीहरुले अध्ययन गर्दै आएका छन् भने ४ जना शिक्षकहरुले अध्यापन गराउदै आएका छन् । नर्सरीदेखी कक्षा ४ सम्म सञ्चालित उक्त बिद्यालयमा ४ शिक्षक मध्ये २ जना मात्रै स्थायी दरवन्दिका र २ जना अस्थायी रहेको प्रधानाध्यापक शर्माले बताए ।

 