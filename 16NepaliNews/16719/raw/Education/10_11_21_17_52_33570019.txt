

 
मनोज श्रीवास्तव 
कपिलवस्तु । श्री अनिरुद्ध पब्लिक माध्यमिक विद्यालय बैदौलीले आर्थिक वर्ष २०७५।०७६को सामाजिक परीक्षण कार्यक्रम सम्पन्न गरेको छ । हालसम्म विद्यालयले गरेका गतिविधि र आगामी दिनमा विद्यालयले गर्ने कार्यका विषयमा सामाजिक लेखा परिक्षण गरेको हो ।  
विद्यालयमा सुशासन कार्यम गर्न, सरोकारवालाको विद्यालयप्रति अपनत्वको विकास गर्न, विद्यालय शासनका उत्तरदायित्व अभिवृद्धि गर्न, विद्यालयको समग्र गतिविधिको समिक्षात्मक लेखाजोखा गर्न र विद्यालयको भावि कार्यदिशा पहिचान गर्नका लागि सामाजिक लेखा परिक्षण गरिएको विद्यालयका प्रधानाध्यापक रामसेवक यादवले बताए । 

विद्यालयले गरेका कुरा समेटिएको प्रतिवेदन पनि सरोकावाला पक्षले पारित गरेको उनले बताए । यसैगरि बैठकमा आगामी दिनमा विद्यालयले अगाडी बढ्नका लागि पनि सुझावहरु आएको र त्यसलाई विद्यालयले अक्षरंश पालन गरेर कार्यान्वयन गर्ने उनले बताए । 
विद्यालयको शैक्षिक, भौतिक, आर्थिकको बारेका प्रकाश पार्दै आर्थिक वर्ष २०७५/०७६ को १ करोड २९ लाख १० हजार ७ सय ८२ बराबरको आय तथा १ करोड ३० लाख ४१ हजार ५ सय ६० रुपैयाको व्याय सार्वजनिकिकरण गर्नु भएको थियो । 
साथै यादवले विद्यालयको प्रगतीको लागि बिद्यालयको कार्यक्षेत्रका अभिभावकलाई सहयोग पु–याउन अनुरोध गर्नु भएको थियो । विद्यालयको सम्पुर्ण विकासको लागि यशोधरा गाउँपालिका देखि हुने हरेक किसिमको सहयोग गाउँपालिकाले गर्ने यशोधरा गाउँपालिका उपाध्यक्ष कन्यावती उपाध्ययले बताउनु भएको छ । गाउँपालिकाले शिक्षा, स्वास्थ्यलाई विषेश कार्यक्रमको ल्याए भन्दै शिक्षा क्षेत्रमा सुधार तथा गुणस्तारिया शिक्षाको लागि तयार रहेको बताएकी छन । 
कार्यक्रममा बोल्दै अभिभावक प्रेम ठाकुरले स्थानीय सरकारहरुले विद्यालयलाई उपेक्षा गरेको अरोप लगाउनु भयो । स्थानीय तहले शिक्षा क्षेत्रलाई सुभार गर्नको लागि अझै धेरै काम गर्नु पर्ने बताएका छन । विद्यालय व्यावस्थापन समिति सदस्य भगवानदास यादवले पहिला विद्यालयमा जे भए पनि आफुहरु विद्यालय व्यावस्थापन समितिमा आए पछि श्री अनिरुद्ध पब्लिक मा.वि.को गुणस्तारमा बृद्धि भएको बताएका छन । 
विद्यालयले प्रविधिक धारका बाली विज्ञान कक्षा पनि संचालन गरेको बताएका छन । विद्यालयलाई यशोधरा गाउँपालिकाको नमुना विद्यालय बनाउनाको लागि सबे संग हातेमालो गरेर जाने बताएका छन । अभिभावक संघका अध्यक्ष गोमती अहिरको अध्यक्षतामा भएको कार्यक्रममा यशोधरा गाउँपालिकका उपाध्यक्ष कन्यवाती उपाध्ययको प्रमुख अतिथ्यता रहेको थियो । कार्यक्रममा गाउँपालिकाको शिक्षा सल्लाहकार देवेन्द्रमणी त्रिपाठी, शिक्षाप्रेमी, अभिभावक विद्यार्थी लगायतको सहभागिता रहेको थियो । 

 