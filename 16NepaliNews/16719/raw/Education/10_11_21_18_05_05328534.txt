

 
तेह्रथुम । जिल्लाका ग्रामीण क्षेत्रका छोरीबुहारीमा पनि कम्प्युटरको पहुँचमा पुग्न थालेको छ । समय सँगै प्रबिधीको प्रयोगलाई ग्रामिण क्षेत्रहरुमा कम्प्युटर कक्षाहरु सञ्चालनमा आउन थाले पछी छोरीबुहारी पनि कम्प्युटरको पहुँचमा पुग्न थालेका छन् । 
सरकारी कामकाजहरुको साथै साना तिना रोजगारीका निम्ती पनी कम्प्युटर शिक्षा अनिबार्य बन्न थालेको छ । यो सँगै जिल्लाका ग्रामिण क्षेत्रमा छोरीबुहारी कम्प्युटर शिक्षा लिन थालेका हुन । सरकारी सेवा प्रवेश, लोकसेवा आयोग परीक्षाका लागि समेत कम्प्युटर शिक्षा आवश्यक पर्न थालेको छ । बिभीन्न संस्थाहरु कम्प्युटर शिक्षा लिनेहरुलाई मात्र प्राथमिकतामा राख्न थाले सँगै छोरीबुहारीहरु शिक्षा लिन थालेका हुन् ।
फेदाप १ सिम्लेकी ममता लिम्बु महाकाली माध्यमिक बिद्यालयमा कम्प्युटर अपरेटरको रुपमा काम गर्दै आएकी छिन् । ३ बर्ष अघी जिल्ला सदरमुकाम म्याङलुङमा रहेको युनिक कम्प्युटर तालिम केन्द्रबाट सिकेकी हुन । उनी जस्तै ईलाका हुलाक कार्यालय छथर सुक्रबारेमा बिगत ५ बर्ष देखि चुनु अधकिारीले कम्प्युटर सिकाउँदै आएकी थिईन ।
सरकारी सेवामा कार्यरत उनी कम्प्युटरमा दक्ष प्रशिक्ष बन्न सफल भएकी छिन । केही बर्ष अघी सम्म युबाहरु मात्र कम्प्युटर सिक्न आउने गरेको भए पनि यतीबेला प्रायःजसो छोरीबुहारीहरु आउने गरेको सुनगाभा कम्प्युटर ईन्स्टीच्युट छथर गाउँपालिका ३ पञ्चकन्याका सञ्चालक होम पारघारी लिम्बुले बताए ।
एक दशक अघी सम्म छोरीबुहारीहरुलाई पढाउन हुन्न बिग्रन्छन् भन्ने बस्तीका महिलाहरु पनी यतीबेला कम्प्युटर शिक्षा लिने गरेका छन । पछिल्लो समय जिल्लाका ग्रामिण क्षेत्रका महिलाहरु आफै कम्प्युटर शिक्षामा दक्ष बन्न थालेका छन ।शहरी तथा सुमग क्षेत्रमा रहेका शिक्षीत बर्गहरुले मात्र लिने गरेको कम्प्युटर शिक्षा यतीबेला गाउँ गाउँका युबा महिला छोरीबुहारीले लिँदै आएका छन ।

 