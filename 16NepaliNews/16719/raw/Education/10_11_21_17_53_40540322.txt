

 
सविन लामिछाने
तनहुँ । तनहुँ जिल्ला अदालतले सत्यवती माध्यमिक विद्यालयका कक्षा १२ का विद्यार्थीहरुलाई लक्षित गरी न्यायिक बाह्रय पहुँच कार्यक्रम संचालनमा ल्याएको छ । कार्यक्रमअन्र्तगत व्यास २ को सत्यवती माध्यमिक विद्यालयमा न्यायिक अन्र्तक्रिया सम्पन्न भएको छ । न्यायिक प्रक्रिया र प्रणाली बारे समूदायका विभिन्न वर्गसँग अन्तरसम्वादको उद्येश्य अनुरुप जिल्ला अदालत तनहुँले मावि तथा उच्चमावि तहमा अध्ययनरत विद्यार्थीहरुका लागि न्यायमा पहुँच विषयमा जानकारी गराएको हो । 

जनसमूदाय र न्यायपालिकाबीचको आपसी सम्वन्धमा निकटता आउने र न्यायपालिका प्रतिको जनआस्था र विस्वास अभिवृद्धिको उद्देश्य अनुरुप न्याय सम्वाद कार्यक्रमलाई अघि बढाइएको तनहुँ जिल्ला अदालतले जनाएको छ । कार्यक्रममा जिल्ला न्यायाधीस दिपक ढकालले जिल्ला अदालतबाट पाइने सेवा तथा सुविधा नेपालको कानुन तथा ऐन सम्बन्धी जानकारी गराएका थिए । न्यायपालिकाबाट चालिएका कदम, उल्लेखित कानुनी व्यवस्था लगायतका बारेमा उनले जानकारी गराएका थिए । त्यस्तै देवानी तथा फौजदारी सम्बन्धी जानकारी गराएका थिए ।

जिल्ला न्यायाधिवक्ता रामप्रसाद अधिकारीले साईकर अपराध, लागुऔषध, यौनदुव्र्यहारका सम्बन्धमा भएको कानूनी व्यवस्थाबारे विद्यार्थीहरुलाई जानकारी गराएका थिए । उनले अहिले विद्यार्थीहरुमा साइबर अपराध बढ्दो रहेको बताए । अहिलेको विद्युतीय अपराध ऐन कडा रहेको हुनाले यसमा सचेत रहन आग्रह गरे । वार्षिक रुपमा चार वटा न्यायिक अन्तरसवाद कार्यक्रम गर्ने गरेका जिल्ला अदालत तनहँुले जनाएको छ । यसअघि जिल्ला कारागारका कैदी तथा थुनुवाहरु सँग, भिमाद नगरपालिका सँग र देवघाट गाँउपालिका सँग कार्यक्रम गरेको अदालतका श्रेस्तदार सुर्दशन खनालले बताए । पछिल्लो समयमा आवश्यक ज्ञानको र सचेतनाको कमीले साईबर अपराधमा धेरै फस्ने गरेको बताईएको छ ।

पछिल्लो समयमा स्थानीय तहहरुमा पनि न्यायिक समितिहरुको गठन भएकाले स–साना मुद्धाहरु गाँउ मै मेलमिलाप ढङ्ग बाट समाधान गर्ने गरेको स्थानीय तहको भनाई छ । नगरपालिका तथा गाँउपालिकको उप–प्रमुख र उपाध्यक्षको संयोजकमा न्यायिक समिति गठन गरिएको छ । कार्यक्रममा मुद्दामा अपनाइने कार्यविधि, अदालतको काम कारवाही, अदालती प्रक्रियामा नागरिकको भूमिका लगायतका बारेमा चर्चा गरिएको थियो ।
कक्षा १२ को व्यवस्थापन संकायका विद्यार्थीहरुको उपस्थितिमा भएको कार्यक्रममा तनहँुका वरिष्ठ अधिवक्ता कमलमोहन वाग्ले, अदालतका दुर्गाप्रसाद ढुङगाना, विद्यालयका प्रधानाध्यापक ईन्द्रप्रसाद पौडेल लगायतले बोलेका थिए ।

 