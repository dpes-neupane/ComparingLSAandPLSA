

 
गोरखा । २०७२ सालको भुकम्पले ध्वस्त भएको गोरखाको पालुङटार नगरपालिका ८ मा रहेको अमर ज्योती जनता मा.वि.पुन निर्माणको लागि भारत सरकारले जिम्मा लिएको थियो । भारत सरकारले पुन निर्माणका लागि रोजेको १ सय विद्यालय मध्ये अमर ज्योती जनता मा.वि. पहिलो नम्बरमा थियो । तर भुकम्प गएको ४ वर्ष भयो अहिलेसम्म पनि विद्यालयको पुन निर्माणको काम सुरु भएको छैन । ७ सय विद्यार्थीहरु अहिले काठले बारेर पालको छानो मुनि पढिरहेका छन् । 

भारत सरकारले निर्माण गर्ने विद्यालय भनेपछि नेपाल सरकार तथा अन्य संघ संस्थाले वास्था नै गरेन । ७ सय विद्यार्थी, शिक्षक, विद्यालय व्यवस्थापन समिति अहिले विद्यालय को ले बनाउने हो भन्ने मै रनभुल्ल पर्न थालेका छन् ।

भारत सरकाले निर्माण गर्ने विद्यालयको संयोजन गर्ने जिम्मा पाएको शिक्षा मन्त्रालय अन्तरगतको केन्दीय आयोजना कार्यान्वयन इकाईले अहिले राष्ट्रिय पुन निर्माण प्राधिकरण देखाउँछ, पुन निर्माण प्राधिकरणले अर्थ मन्त्रालय देखाउँछ, अर्थ मन्त्रालयले भारतीय दुतावास देखाउँछ फेरी दुतावासले नेपाल सरकारलाई देखाउँछ अब बिद्यालय कसले बनाउने ।
डा.बाबुराम भट्राई देखि स्वर्गीय डा उपेन्द्र देवकोट लगाएतका थुप्रै बिशिष्ट व्यक्तिहरुले अध्ययन गरेको विद्यालयमा शैक्षिक गुणस्तर अहिले पनि कम छैन । तर विद्यालय भवन निर्माणका लागि भने नेपाल सरकार र भारत सरकारले नचाईरहेका छन् ।

 