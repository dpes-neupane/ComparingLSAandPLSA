

 
सुरेश श्रेष्ठ 
दाङ, २४ फागुन । दाङको घोराहीमा रहेको ज्योतिपुञ्ज आवासीय माध्यमिक विद्यालयले आफ्नो सम्पूर्ण गतिविधिहरु सार्वजनिक गर्नका लागि मोवाइल एप्स सेवा सुरु गरेको छ । 
विद्यालयले आज शनिबार एक कार्यक्रम आयोजना गरी आफ्नो अभिभावकहरुको माँझ एप्सको सुरुवात गरेको हो। एप्सबारे जानकारी दिन आयोजीत कार्यक्रमा अभिभावकहरुलाई समूह समूहमा विभाजन गरी उनीहरुलाई विद्यालयको मोबाइल एप्स संचालन गर्ने तरिकाबारे अभिमूखिकरण गरिएको थियो । 

विद्यालयले संचालनमा ल्याएको मोबाइल एप्सबाट अब अभिभावकहरुले आफ्ना छोराछोरीहरुको तिर्नुपर्ने र तिरेको शूल्क बारेमा जनाकारी पाउनेछन् । त्यसैगरी गृहकार्य तथा कक्षाकार्यको बारे, विभिन्न परीक्षाहरुको समय तालिका र नतिजा, विद्यालयले जारी गरेका विभिन्न सूचनाहरुमा समेत मोवाइलबाटै जनाकारी पाउन सक्नेछन् । 

यतिमात्रै नभइ विद्यालयमा संचालन हुने विभिन्न कार्यक्रमहरुको फोटो तथा भिडियोहरु हेर्न, विद्यार्थीहरुको दैनिक हाजिरी विवरण थाहा पाउन, विद्यालयको बसको लोकेसन, विद्यार्थीलाई दिइएको व्यक्तिगत पृष्ठपोषण र अभिभावकहरुले आफ्ना छोराछोरीहरुको बारेमा विद्यालय प्रशासनलाई दिने सुझावहरु समेत आफ्नो मोबाइलबाट दिन सक्नेछन् । 
आज आयोजीत कार्यक्रममा विद्यालयले अभिभावकलाई उनीहरुहरुको युजर नेम र पासवर्ड समेत उपलब्ध गराएका थिए । 

 