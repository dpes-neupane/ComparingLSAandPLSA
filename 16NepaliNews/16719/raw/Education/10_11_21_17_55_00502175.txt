

 
जनक बहादुर शाही
हुम्ला, २३ चैत । हुम्लामा कारागारका लागि पुस्तकालयको स्थापना भएको तीन महिनापछि पुस्तकालयको उद्घाटन  भएको छ । ”कारागारलाई किताब” अभियान उप समितिले कारागारमा रहेका कैदी बन्दीका लागि पुस्तकालय स्थापना गरेको हाे । 

कैदीहरुमा सकरात्मक सोचको विकास गर्नको लागि किताब सहयोग कार्यक्रम अन्तर्गत जिल्ला कारागार कार्यालयको एउटा कोठामा स्थापना गरिएको पुस्तकालयको उद्घाटन प्रमुख जिल्ला अधिकारी धोलकराज ढकालले गरेका हुन । कैदी बन्दीहरुलाई अध्ययनशील बनाउन कर्णाली प्रदेश प्रहरी कार्यालयको सामुदायिक–प्रहरी साझेदारी कार्यक्रम अन्तर्गत संचालित कर्णाली प्रदेश भित्रका १० वटै जिल्लामा एकै साथ पुस्तकालयको स्थापना गरिएको छ ।
 ”कारागार किताब” अभियानका लागि पुस्तकालय उद्दघाटन गर्दै प्रमुख जिल्ला अधिकारी धोलकराज ढकाल 
त्यसै अनुरुप हुम्लामा पनि कारागारका लागि किताब अभियान सुरु गरीएको ३ महिना पश्चात शनिबार पुस्तकालय स्थापना गरीएको हुम्लाका प्रहरी प्रमुख रामप्रशाद घर्तिमगरले बताए । सबै नागरिक कानुनको दृष्टिमा समान छन् कसैलाई पनि कानुनको सामान संरक्षणबाट बन्चित गरीने छैन भन्ने संवैधानिक उद्घोष अनुसार हाम्रो देशका नागरकि जुन ठाउँमा रह पनि उनीहरु प्रति राज्यले गरीने व्यवहार समान हुनु पर्छ र कारागारमा रहेका कैदीहरुलाई मानवीय व्यवहार होस् भन्ने मान्यताका साथ कारागारमा रहेका कैदी बन्दीहरुका लागि किताब अभियान सुरु गरीएको हो ।
कारागारमा रहेका कैदीहरुलाई मानवीय व्यवहार र छिटो भन्दा छिटो जिल्लामा कारागार भवन बनोस र हामी सबै यसका लागि लाग्नु पर्ने पुस्तकालय उद्दघाटन कार्यक्रममा बोल्दै प्रमुख जिल्ला अधिकारी ढकालले बताए । कारागारमा किताब अभियान भनेर कर्णाली प्रदेशभरि संचालन गरीए पनि हुम्ला जिललामा लामो समयदेखि कारागार नहुँदा कैदी बन्दीहरुले दुःख भोग्नु परेको छ ।
जिल्लामा कारागार भवन नहुँदा कारागारभित्र स्थापना गर्नु पर्ने पुस्तकालय जिल्ला कारागार कार्यालयको एउटा कोठामा स्थापना गर्नु परेको छ । कैदि बन्दीहरुलाई प्रहरी कार्यालयको हिरासतमा राख्नु परेको गुनासो पोख्छन् जिल्ला कारागार शाखाका प्रमुख डब्बले रावत । पुस्तकालयमा विभिन्न बिदा र लेखकका २०६ पुस्तक रहेको र पुस्तकालय उद्दघाटन कार्यक्रम मै नेपाल पत्रकार महासंघका पुर्व अध्यक्ष कर्ण बहादुर रोकायाले १० र लेखक मधु शाहीले ३ पुस्तक गरी १३ वटा पुस्तक थपिएको उनले बताए ।
कारागार नहुँदा हिरासतमा बन्दी बस्न बाध्य
थुनामा रहेका बन्दी राख्ने कारागार भवन नहुँदा अदालतको आदेशले थुनामा रहेका बन्दीलाइ प्रहरी हिरासतमा राख्ने गरिएको छ । पुरानो कारागार भत्की सकेको र नयाँ भवन निर्माणका लागी टेण्डरको प्रकृयामा गएकाले बन्दी राख्ने भवन नहुँदा थुनामा रहेका बन्दीलाइ हिरासद खोरमा राख्ने गरिएको हो ।
जिल्ला प्रहरी कार्यालयका सूचना अधिकारी हरीहर खड्रकाका अनुसार बन्दी राख्ने कारागार भवन नभएकाले जिल्ला अदालतको आदेशले थुनामा रहेका बन्दीलाई जिल्ला प्रहरी कार्यालयको खोरमा राख्ने गरिएको छ । महिला र पुरुष राख्ने दुई वटा कोठा भएकाले अनुसन्धानका लागि राखिने थुनुवालार्इ एउटा कोठामा र अदालतको आदेशले बन्दी भएकालाइ अर्को कोठामा राख्ने गरिएको छ । यतीखेर अदालतको आदेशले थुनामा रहेका एक जना मात्र छन् ।
दुई कोठा भएकाले महिला नहुँदा सहज हुने भए पनि महिला बन्दी आएमा समस्या हुने खड्काले बताए । आदलतको आदेशले बन्दी बनाएका बढी भएमा कार्यालयले बाँके कारागारमा पठाउने गरेको छ । हालै मात्र दुई जना बन्दी बाँके कारागारमा पठाएको सूचना अधिकारी खड्रकाले जानकारी दिए ।
 फोटोः जनक शाही, हुम्ला

 