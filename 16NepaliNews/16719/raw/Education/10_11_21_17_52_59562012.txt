

 
काठमाडौं । ‘हाम्रो नगर हाम्रो गाउँ, सबै बालबालिका विद्यालय र्पुयाऔं ।’ गत वैशाख २ गतेदेखि शिक्षा मन्त्रालयले सुरु गरेको विद्यार्थी भर्ना अभियानको नारा हो यो । स्कुले उमेर समूहका बालबालिका कोही पनि पढ्नबाट वञ्चित हुन नपरोस् भनेर शैक्षिक वर्ष २०६१ देखि यो कार्यक्रम सञ्चालन हुँदै आएको छ ।  

 यसपालि पनि यो अभियान देशको ७ सय ५३ वटै स्थानीय तहमा सञ्चालन भयो । र सरकारले अभियान सफल भएको दावी ग¥यो । गत वर्ष प्रधानमन्त्री स्वयंले यस अभियानलाई राराबाट सुरु गरेका थिए । उनी आफैले अभिभाकत्व ग्रहण गरेरै पनि विद्यालयमा विद्यार्थी भर्ना गरेका थिए । विभिन्न कलाकार, उद्योगीहरुले समेत बालबालिकालाई स्कुल पुर्याउन मद्दत गरेको समाचार नआएको हैन । विद्यार्थी भर्ना अभियानलाई ठुलो महत्व दिएको सरकारले विद्यालय भर्ना भएका विद्यार्यीले किन विद्ययालय छोड्छन् भन्नेमा भने सरकारको ध्यान गएको देखिदैन । सरकाले विद्यालय शिक्षालाई ठूलो महत्व दिएको बताइरहदा अझै पनि देशका विभिन्न स्थानमा विद्यालय जान कति समस्या छ भन्ने एउटा प्रतिनिधि घटना हो रामेछापको खाँडादेवी गाउँपालिका वडा नम्बर १ कोथवेको । 
 तुइन, फडके र अस्थायी साँघुको अभावमा कोथवेका १३ जना विद्यार्थी जंगलको बाटो हुँदै विद्यालय जान बाध्य छन् । सुनकोशी नदीमा एउटा झोलुङ्गगे पुल समेत नहुदा रामेछापको खाँडादेवी गाउँपालिका वडा नम्बर १ कोथवेका बालबालीका बर्षा याममा नदि तर्न नसकेपछी नदि पारी जंगलमा बसेर पढन बाध्य भएका छन । घर नजिकै विद्यालय नभएकै कारण सिमान्तकृत ६० घरपरिवार माझी समुदायका बालबालिकाहरु घर नजिकै रहेको प्राथमिक विद्यालयको पढाई सकेर विद्यालय छोड्ने गरेका छन् । केही बालबालिकाहरु भने उच्च शिक्षा हासिल गर्ने भन्दै आफ्नो ज्यान नै वाजी थापेर सुनकोशी नदीमा हेलिएर छिमेकी जिल्ला सिन्धुलीको रातामाटामा रहेको श्रीमावी गुटवजारमा अध्ययन गर्न जाने गरेका छन् । तर वर्षातको बेला सुनकोशी नदीमा आउने ठूलो बाढीले सुनकोशी वारपार गर्न नशक्ने भएका कारण रामेछापको खाँडादेवी गाउँपालिका वडा नम्बर १ कोथवेबाट सिन्धुलीको रातामाटामा पढ्न जाने विद्यार्थी जंगलमा बस्न बाध्य छन् । 
 समान्तकृत माझी समुदायका वालवालिकाहरु पढ्न बर्षातको समयमा जंगलमा बसेर विद्यालय जाने गर्दछन भने हिउँदको समयमा कोशी सानो र सग्लो हुँदा ट्युवमार्फत जाने गर्दछन् । उनीहरु अहिले कोथवेको जंगलको बिचमा सानो खरको छानाको गोठ निमार्ण गरी त्यही रातबाँस वसेर बिहान पढ्न विद्यालय जाने गरेका छन । यो नियति लामो समयदेखि विद्यार्थीले भोग्दै आएका छन् भने विद्यार्थीका अभिभावक पनि यही समस्याकाबीच बालबालिकालाई जंगलमा लगेर बास बनाउन बाध्य छन् । थवेको जंगलको बिचमा सानो खरको छानाको गोठे छ । र यही सानो गोठमा बस्छन १३ जना विद्यार्थी । जसमध्ये कक्षा १० मा पढ्ने २ जना छन् भने अन्य कक्षा ९ र ८ मा अध्ययरत छन् । 
 सवैजना साना भएकाले उनीहरु जव रात पर्छ तव बिचमा को सुत्ने भन्ने विषयमा दिनहु झगडा हुने गरेको छ । साना नानीहरुलाई बीचमा सुताएर दुईवटी कक्षा १० मा पढ्ने बालिकाहरु छेउछेउमा वसेर रात कटाउने गरेका छन् । रातभरी एक झप्को पनि नसुती उनीहरु उज्यालो मिरेमिरे भएपछि मात्र एक झप्को निद्रा सुतेर उठ्ने गरेका छन् । उठे सँगै खाना पकाएर खाएर पुनः विद्यालय कुद्ने गरेका छन् । यसरी रातमा राम्ररी निद्रा नपुग्दा विद्यालयमा पढ्दै गर्दा पढ्दा पढ्दै निदाउने समेत गरेका छन् । उनीहरुको निद्रा पूरा हुन प्रत्येक शुक्रवार कुर्नुपर्ने वाध्यता छ । नदी वारपार गर्ने पुल नहुँदा बालबालिका बिद्यालय जान र बिद्यालयबाट घर आउन ट्युवको प्रयोग गर्नु पर्ने बाध्यता छ ।आफ्नो बालबच्चाको विद्यालय कति खेर छुट्ला र आउँलान भन्ने चिन्ता सधै अभिभावकहरुलाई हुने गरेको छ । 
 धेरै चुनावहरु भए नेताहरु भोट माग्न माझी वस्तीमा आए हामीलाई भोट दिएर चुनाव जिताउनुस हामी पुल बनाइदिन्छौ भन्दै आश्वासन पनि धेरै पटक दिए तर भोट दिएर चुनाव जितेर गएपछि वस्तीमा अहिले सम्म कोही नेता नफर्किएको गुनासो समेत बग्रेल्ती छ । केहि बर्ष अघि नदी वारपार गर्ने पुल नहुँदा त्यस स्थानका माझी समुदाय काठको डुङ्गा वाट कोशीवारपार गर्ने गर्दथे । पछिल्लो समयमा डुङ्गा वनाउने काठ पाउन छाडेपछि उनीहरु ट्युवको माध्यवाट कोशीवारपार गर्ने गरेका छन् । हिउँदको समयमा कोशी सानो हुँदा वारपार गर्न सहज भएता पनि वर्षातमा कोशीको सतह बढेर ठूलो हुने हुँदा विद्यार्थीहरुलाई वारपार गर्न धेरै समस्याहुने गरेको छ । नदी बर्षातमा ठूलो हुने र धमीलो पानी हुने हुँदा ठूला मान्छेलाइ त नदी तर्न समस्या हुने गरेको छ भने साना वालवालिका त झन तर्न सक्ने कुरै भएन । 
 माझी वस्ती भन्दा करीव २ घन्टा तल डफ्कामा रहेको झोलुगे पुल तरेर छिमेकी जिल्ला सिन्धुलीको रातामाटा तर्फ जाने गर्दथे । उक्त गोरेटो वाटो पनि अहिले मध्यपहाडी राजमार्ग निमार्णको क्रममा रहेको र माथी खनेको माटोले वाटो अवरुद्ध भएपछि ती वालवालीका सुनकोशी पारी जंगलमा वस्न वाध्य भएका हुन् । प्रत्येक हप्ताको शुक्रवार आफ्ना अभिभावक लिन आउँछन् र ती वालीकाहरु ट्युव चढेरै घर जाने गरेका छन् । पहिला देखिनै त्यस ठाउमा समस्या रहेको आफुहरुले देखेको र धेरैपटक त्यस बिषयमा छलफल समेत भएता पनि समुदायको माग नआएकाले पुल नहालिएको हो । यदी समुदायवाट पुलको आवश्यकता महसुस गरी गाउँपालिकाको कार्यालयमा आएमा पुल हाल्न पहल गर्ने अध्यक्षको भनाइ छ । 

यसरी आफ्नो जीवन अध्ययनका लागि जंगलमा ब्यतित गर्नुपर्ने जस्तो दुखदायी स्थिति अन्त पनि छन् । तर, समस्या यति धेरै हुँदा पनि कुनै ठोस कदम नचल्नु पक्कै पनि दुःखको कुरा हो । शिक्षाको लागि सरकारले ठुलो लगानी र विभिन्न अभियान संचालन गर्दै आएको छ । तर विद्यालय जान नै जंगलको बास बस्नु पर्ने अवस्था रहेको रामेछापको खाँडादेवी गाउँपालिका वडा नम्बर १ कोथवमा सरकार र सरोकारवालाको नजर कैले पर्ने हो त्यो प्रतिक्षाको विषय बनेको छ ।


 