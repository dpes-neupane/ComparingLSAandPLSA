

 
बारा । नेपाल राष्ट्रिय उच्च माध्यामिक विद्यालय वारा जिल्लाकै नमुना विद्यालयका रुपमा छनौट भएको छ । सामुदायिक विद्यालयहरुको गुणस्तर खस्कदै गईरहेको भन्दै आलोचना भइरहेका बेला नेपाल राष्ट्रिय माध्यामिक विद्यालयले उत्कृष्ट विद्यालय बन्न सफल बनेको हो । 

शिक्षा बिभागले सिमरा स्थित नेपाल राष्ट्रिय उच्च माध्यमिक बिद्यालयलाई बारा जिल्लाको नमुना बिद्यालयमा छनौट गरेको हो । विभागले देशभरका जिल्ला शिक्षा कार्यालयलाई पत्राचार गरि नमूना विद्यालय छनौटका विषयमा जानकारी गराएको हो । यस बिद्यालसंगै प्रत्येक निर्वाचन क्षेत्रमा एक नमुना बिद्यालय छनौट गर्ने सरकारको नीति अनुरुप जिल्लाका अन्य क्षेत्रका ४ वटा बिद्यालय समेत नमुना बिद्यालयमा छनौट भएका छन ।
बिद्यालयको भौतिक पुर्वाधार, विद्यार्र्थी संख्या, शैक्षिक गुणस्तर, प्रयोगशाला, नेपाली र अग्रेजी दुवै भाषामा कक्षा सञ्चालन हुनुका कारण विद्यालय उत्कृष्ट रुपमा दर्ज भएको प्राचार्य शंकरकुमार आचार्यले बताए ।विद्यालय उत्कृष्ट हुनुमा अभिभावक र शिक्षकहरुको सहकार्य, अन्य संघसंस्थाबाट प्राप्त सेवासुविधाका कारण विद्यालय उत्कृष्ट भएको व्यवस्थापन समितिका अध्यक्ष राजेन्द्र गौतमले बताए ।
२०६८ सालदेखी नै अंगेजी माध्यमबाट कक्षा संचालन गर्न सुरु गरेको बिद्यालयले हाल कक्षा १ देखी १२ सम्म नै अंग्रेजी र नेपाली दुबै माध्यममा अध्यापन भइरहेको छ । राष्ट्रिय माध्यमिक बिद्यालयमा अहिले १ हजार ५ सय विद्यार्थीले अध्ययन गरिरहेको छ ।
 

 