

 
विरेन्द्रनगर । सुर्खेतमा यस वर्षको एसइइ परीक्षामा दुई सय ८० विद्यार्थीहरुले परीक्षा दिन नपाउने भएका छन् । जिल्ला शिक्षा अधिकारी जितबहादुर शाहले विद्यालयमा अनुपस्थित र परीक्षा ‘फि’ नतिरेका कारण उनीहरु एसइइ परीक्षामा सहभागी हुनबाट बञ्चित भएका हुन । परीक्षा दिन नपाउने विद्यार्थीमा धेरै जसो ७५ प्रतिशत विद्यालय हाजिरी भएका छन् । 
जिशिअ शाहले कोही विद्यार्थीहरु पढ्दै गर्दा इन्डिया जाने समस्याले पनि परीक्षा दिनबाट बञ्चित भएको बताउनुभयो । यस वर्षको एसइइ परीक्षामा सुर्खेतबाट ७ हजार ९ सय ९२ विद्याथीहरु सहभागी हुने भएका छन् ।
नियमिततर्फ ७ हजार एक सय ७४ र आंशिकतर्फ ८ सय १८ विद्यार्थी एसइइ परीक्षामा सहभागी हुनेभएका छन् । जिल्ला शिक्षा कार्यालयका अनुसार जिल्लामा ३० वटा परीक्षा केन्द तोकिएको छ । परीक्षा केन्द्रमा ७ जनाका दरले ३० वटा केन्द्रमा २ सय ७ जना शसस्त्र प्रहरी र नेपाल प्रहरी खटिने भएका छन् ।

 