

 
प्रेस काउन्सिलको नाम नेपाल मिडिया काउन्सिल बनाउन मन्त्रिपरिषद् बैठकले सहमति दिएको छ ।प्रकाशनको उद्देश्य मात्र राखेर गठन भएको प्रेस काउन्सिल खारेज गरेको सरकारले सबै सञ्चारमाध्यामलाई समेत अनुगमन गर्नेगरी मिडिया काउन्सिल बनाउने सरकारको निर्णय आएको हो । यस्तै बालाधिकृत रथी पूर्णचन्द्र थापालाई साउन २५ गतेबाट लागु हुने गरी कायममुकायम प्रधानसेनापछि बनाउने निर्णय समेत आजको मन्त्रिपरिषद् बैठकले गरेको छ । 
प्रधानसेनापति राजेन्द्रबहादुर क्षेत्रीको अवधि पुगेकाले थापालाई कामु दिइएको हो । यस्तै बैठकले सार्वजनिक संस्थान निर्देशन बोर्ड खारेज गरेको छ भने मिलिनियम च्यालेन्स बोर्डलाई निरन्तरता दिने निर्णय भएको छ । विद्युत प्राधिकरण, सिंचाई, जलस्रोत विभाग पनि कायमै रहने भएका छन् । यस्तै, राष्ट्रिय मानवअधिकार आयोगको निर्देशनमा सिन्धुपाल्चोकका दुई जना र खोटाङका एक जनालाई मानवअधिकार हनन भएको घटनामा क्षतिपूर्ति दिन सरकार तयार भएको छ ।

 