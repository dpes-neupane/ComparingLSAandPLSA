

 
ध्रुव लामिछाने 
पर्वत । पर्वतको कुस्म नगरपालिका वडा नं-१० स्थित पुर्णेश्वर माध्यमिक विद्यालयले स्वर्ण महोत्सव मनाएको छ।  

विद्यालयको स्वर्ण महोत्सव समारोहको उद्घाटन गर्दै राष्ट्रिय सभाको अध्यक्ष गणेश तिमिल्सिनाले  विद्यालयकाे शिक्षा गुणस्तरीय र ब्यावहारिक बनाउनु पर्ने जाेड दिनु भयाे । विद्यालयकाे शिक्षा गुणस्तरीय र ब्यावहारिक नबनाई अबको राष्ट्रिय आवश्यकता पूरा गर्ने जनशक्ति उत्पादन हुन नसक्ने बताउनु भयो । 

स्वर्ण महोत्सवको अवसरमा गडकी प्रदेशका वन तथा पर्यटन मन्त्री विकास लम्साल सरस्वती मन्दिरको शिल्यान्यास गर्दै शिक्षा क्षेत्र परम्परागत शैलीबाट माथि उठ्न ढिलो भैसकेको बताउँनु भयाे । यसलाई समयसापेक्ष नीतिगत निर्णय गर्दै अगाडि बढ्नु पर्ने उहाँले बताउँनु भयाे ।  

उक्त महोत्सवमा खेलकुद, सांस्कृतिक कार्यक्रमको आयोजना गर्नको साथै प्राविधिक शिक्षाको लागि आर्थिक सङ्कलन समेत गरिएको छ । 
स्वर्ण महोत्सवको अवसरमा पुर्णेश्वर माध्यमिक विद्यालयले गरिब, अपाङ्ग तथा जेहेन्दार विद्यार्थीलाई शैक्षिक सामग्री प्रदान गर्नुको साथै सोही विद्यालयमा अध्यायन गरे उच्च तहमा पुगेका विद्यार्थीहरुलाई सम्मान समेत गरेको छ । 

 