

 
दान बहादुर बुढा
मुगु, ५ चैत । मुगुमा एसईई परीक्षाका लागि ७ परीक्षा केन्द्रमा २ सय २४ जना जनशक्ति परिचालन गरिने भएको छ । देशभर चैत ६ गतेबाट सञ्चालन हुन लागेको परीक्षा अन्तर्गत मुगुमा १ हजार २ सय ९५ जना विद्यार्थीहरु सहभागी रहने शिक्षा विकास तथा समन्वय इकाइ एसईई परीक्षा समितिले जनाएको छ ।  

जिल्लाको सात परीक्षा केन्द्रमा महाकालि उच्च मावि ‘क’ र ‘ख’ केन्द्र टोप्ला ,कालै, पुरुमुरु, गम्था, लुईमा गरी ७ जना केन्द्राध्यक्ष ११ जना सहायक केन्द्राध्यक्ष ७३ जना निरीक्षक, ७ जना परीक्षा सहायक, २१ जना कार्यालय सहयोगी र १ सय ५ जना नेपाल प्रहरी परिचालन गर्ने समितिले बताएको छ । 
जिल्लामा एसईई परिक्षामा सहभागी हुने छात्र र छात्रागरी नियमित तर्फ १ हजार १ सय ७२ रहेका छन् भने ग्रेड वृद्वि गर्नका लागि सहभागि हुनेमा १ सय २३ जना गरी जम्मा १ हजार २ सय ९५ जना विद्यार्थीहरु परीक्षामा सहभागी हुने छन् । 
सदरमुकामदेखि टाढा रहेका परिक्षा केन्द्रमा परिक्षामा चाहिने सामाग्री र मानव जनशक्ति परीक्षा सञ्चालन हुनु एक दिन अगाडी नै पर्याइसकेकाे स्राेतले जनाएकाे छ । सदरमुकाम गमगढी बाहिरका सबै परीक्षा केन्द्रमा ९५ प्रतिशत तयारी पुरा भएकाे शिक्षा विकास तथा समन्वय ईकाइ प्रमुख सुर्यबहादुर खत्रीले जानकारी दिनुभयाे । 

 