

 

सरिना मरासिनी

रुपन्देही । रुपन्देहीको तिलोत्तमा नगरपालिकाले सामुदायिक विद्यालयको पूर्वाधार सुधारमा जोड दिएको छ । 

निजी विद्यालयमा विद्यार्थी जानेक्रम बढेपछि तिलोत्तमा नगरपालिकाले सामुदायिक विद्यालयको भौतिक सुधार र साज–सज्जामा जोड दिएको हो । नगरभित्रका ४४ वटै सामुयिक विद्यालयमा एउटै रङ लगाउने निर्णय गरेको नगरपालिकाले आवश्यक कक्षाकोठा बनाउने, विद्यार्थीलाई दिवा खाजाको व्यवस्था गर्ने र सामुदायिक विद्यालयमा भर्नाका लागि अभिभावकलाई प्रोत्साहित गर्ने नीति लिएको हो । नगरपालिकाले तीन वर्षमा नगरभित्रका सबै सामुदायिक विद्यलयलाई देशमै नमुना बनाउने दावी पनि गरेको छ ।
एउटा विद्यालयलाई रंगरोगनका लागि ७५ हजारदेखि ७ लाख रुपैयाँसम्म बजेट छुट्ट्याएको छ । यस्तै, आवश्य फर्निचर, शौचालय, खेलमैदान लगायतका भौतिक पूर्वधारका लागि नगरपालिकाले १ करोड बजेट छुट्ट्याइएको छ । नगरभित्रका २४ आधारभूत र २० माध्ययामिक विद्यालयमा १२ हजार १ सय ५४ विद्यार्थी अध्ययनरत् छन् ।

 