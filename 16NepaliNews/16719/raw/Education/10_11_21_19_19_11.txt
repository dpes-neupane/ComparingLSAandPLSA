ललितपुर– डि.ए.भी. कलेजको आयोजनामा १ दिने वृहत विज्ञान प्रदर्शनी सफलतापूर्वक सम्पन्न भएको छ । एसईई सम्पन्न गरेका १० हजारभन्दा बढि विद्यार्थीहरुको उत्साहपूर्वक सहभागिता रहेको सो कार्यक्रम डि.ए.भी. कलेजका अध्यक्ष अनिल केडियाले उद्घाटन गरे ।डि.ए.भी. कलेजको विज्ञान तथा प्रविधि क्लबको अग्रसरतामा सम्पन्न उक्त प्रदर्शनी डि.ए.भी. कलेजका विज्ञान संकायका विद्यार्थीहरुद्वारा निर्मित विभिन्न स्मार्ट होम, ड्रोन, ग्लाइडर साथै कृषि सँग सम्बन्धित विभिन्न बहुउपयोगी उपकरणहरुको प्रदर्शनी गरिएको थियो ।मौसम प्रतिकुलताका बाबजुत पनि विज्ञान तथा प्रविधिसँग अभिरुची राख्ने विद्यार्थीहरु तथा अभिभावकहरुको हर्षोल्लासमय उपस्थिती रहेको प्रदर्शनी स्थलमा १८ वटा  विज्ञान तथा प्रविधिसँग सम्बन्धित स्टलहरु र फुड स्टल रहेका थिए ।सो प्रदर्शनी विहान ८ बजेदेखि बेलुका ५ बजेसम्म चलेको थियो । आशा गरेको भन्दा अत्यन्तै धेरै उपस्थिति देखेर डि.ए.भी. कलेजका एकेडेमिक डाइरेक्टर सुमन बस्नेतले आगामी वर्षहरुमा अझ नयाँ उपकरणहरुको थप प्रदर्शनी र विद्यार्थीको सृजनशिलतालाई अझै प्रोत्साहन गर्ने कुरा जानकारी गराए ।  