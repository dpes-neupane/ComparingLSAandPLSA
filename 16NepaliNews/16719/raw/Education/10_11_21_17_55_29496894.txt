

 
गोरखा । माध्यमिक शिक्षा परीक्षा (एसईई) दिएर फर्केका एक विद्यार्थी त्रिशूली नदीमा बेपत्ता भएका छन् । 
गोरखाका १७ वर्षीय कमलबहादुर चेपाङ सोमबार एसईई परीक्षा दिएर नदीमा पौडी खेल्न गएका थिए । गोरखाको गण्डकी गाउँपालिका ६ को भद्रकाली माध्यमिक विद्यालयबाट एसईई परीक्षामा सहभागी भएका उनी त्रिशूली नदीमा डुबेर बेपत्ता भएको प्रहरीले जनाएको छ ।
स्थानीयका अनुसार परीक्षाकेन्द्र गण्डकी गाउँपालिका ७ घ्याल्चोकको ज्ञानमार्ग माविबाट एसईईको परीक्षा दिएको चेपाङ अनिवार्य नेपाली विषयको परीक्षापछि साथीसँग किनमेलका लागि हिडेका थिए ।
बजार हिडेका उनी फर्केनन् । नदिमा बेपत्ता भएका चेपाङको खोजि प्रहरी , आफन्त लगायतले गरिरहेको प्रहरीले जनाएको छ ।

 