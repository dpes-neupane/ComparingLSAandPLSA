

 
ओखलढुंगा । शिक्षा विज्ञान प्रविधि तथा जनसंख्या मन्त्री गिरिराजमणि पोखरेलले नेपालको शिक्षा प्रणलीलीलाई सरकारले सुदृढ गरेर अगाडी बढ्ने रणनीति लिएको बताउनु भएको छ । युनाईटेड मिसन टु नेपालले ओखलढुंगामा सञ्चालन गरेको प्रबिणता प्रमाणपत्र तहको नर्सिङ कक्षाको अवलोकन गर्दै मन्त्री पोखरेलले व्यवहारिक तथा प्रविधि मैत्री शिक्षा प्रणालीलाई अंगाल्न खोज्दा सरकारले धेरै जटिलताहरु बेहोर्नु परेको भएपनि बताउनुभएको हो ।  

बिद्यालयमा घोकन्ते शिक्षा हाबी भएकाले अबको शिक्षा प्राबिधिक धारको हुनुपर्ने र सरकारले त्यसतर्फ ध्यान दिइरहेको छ,उहाँले भन्नुभयो । घोकन्ते शिक्षाले शिक्षा क्षेत्रको विकास हुन नसकेको भन्दै अबको शिक्षा प्राबिधिक धार हुन आवश्यक रहेको उहाँको धारणा रहेको थियो । 
ब्यवहारिक तथा प्रविधिमैत्री शिक्षालाई जोड दिने क्रममा सरकार धेरै किसिमका जटिलताहरु सिजर्ना भएकाले भन्दै उहाँले यस्ता किसिमका जटिलताहरुलाई समाधान गर्दै शैक्षिक गुणस्तरलाई समृढ गर्ने पक्षमा सरकार रहेको बताउनु भएको छ । उहाँले स्थानीय सरकारलाई शिक्षक भर्ना गर्दा गुणात्मक शिक्षामा ध्यान दिन समेत अनुरोध समेत गर्नुभयो । 

 