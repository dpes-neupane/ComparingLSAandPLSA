

 
दान बहादुर बुढा
मुगु,१२ पुष । मुगुको नमुना आधारभुत विद्यालयकाे भवन समयमा नै निर्माण नहुँदा बालबालिकाहरु खुला आकास मुनी पढ्न बाध्य छन् । छायाँनाथ रारा नगरपालिका वडा नम्बर १३ लापुमा रहेको यो विद्यायलमा दलित समुदायका बालबालिकाहरु अध्ययनरत छन् ।  

विद्यालय स्थापनका लागि जिल्ला शिक्षा कार्यलय मुगुले १५ लाख भन्दा बढी दिएको रकम सकिसकेको छ तर विद्यालय भवन भने सम्पन्न भएको छैन । भवनको छाना आधा भागमा मात्र जस्तापाता राखिएको छ । झ्याल र ढोका लगायत अन्य काम रोकिएको छ । निर्माण कार्य अगाडि बढाउनको लागि बजेट नभएको बताइएका छ । विद्यालय नबनेपछि लापु गाँउको २४ घर परिवारका पूरै दलित बालबालिकाहरु खुला आकास मुनी पढ्दै आएका हुन् । 

नमुना आधार भुत विद्यालयमा कक्षा १ देखि ३ सम्म २७ जना बालबालिका अध्यान गरिरहेका छन् । बालबालिकाहरु थुरथुर काम्दै चौरमा बसेर पढ्छन् । हिउँ र पानि पर्ने समयमा विद्यालय आइ पढ्ने वातवरण नभएकाेले घरैमा बस्ने गरेको कक्षा तीनमा अध्ययनरत भक्त विकले बताए । विद्यालयमा खानेपानी र शौचालय पनि नभएको अविभावकहरु बताउँछन् । बालबालिकाहरु चौरमा माटो खेलेर धुलाम्मे भएर घर फर्किने गरेको अभिभावक सम्झना बिकले बताइन् । 

विद्यायल चाँडै निर्माण गर्नका लागि प्रधानाध्यपकले पनि प्रयास गरेको भएपनि सम्भव नभएको जनाइएको छ । विद्यालय निर्माण गर्न ल्याएको सामान स्थानीयबासीको घर-घरमा छ । उनीहरु काम गर्ने ज्याला दिनको २ हजारको दरले खोज्ने गरेको तर विद्यायलयले त्यती दिन नसकेपछि विद्यार्थीहरुलाई २ वर्षदेखि चौरको भुईमा राखेर पढाउन बाध्य भएको प्रधानाध्यापक कैलास बढुवालले बताए । 

अब भने विद्यालय भवन निमार्ण लगायत अन्य भौतिक पूर्वधार विकासको लागि बजेटको व्यवस्था गर्ने स्थानीय सरकार छायाँनाथ रारा नगर पालिकाका नगर प्रमुख हरीजङ शाहीले बताएका छन् । 


 
 