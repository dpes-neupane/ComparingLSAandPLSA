

 
एक नम्बर प्रदेशस्तरीय वक्तृत्वकला प्रतियोगितामा संखुवासभाकी सम्झना घिमिरे प्रथम भएकी छिन ।
विराटनगरमा आयोजना गरिएको समृद्ध नेपाल र सुखी नेपाली अभियानमा युवाको भूमिका विषयक एक नम्बर प्रदेश स्तरीय वक्तृत्वकला प्रतियोगितामा एक नम्बर प्रदेशका १४ जिल्लाबाट १४ जना युवायुवतीहरुले भाग लिएका थिए । सो प्रतियोगितामा संखुवासभाकी घिमिरेले प्रथम हुदै १५ हजार नगद र प्रमाणपत्र प्राप्त गरेकी छिन् । 
उदयपुरकी किंजल खत्रीले दोश्रो भएर १० हजार नगद र मोरङका छविलाल भण्डारी तेश्रो हुदै ७ हजार नगद र प्रमाणपत्र प्राप्त गरेका छन् । यसैगरी खोटाङका विजय पाण्डेले ५ हजार नगद सहित सान्त्वना पुरस्कार प्राप्त गरेका छन् । उनीहरुलाई एक नम्बर प्रदेशका सामाजिक विकास मंत्री जीवन घिमिरेले नगद पुरस्कार र प्रमाणपत्र वितरण गर्नुभयो । राष्ट्रिय युवा परिषदले आयोजना गरेको सो प्रदेशस्तरका विजयी पहिलो, दोश्रो र तेश्रोले अषाढ २६ गते राजधानीमा हुने सोही विषयको राष्ट्रियस्तरको वक्तृत्वकला प्रतियोगितामा भाग लिने बताइएको छ ।

 