


काठमाडौँ। राष्ट्रिय प्रहरी प्रशिक्षण प्रतिष्ठान महाराजगञ्जको आयोजनामा सञ्चालित सीपमूलक सामूहिक उद्धार तालीम सम्पन्न भएको छ । 
तालीम व्यवस्थापन महाशाखा सामाखुशीमा सञ्चालित तालिमका प्रशिक्षार्थीलाई प्रमाणपत्र वितरण गर्दै महाशाखाका प्रमुख नारायणसिंह खड्काले प्रशिक्षण आफँैमा साध्य नभई साधन मात्र भएकाले प्रशिक्षणको समयमा दिइएका ज्ञान सीप कार्यक्षेत्रमा सहयोगी हुने बताउनुभयो ।
उहाँले प्रशिक्षणमा हासिल गरेका कुरालाई व्यवहारमा लागू गर्न सबैलाई आग्रहसमेत गर्नुभयो । माघ २ गतेदेखि सञ्चालित एकहप्ते तालिममा ३० जना प्रशिक्षार्थीको सहभागिता रहेको थियो ।

 