

 
बर्दिया। बिहीबारदेखि सञ्चालन गर्ने भनिएको कक्षा ८ को परीक्षा पश्नपत्र चोरी भएपछि स्थगित भएको छ । बाँसगढी नगरपालिकाको लालिगुँरास माध्यामिक विद्यालय माछागढको कार्यालयमा राखिएका प्रश्नपत्र चोरी भएपछि परीक्षा स्थगित गर्नु परेको विद्यालय निरीक्षक रविलाल निगारले जानकारी दिए । 
लालिगुँरास माध्यामिक विद्यालयको कार्यालयमा राखिएका कक्षा ८ का ९ वटै विषयका प्रश्नपत्र बुधवार राति विद्यार्थीले कोठाको ताला फोरेर चोरी गरेको प्रहरीले जनाएको छ । प्रश्नपत्र चोरेको आशंकामा कक्षा ८ का चार जना र कक्षा ९ का एकजना गरी ५ जनालाई प्रहरीले पक्राउ गरी अनुसन्धान गरीरहेको डिएसपी युवराज खडकाले बताए।
सबै विषयका दुईचार वटा प्रश्नपत्र चोरी भएपछी बाँसगढी नगरपालिकाका सम्पूर्ण विद्यालयमा कक्षा ८ को परीक्षा स्थगित भएको विद्यालय निरीक्षक निगारले बताए ।

 