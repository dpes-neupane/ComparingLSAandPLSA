

 
गोविन्द कुवँर
काठमाडौं । उपत्यकामा घुम्ती विद्यालय सञ्चालनमा आएको छ । धेरैलाई जानकारी नहुन सक्छ, गरीव, दलित तथा जेहेन्दार विद्यार्थीका लागि घुम्ती विद्यालय उपयोगी बन्दै गएको छ । ३० देखि ३५ जना विद्यार्थीसम्मले यो घुम्ती विद्यालयको लाभ उठाएका छन् ।  
एउटा गैरसरकारी संस्थाको सक्रियतामा घुम्ति विद्यालय सञ्चालनमा आएको हो । आर्थिक अवस्थामा कमजोर र मजदुराका बालबालिकालाई शिक्षा दिइने गरिएको छ । हरेक दिन चावहिल चोक, बौद्ध हुँदै जोरपाटी सम्म बालबालिका बटुल्दै जोरपाटीमा अध्ययन गराउँने गरिएको छ । 

यस्तै जोरपाटी हँुदै थलिमा रहेका गलैंचा, कागज कारखानामा काम गर्ने मजदुरका बालबालिकालाई थलिको पिपलबोटमा २ घण्टा अध्ययन गराउँने गरिएको छ । 
घुम्ती विद्यालयमा अध्ययन गर्न पाउँदा साना बालबालिका खुशी देखिन्छन् । आमाबुबा काममा जाने भएकाले भाई बहिनीको हेरविचार गर्नुपर्ने कारणले विद्यालयको मुख देख्न नपाएको बालबालिका बताउँछन् । अध्ययन गर्न आउँने विद्यार्थीको सरसफाइमा पनि उत्तिकै ध्यान दिने गरिएको छ । 
सरकारले शिक्षा क्षेत्रका लागि अर्वै लगानी गरेपनि अझै धेरै विद्यार्थी शिक्षाबाट बाहिर रहेका छन् । काठमाडाै उपत्यकामा बढि जसो बाहिरबाट मजदुरी गर्न आएका मजदुरका बालबालिकाले पढ्न लेख्न पाएका छैनन् । उनीहरुको पनि पढ्न पाउने अधिकार सुनिश्चित गरिएको अभियानमा संलग्नहरु बताउँछन् । 

यो अभियानलाई प्रभावकारी बनाउन आवश्यक छ । शिक्षा पाउन नसक्ने साना बालबालिकाका लागि कुनै एक सामाजिक संस्थाको सक्रियता मात्र पर्याप्त हुँदैन । त्यसका लागि सरकारले चासो दिन आवश्यक छ । 

 