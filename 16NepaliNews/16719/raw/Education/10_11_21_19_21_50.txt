अमेरिकाको भ्रमणमा रहेकी लोकप्रिय लोक गायिका तथा राष्ट्रसभा सदस्य सांसद कोमल ओलीले अमेरिकामा जन्मेका बालबालिकलाई आफ्नो बाल गीत सुनाएकी छिन् । अमेरिकाको भर्जिनिया राज्यको सेन्टरभिलस्थित नेपाली पाठशाला सेन्टरभिलले ओलीलाई निमन्त्रणा गरेको थियो । त्यहाँ अमेरिका जन्मेका दोश्रो पुस्ताले भव्य स्वागत गरेको थियो । नेपाली पाठशाला अफ भर्जिनियाकी सञ्चालक विना खड्का लामा, पाठशालाका प्रधानाचार्य विष्णु खरेल, सञ्चालक चन्द्र लामालगायत अभिभावकहरुले ओलीलाई अमेरिका आउन निम्तो गरेका थिए । विद्यार्थीहरुसँगको भेटमा ओलीले नेपालको शिक्षा पद्धतिको चर्चा गर्दै गृहकार्य नगरे विद्यालय जान विद्यार्थी नमान्ने कुराको चर्चा गरिन् ।ओलीले ‘नेपालमा धेरै किताव बोक्नुपर्छ भन्दै यहाँ पनि तपाईंहरुले निकै किताव बोक्नुपर्छ हो ?,’ भन्ने प्रश्न राख्दा ‘हो’ भनि एकै स्वरमा जवाफ फर्काएका थिए । पाठशालाका प्रधानाचार्य विष्णु खरेलले अतिथिहरुलाई स्वागत गर्दै नेपालको पाठ्यक्रम अनुसार अध्यापन गराउने बताएका थिए । उक्त बिद्यालयमा करिव १ सय ५० विधार्थीहरु हाल रहेका छन् । ओलीले साना बालबालिकालाई ‘ठूलो भए पछि नेपाल फर्कनुपर्छ ल !’ भनेर आग्रह गर्दा सबैले एकै स्वरमा ‘हुन्छ’ भनेका थिए । ओलीले बालबालिकालाई आफ्ना बुवा हजुर आमालाई कसरी आदर र सत्कार गर्ने विषय पनि सिकाएकी थिइन् । अमेरिकाका लागि नेपाली राजदुत डा अर्जुन कार्की९विद्या वारिधि ०ले नेपाली भाषा पढ्न र लेख्न सिक्नु भएकोमा बिद्यार्थीहरुलाई सबैलाई धन्यवाद दिएका थिए । 