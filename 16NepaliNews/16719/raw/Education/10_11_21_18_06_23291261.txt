

 
काठमाडौं । नीजि क्षेत्रका बिद्यालयहरुले मनपर्दी शूल्क असुल्ने प्रवृत्ती प्रति उपराष्ट्रपति नन्दबहादुर पुनले चिन्ता व्यक्त गर्नुभएको छ । 
सम्पदा विद्यालयको प्रथम बार्षिकोत्सव समारोहमा बोल्दै उपराष्ट्रपति पुनले नीजि क्षेत्रका बिद्यालयमा शुल्क मंहगो भएकाले सवैको पहुचमा पुग्न नसकेको र झन शिक्षा क्षेत्रमा नै असमानता आउन थालेको बताउनु भएको हो । पछिल्लो समयमा सवैभन्दा सुरक्षित लगानीको क्षेत्र नै शिक्षालाई ठान्दा शिक्षा क्षेत्र नै एउटा व्यापार गर्ने स्थान बनेको उहाले दावी गर्नुभयो ।
असमान शिक्षाले समान अवसर दिन नसक्ने भन्दै शिक्षा क्षेत्रमा बढ्दै गएको व्यापारीक सोचाईलाई नियन्त्रण गर्न आवश्यक रहेको बताउनुभयो । उपराष्ट्रपति पुनले कतिपय स्थानमा नीजि शैक्षिक संस्थाहरु सन्चालन गर्दै आएका लगानीकर्ताहरुले नाफा आर्जन गर्नु नै मुख्य अर्जुनदृष्टि बनाउदै आएको देखिएको भन्दै त्यस्तो देश र जनताको लागि नै दुर्रभाग्य हुने बताउनुभयो।
गरिब र धनीबीच शिक्षा आर्जन गर्ने सवालमा असमानता रहेको भन्दै देश गणतन्त्रमा पुग्दा समेत शिक्षामा समानता ल्याउन नसक्नु सवैका लागि दुःखद बिषय रहेको बताउनुभयो ।
यसअघि शिक्षामा जेजस्तो समस्या झेल्नु परेपनि आउने नयाँ पूस्तामा असमान शिक्षाका कारण देखिने गरेको असमान व्यवहारको अन्त्य हुन आवश्यक रहेको बताउनुभयो ।
कार्यक्रममा सम्पदा विद्यालयकी अध्यक्ष एवम् प्रमुख प्राचार्य अनुका लिम्बुले प्रबिधिमा आएको बिकाससँगै आफनो बिद्यालयले पनि अत्याधुनिक प्रबिधि सहित बिद्यार्थीहरुलाई अध्यापन गराउन थालेको जानकारी दिनुभयो । उहाले देशका लागि जिम्मेवार नागरिक तयार पार्दै एउटा नैतिकवान विद्यार्थी उत्पादन गर्नु नै सम्पदा विद्यालय स्थापना गरेको भन्दै एक पटक आफनो बिद्यालयमा आएर अवलोकन गर्न समेत आग्रह गर्नुभयो ।

 