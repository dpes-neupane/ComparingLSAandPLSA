

 




म्याग्दी । रघुगङ्गा गाउँपालिका–३ मौवाफाँटस्थित ज्ञानोदय माध्यमिक विद्यालयमा सञ्चालित न्यून दृष्टियुक्त स्रोत कक्षाका विद्यार्थीलाई कम्प्युटर प्रदान गरिएको छ । 
‘बेल्जियमको डिसएबिलीटी इण्टरनेशनल सोलीडारिटी फाउण्डेशन’ले न्यून दृष्टियुक्त विद्यार्थीले प्रयोग गर्न मिल्ने चार थान कम्प्युटर सहयोग गरेको हो ।
अन्नपूर्ण गाउँपालिका–६ खिवाङ घर भई हाल पोखरा निवासी लक्ष्मी पुनले जिल्ला समन्वय समितिका प्रमुख देवेन्द्र केसी र रघुगङ्गा गाउँपालिकाका उपाध्यक्ष कमला तिलीजाको उपस्थितिमा विद्यालयका प्रधानाध्यापक निलकण्ठ सुवेदीलाई ती कम्प्युटर हस्तान्तरण गरेका हुन् । स्रोत कक्षामा हाल १२ न्यून दृष्टियुक्त बालबालिका अध्ययनरत छन् ।




 
 