

 
पाल्पा । जिल्लामा माध्यमिक शिक्षा परीक्षा (एसइई) दिनबाट ३४ परीक्षार्थी वञ्चित हुनुपरेको छ ।  
 यही चैत्र १० गतेदेखि शुरु हुन लागेकाे एसइई परीक्षाका लागि विद्यालयमा ७५ प्रतिशत हाजिरी नपुगेको र अन्य कारणले अयोग्य रहेकाे जनाउँदै उनीहरु परीक्षा दिनबाट वञ्चित हुनुपरेको हो । 
शिक्षा विकास तथा समन्वय एकाइ, पाल्पाका अनुसार यसपटकाे एसइईमा जिल्लाबाट ५ हजार ३८ परीक्षार्थी सहभागी हुनेछन् । नियमिततर्फ छात्र २ हजार ३७५, छात्रा २ हजार ५६१ गरी ४ हजार ९३६ जना तथा पूरक ग्रेड वृद्धितर्फका पुराना ३५, नयाँ ६७ गरी जम्मा ५ हजार ३८ परीर्थीले एसइई दिन लागेका हुन् ।
एसइईमा सहभागी हुने यहाँ विद्यालय १३२ रहेका छन्, जसअन्तर्गत सामुदायिक १११, संस्थागत २० र खुला विद्यालय १ रहेकाे जनाइएकाे छ । 

 