

 
पाल्पा । नेपालकाे शिक्षा प्रणालीमा अामूल परिवर्तन ल्याउने दिशामा सरकार रहेकाे शिक्षा, विज्ञान तथा प्रविधिमन्त्री गिरिराजमणि पोखरेलले बताउनुभएकाे छ । 
उहाँले २०४६/४७ को जनआन्दोलनपछि शिक्षा प्रणालीमा व्यापारीकरण फस्टाएकाे बताउँदै यसको सुधारका लागि उच्चस्तरीय शिक्षा आयोग गठन गर्न लागिएकाे जानकारी गराउनुभयाे ।

नेपाल पत्रकार महासङ्घ प्यूठान जिल्ला शाखाकाे पत्रकार भेटघाट कार्यक्रममा मंगलबार सम्बाे‍धन गर्दै उहाँले शिक्षामा माैलाएकाे व्यापारीकरण अब अन्त्य गरी समाजवादउन्मुख शिक्षा नीति निर्माणमा सरकार लागेकाे दाबी गर्नुभयाे ।
 शिक्षालाई श्रम, श्रमलाई सीप, सीपलाई उत्पादन र उत्पादनलाई समृद्धिसँग जोड्न लागि समाजवादी शिक्षा प्रणाली नै उपयुक्त हुने उहाँकाे भनाइ थियाे । 
अब नयाँ नीतिअनुसार ८ कक्षासम्मको परीक्षा स्थानीय तह, एसइई प्रदेश र १२ कक्षाको परीक्षा सङ्घीय सरकारले लिनेगरी व्यवस्था गर्न लागिएको पनि पोखरेलले जानकारी दिनुभयाे ।
उच्चस्तरीय शिक्षा आयोग प्रधानमन्त्रीकाे अध्यक्षतामा गठन हुनेछ । सरकारले यसकाे तयारी गरिरहेकाे र अागामी शैक्षिक वर्षबाट सुधारका काम सुरु हुने उहाँले बताउनुभयाे ।

 