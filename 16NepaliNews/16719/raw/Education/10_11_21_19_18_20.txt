काठमाडौ । काठमाडौमा प्लस टु पछि कुन विषय पढ्ने भनेर अन्योलता रहेका विद्यार्थीहरुलाई लक्षित गरि आयोजित करिअर फेस्ट २०१९ सम्पन्न भएको छ ।करिअर प्वाइन्ट इजुकेसन सर्भिस प्राइभेट लिमिटेडको आयोजनाको शुक्रबार राष्ट्रिय सभागृहमा उक्त कार्यक्रम भएको हो ।प्लस टु पढेर सकेका युवामा रहेको अन्योलता हटाउने उद्देश्यले करिअर फेस्ट २०१९ को आयोजना गरिएको करिअर प्वाइन्ट इजुकेसन सर्भिस प्राइभेट लिमिटेडका कार्याकारी निर्देशक बिशाल केसीले बताए ।कार्यक्रमका प्रमुख अतिथि पुर्वप्रधानमन्त्री एवं नेकपाका नेता झलनाथ खनाल रहेका थिए ।सो अवसरमा प्रमुख अतिथि खनालले अन्य देश जतिनै विकसित भएता पनि आफ्नो देश नेपाल नै सुन्दर रहेको उनले बताए । कार्यक्रमका नेकपाका नेता योगेश भट्टराई, राष्ट्रिय युवा परिषदका कार्यकारी उपाध्यक्ष माधव ढुंगेल, बिजनेस अक्सिजनका सिइओ सिद्धान्त राज पाण्डेलगायतले  पनि आफ्नो धारणा राखेका थिए ।  कार्यक्रममा १ हजार बढी युवाको उपस्थिति रहेको बताइएको छ ।