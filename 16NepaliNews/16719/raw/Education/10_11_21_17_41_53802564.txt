

 
काठमाडौं । सोमबार दिउँसो माध्यमिक तथा त्रि.वि.का सबै परीक्षा स्थगन गरेर आन्तरिक मूल्यांकनबाट नै नतिजा सार्वजनिक गर्ने भनेर भनेका स्वास्थ्य तथा जनसंख्या राज्यमन्त्री उमेश श्रेष्ठले बोली फेरेका छन् । 
कोरोना संक्रमण बढ्दै गएपछि यस्तो निर्णय गर्न लागिएको बताएका राज्यमन्त्री श्रेष्ठले केही घन्टामै सङ्क्रमण दर बढ्दै गएमा मात्र परीक्षा स्थगन हुने बताएका छन् ।
‘सङ्क्रमण बढ्दै छ । सङ्क्रमण दर बढ्दै गएमा मात्र परीक्षा स्थगन हुनेछ । यसबारेमा शिक्षा मन्त्रालयसँग छलफल हुनै बाँकी छ,’ उनले भने, ‘त्यसैले मन्त्रालय र सीसीएमसीसँग छलफल भएर त्यहाँबाट स्थगन गर्नु उचित हुने राय प्राप्त भएपछिमात्र मन्त्रिपरिषद्ले निर्णय गर्नेछ । सो नहुँदासम्म परीक्षा यथावत्  सञ्चालन हुन्छ ।’
मन्त्रालय र सीसीएमसीसँग छलफल भएर त्यहाँबाट स्थगन गर्नु उचित हुने राय प्राप्त भएपछिमात्र मन्त्रिपरिषद्ले निर्णय गर्ने पनि उनले बताए ।
यदि, मन्त्रिपरिषद्ले त्यस विषयमा निर्णय नगरे परीक्षा यथावत नै सञ्चालन हुने पनि उनले बताए ।
 

 