एक शिक्षक कुनै व्यक्तिको जीवनमा कति महत्वपूर्ण हुन्छन् भन्ने उदाहरण उडिरहेको विमानभित्र देख्न सकिन्छ । एक पाइलटले आफ्ना स्कूलका शिक्षकका लागि निकै भावुक तरिकाले सम्मान प्रकट गरेका छन् । आफ्नो छात्रको यस्तो सम्मान देखेर ती शिक्षक निकै भावुक भए कि उनले आफ्नो आँसु रोक्न सकेनन् । त्यहाँको दृश्य देखेर विमानभित्रका अन्य यात्रीको पनि आँखा रसाए ।पत्रकार एहतिशाम उल हकले उक्त घटनाको भिडियो ट्वीटरमा सेयर गर्दै लेखे, ‘टर्कीस् एयरलाइन्सका पाइलटले आफ्नो स्कूलका शिक्षकलाई धन्यवाद दिए जो उनको फ्लाइटमा बसेका थिए । हाम्रो जीवनलाई आकार दिने शिक्षकप्रति यो हृदयस्पर्शी र असली सम्मान हो । ’Turkish Airlines pilot thanks his school teacher who was on board the flight. Very moving and shows the ultimate respect to the educators who shape our lives. pic.twitter.com/loEvkLQh3m— Ihtisham ul Haq (@iihtishamm) November 28, 2018भिडियोमा देखिए अनुसार टर्कीस् एयरलाइन्सका पाइलटले फ्लाइटमा उनका स्कूलका शिक्षक पनि यात्रा गरिरहेका छन् भन्ने थाहा भएपछि उनले आफ्नो क्याबिनबाट आफ्ना गुरु फ्लाइटमा भएको घोषणा गर्छन् । घोषणाकै क्रममा चालक दलका अन्य सदस्यले ती शिक्षकलाई बुके दिएर सम्मान प्रकट गर्छन् । साथै, ती शिक्षकलाई अँगालो हालेर सत्कारसमेत गर्छन् ।यात्री भए भावुकःआफ्नो शिक्षकप्रति पाइलट र उनका चालक दलका सदस्यको सम्मान देखेर विमानमा बसिरहेका सबै यात्रीले ताजी बजाउँछन् । तीमध्ये कतिको आँखा रसाए पनि ।