

 
मनोज श्रीवास्तव
भाद्र २८, कपिलवस्तु । गुणस्तरिय शिक्षाका लागि समन्वय, सहकार्य र संवादको आवश्यकता रहेको कुरामा एक कार्यक्रमका सहभागिहरुले जोड दिएका छन् । शुद्धोधन गाउँपालिकामा सिमान्तकृत समुदायको गुणस्तरिय शिक्षामा पहुँच कार्यक्रमका सहभागिहरुले स्थानीय सरकारका जनप्रतिनिधि, अभिभावक, विद्यालय व्यवस्थापन समिति, समाजसेवी, विद्यालयका प्रधानाध्यापक, शिक्षक विचमा समन्वय, सहकार्य र निरन्तर संवादले मात्र सामुदायिक विद्यालयबाट गुणस्तरिय शिक्षा प्रदान गर्न सकिने कुरामा जोड दिएका हुन् ।  

अन्तरकृर्या कार्यक्रममा बोल्दै गाउँपालिका अध्यक्ष निशार अहमद खाँले गुणस्तरिय शिक्षाका लागि सबै पक्षसंग सहकार्य गरेर अगाडि बढ्ने बताए । पालिकाले शिक्षाका लागि आवश्यकता अनुसार बजेट बिनियोजन गरेको जानकारी दिदै, अति सिमान्तकृत समुदाय नेटुवा समुदायका बालबालिकाहरुलाई शिक्षासंग जोड्नका लागि नेटुवा समुदायका बालबालिकाहरुलाई झोला, खाजा, , पुस्तक लगायतका सामाग्रीहरु उपलब्ध गराएको बताए । त्यस्तै वार्ड नं. १ वडा अध्यक्ष तिलक राम यादवले आफूले पनि सामुदायिक शिक्षालाई सुधार गर्नका लागि संस्थागत विद्यालयमा अध्ययन गरिरहेको छोरालाई सामुदायिक विद्यालयमा भर्ना गरेको बताए । 
उनले शिक्षक र सम्पुर्ण सरकारी कर्मचारीहरुले पनि आ–आफ्ना छोराछोरीलाई सरकारी विद्यालयमा भर्ना गर्नु पर्ने बताए । यस्तै वार्ड २ का वडा अध्यक्ष मनोज कुमार यादवले शिक्षकहरुले अभिभावकसंग अन्तरकृया गर्नु पर्ने धारणा राख्दै, विद्यार्थीहरु विद्यालयमा नियमितताको लागि हरेक दिन कुन विद्यार्थी विद्यालयमा आयो अथवा आएन सोको ट्रेयाक गरी अभिभावकलाई तत्काल विद्यालयबाट फोन मार्फत जानकारी गराउनु पर्ने बताए । त्यसका लागि हरेक वडाले विद्यार्थीहरुलाई बजेट उपलब्ध गराउने बताए । 
यसै गरी कार्यक्रम बोल्दै नागरिक सहकार्य मञ्चका संयोजक अजिजुर रहेमानले गुणस्तरिय शिक्षको लागि सबै पक्षसंग संवाद गर्न र पालिकाले कम्तिमा पनि शिक्षा क्षेत्रको लागि २५ प्रतिशत बजेट छुट्टाउन माग गरे । उनले सामुदायिक विद्यालयको गुणस्तर खस्कदा आर्थिक रुपमा समृद्धहरुका बालबालिकाहरु संस्थागत विद्यालयहरुमा अध्ययन गराए पनि आर्थिक रुपमा सिमान्तकृत समुदायका बाल बालिकाहरुलाई सामुदायिक विद्यालयहरुमा गुणस्तरिय शिक्षा नहुँदा झन सिमान्तकरण पर्दै गएको बताए ।
प्रधानाध्यापक अरविन्द कुमार श्रीवास्तवले विगतको भन्दा हाल सामुदायिक शिक्षा अत्यान्तै खस्केकोले यस्का लागि आरोप प्रत्यारोप भन्दा पनि सबै पक्षले आफ्ना गल्तिलाई महसुस गरी सुधार गर्दै लैजानु पर्ने बताए । श्री राष्ट्रिय निमाविकी शिक्षिका सरोज जैयसवालले वार्ड अध्यक्षले सबै विद्यालयहरुलाई समान व्यवहार नगरेको, विद्यालयमा छलफलको लागि बोलाउदा नआएको, विद्यालयमा आउने बाटो खराब भएको, कम्प्युटर विषय भएता पनि कम्प्युटर नभएको, विज्ञानको लागि प्रयोगशाला नभएको बताउनु भयो । 
यस्तै श्री नन्दनगर माविका प्रधानाध्यापक विजय कुमार शुक्लाले १ सय ५ जना बालबालिकाहरु एउटै कक्षामा राखेर पढाउन बाध्य भएको बताउनु भयो। उहाँले अभिभावकमा जिम्मेवारी कम भएकोल सामुदायिक विद्यालयको शैक्षिक गुणस्तर खस्केको बताउदै अव अभिभावक, विद्यार्थी र शिक्षकबीचमा सहकार्य बढाउन पालिका र सरोकारवाला ध्यान दिनु पर्ने बताउनु भयो । यसै गरी सत कुमारी शेरचन निमावी दोहोनीमा अध्ययन गरिरहेकी छात्रा वविता कुमारी धोवीले आफ्नो विद्यालयमा शिक्षकको अभाव हुँदा एउटा घन्टी पढेर दुई वटा घन्टी खाली बस्नु परेको गुनासो गरिन् । 
उनले विद्यालय सफा शौचालय नहुँदा छात्राहरुले ठूलो समस्या बेह्रोनु परेको बताउँदै तत्तकाल विद्यालयमा शिक्षकको व्यवस्थापन, सरसफाईको व्यवस्था मिलाईदिन आग्रह गरिन । यस्तै अभिभावक अब्बु कलामले शिक्षक, राजनैतिक दलहरुले सामुदायिक विद्यालयहरुलाई राजनैतिक गर्ने थलो मात्र बनाएर गरीबका छोरो छोरीमाथि घात गरेको आरोप लगाए । उनले आज मजदुरी गरेर दिनको ३ सय मात्र आम्दानी गर्ने मजदुरहरु पनि बालिबालिहरुलाई निजी विद्यालयहरुलाई पढाउन सपना देख्न बाध्य भएको बताए । 
स्थानीय युवा पृथ्वी चौधरीले स्थानीय सरकारले अभिभावकलाई जागरुक बनाउन स्थानीय सरकारले नीति कार्यक्रम बनाएर अगाडि बढ्नु पर्ने बताए । त्यस्तै पालिकाका प्रमुख प्रशासकिय अधिकृत प्रेम पोख्रेलले पालिकाले ५१ जना बाल विकास सहजकर्तालाई तलव कम भएको हुँदा केही रकम थप गरेर दिने व्यवस्था मिलाएको जानकारी दिदै, स्थानीय सरकारबाट विद्यालयहरुलाई आवश्यकता अनुसार १ लाख देखि ५ लाख सम्म अनुदान दिइएको बताए । विभिन्न विद्यालयका प्रधानाध्यपक, शिक्षक, अभिभावक र समाजिक अगुवाहरुले समाजले सरकारी स्कुललाई हेर्ने दृष्टिकोण नै फरक भइसकेको गुणस्तरियता सुधार गर्नका लागि सबै पक्ष लाग्नु पर्ने धारणा राखेका थिए ।
कार्यक्रमको अन्त्यमा विद्यालयको गुणस्तरियता सुधारका लागि स्थानीय सरकार, विद्यालय, अभिभावक, शिक्षक राजनैतिक दल लगायतका सम्बद्ध निकायहरुले संयुतm रुपमा पहल गर्ने र विद्यालयको वातावरण शैक्षणिक क्रियाकलाप प्रभावकारी रुपमा संचालन गर्ने प्रतिबद्धता जनाएका थिए ।

 