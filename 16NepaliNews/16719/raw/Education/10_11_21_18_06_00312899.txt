

 
काठमाडौं। सरकारले सबै बालबलिकालाई विद्यालय पठाउने अभियान सञ्चालन गरेपनि विद्यालय पुनर्निर्माणको भने निकै सुस्त छ । पुनर्निर्माण नसकिदा भर्ना भएका विद्यार्थी कहाँ बढ्ने भन्ने पिरलोमा छन् । 

शिक्ष पत्रकार सञ्जालद्वारा आयोजित कार्यक्रममा २०७२ साल वैशाख १२ को भूकम्पबाट पूर्ण क्षति भएका करिब ९ हजार ३ सय ५३ मध्ये एकतिहाई अर्थात २५ सय ६१ विद्यालय मात्रै पुनर्निर्माण भएको अवगत गराइएको हो । भूकम्पले क्षति पु¥याएका सबै विद्यालय तीन वर्षभित्र पुनर्निर्माण सक्ने शिक्षा मन्त्रालयको प्रतिवद्धता अधुरै रहने भएको हो ।
विज्ञान प्रविधि तथा शिक्षा मन्त्रलयका सहसचिव वैकुण्ठ अर्यालले स्थानीय तह र जिल्ला शिक्षा कार्यालयबीचको सहकार्यको अभावमा विद्यालय पुर्ननिर्माणले आशातित गति लिन नसकेको बताउनुभयो ।
अनुगमन निकायको उदासिनता र उपयुक्त जग्गा अभावले विद्यालय पुनर्निर्माणमा बिलम्ब भएको मन्त्रालयको दावी छ ।

 