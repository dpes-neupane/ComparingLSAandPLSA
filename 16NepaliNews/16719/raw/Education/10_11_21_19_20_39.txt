भर्खरै सेकेन्डरी एजुकेसन इक्जामिनेसन (एसईई) परिक्षा सम्पन्न भएको छ । एसईईपछि अढाई महिना बिदा हुन्छ । धेरै विद्यार्थीको मनमा लाग्ने स्वाभाविक प्रश्न के हो भने परीक्षा पछाडिको खाली समयमा के गर्ने ?अहिले नेपालमा एसईई पछिको खाली समयको सदुपयोग होस् भनेर विभिन्न शैक्षिक संस्थाहरुले ब्रिजकोर्स सञ्चालन गर्ने गरेका छन् । कति विद्यार्थी यो खाली समयको सदुपयोग गर्न विभिन्न कोर्सहरु गर्ने गर्छन् भने कतिले यतिकै समय बिताइरहेका हुन्छन् । यस्तो खालि समयको सदुपयोग गर्न विद्यार्थीहरुलाई प्रेरित गर्दै विभिन्न शैक्षिक संस्थाहरुले आकर्षक अफरहरु पनि सार्वजनिक गर्ने गरेका छन् ।टिन एजर्स विद्यार्थीहरुमा के गर्ने कसो गर्ने भन्ने बारे निर्णय क्षमतामा विकास भइसकेको हुँदैन । यस्तो अवस्थामा साथीभाइ अथवा अरूको लहैलहैमा लागेर कतिले गलत बाटो पनि रोज्न सक्छन् । यो उमेरमा गलत बाटोमा लाग्ने सम्भावना ज्यादा हुने भएकाले उनीहरुलाई सही मार्गनिर्देशको खाँचो अनिवार्य हुन्छ ।विद्यार्थीलाई सिर्जनशीलतामा लगाउन र भविष्य निर्धारण गर्न सही परामर्श जरुरी हुन्छ । सही मार्गनिर्देशनको अभावमा धेरैले करियर एक्सिडेन्टको सामना गर्नुपरेको यथार्थ छ । विद्यार्थीलाई सही मार्ग देखाउनकै लागि भनेर खुलेका विभिन्न शैक्षिक संस्थाहरुमार्फत परामर्शका साथै अध्ययनमा मद्दत लिन सकिन्छ ।नेपालमा २८ वर्षदेखि शिक्षा क्षेत्रमा योगदान गर्दै आएको अल्फा बिटा ब्रिजकोर्स सञ्चालन गर्ने पहिलो शैक्षिक संस्था हो । खाली समयको सदुपयोगका लागि मात्र सञ्चालनमा आएको ब्रिजकोर्सलाई अल्फाबिटाले करियर काउन्सिलिङका रूपमा विकास गरेको छ ।ब्रिजकोर्सकक्षा १० र त्यसपछिको कक्षासँग जोडिनलाई सहयोग गर्ने माध्यम हो ब्रिजकोर्स । ब्रिजकोर्स कहाँ पढ्ने, कुन विषय लिने, आफ्नो रुचि केमा छ, भोलिको योजना के छ लगायका पक्षमा सही परामर्शसँगै अध्यापन गराइने माध्यम हो ।सामान्यतया विज्ञान विषय अध्ययन गर्नेहरुले मात्र ब्रिजकोर्स गर्ने परिपाटी रहे पनि यसको धारणामा परिवर्तन आएको छ । हाल विद्यार्थीहरु व्यवस्थापन, मेडिकल, नर्सिङ, इन्जिनियरिङ जस्ता विषय अध्ययन गर्नका लागि ब्रिजकोर्स गर्ने गरेका छन् ।कलेज भर्नाका लागि लिइने प्रवेश परीक्षाको तयारी कसरी गर्ने, ती कलेजको व्यवस्थापन कस्तो छ । फरक–फरक स्थानबाट आउने साथीहरूसँग कसरी घुलमिल हुनेदेखि अध्ययन गर्न चाहेको कलेजको वातावरणलगायतका बारेमा ब्रिजकोर्समै पूर्वजानकारी पाउन सकिन्छ । साथै विद्यार्थीको कलेज यात्रालाई सहज बनाउनेदेखि उनीहरूको सीप विकासमा पनि ब्रिजकोर्सले मद्दत गर्ने अल्फाबिटाका सिनियर म्यानेजर सौरभ श्रेष्ठ बताउँछन् ।कतिपयले सही विषयको छनौट गर्न नसक्दा भविष्य नै अन्यौल बनेको र विषय नै परिवर्तन गर्नुपरेका उदाहरण हाम्रो समाजमा प्रशस्त छन् ।  ११ कक्षा अध्ययनको समयलाई भविष्यको आकार कोर्ने समयका रूपमा पनि लिने भएकाले सही विषयको छनौट नै भविष्यको आधार बन्न सक्ने श्रेष्ठ बताउँछन् ।कक्षा १० सम्मको अध्ययनलाई सामान्य अध्ययन मानिए पनि त्यसपछिको अध्ययनलाई विशिष्ट श्रेणीमा राखिएको छ । यसैले पनि ११ कक्षामा के पढ्ने कहाँ पढ्ने भन्ने निर्णय नै भविष्यको आधार बन्नेछ । यसका लागि सही परामर्शको जरुरत पर्छ ।ब्रिजकोर्सको समय मात्र १० हप्ताको हुन्छ । यो छोटो समयमा विद्यार्थीले आफ्नो निर्णय क्षमता नै परिवर्तन गर्न सक्ने गरी ब्रिजकोर्स उपयोगी सावित हुन्छ । विशेषगरी एड्भान्स कलेजको प्रवेश परीक्षालाई यो कार्सले अझ बढी सहज बनाइदिन्छ । त्यसैले पनि यसमा विद्यार्थीको आकर्षण बढ्दै गइरहेको छ ।अल्फाबिटाले ब्रिजकोर्सलाई कलेजमा लिइने प्रवेश परीक्षालाई मात्र केन्द्रित नगराएर करियर काउन्सिलिङमा केन्द्रित गर्दै लगेको छ । यसले विद्यार्थीलाई आफ्नो भविष्य रोज्न मद्दत मिल्नेछ ।सचेत विद्यार्थी र अविभावकहाम्रो समाजको चेतना स्तर हेर्ने हो भने हिजो र आजमा धेरै नै परिवर्तन आएको छ । पहिले अविभावकले जहाँ लगेर भर्ना गरिदियो, जे पढ भन्यो त्यही पढ्थे छोराछोरी । तर अहिले उनीहरु आफ्नो रुचिअनुसारको विषय छनौट आफै गर्न सक्छन् । आफ्नो भविष्यका लागि सही गलत छुट्याउन अग्रसर हुन्छन् । अविभावकहरु पनि सन्तानको रुचि र विश्व परिवेशमा ध्यान दिन थालेको पाइन्छ ।अल्फाबिटाका सिनियर म्यानेजर सौरभ श्रेष्ठ भन्छन्, ‘१० कक्षासम्म अध्ययन गर्दा विद्यार्थीहरुले एउटा धार बनाइसकेका हुन्छन् । तर यो धारलाई पहिचान गर्नु प्रमुख चुनौती हो । एउटा विद्यार्थीको शैक्षिक भविष्य सफल हुनका लागि उसको रुचि, क्षमता, परिवारको आर्थिक अवस्था, सामाजिक अवस्था सबै कुराले प्रभाव पारेको हुन्छ । हाम्रो २८ वर्षको शैक्षिक अनुभवले के देखाएको छ भने विगतको दिनमा अभिवावकहरु मेरो छोरा छोरीले यो नै पढ्नपर्छ भनेर दबाब दिने गर्दथे । तर आजको दिनमा अभिवावकहरु यो अवस्थामा छैनन् । बालबालिकाको भविष्यप्रति उनीहरु निकै सजग छन् । यस विषयमा खुलेर कुरा गर्न चाहन्छन् । आज प्राविधिक शिक्षाका नयाँ नयाँ विषयहरुमा विद्यार्थीको रुचि पनि बढ्दै गइरहेको छ ।’विशेष गरेर विदेश पढ्न जाने विद्यार्थीको सङ्ख्या दिनानु दिन बढ्दै गइरहेको अवस्थामा नेपालमा पनि उपयुक्त शैक्षिक संस्थाहरु भएको र नेपालमै रुचि अनुसारको विषय अध्ययन गर्न सकिन्छ  भनेर स्वदेशको शिक्षामा प्रोत्साहन गर्न लागि परेको अल्फा बिटाले बताएको छ । राम्रो अध्ययनका लागि उपयुक्त गन्तव्य विदेश मात्र होइन, नेपाल पनि शिक्षाका लागि सही गन्तव्य बन्नेमा विद्यार्थी अनि अविभावकलाई परामर्श गर्दै आएको अल्फा बिटाका सिनियर म्यानेजर श्रेष्ठले बताए ।सेल्फ डिस्कभरलाई महत्वअल्फाबिटाले विद्यार्थीको सेल्फ डिस्कभरलाई महत्व दिएको बताएको छ । विद्यार्थीले आफ्नो क्षमता र रुचिलाई पहिचान गरी अगाडि बढ्नु जरुरी हुन्छ ।  त्यसैले यस्ता कुरालाई मनन गरी विद्यार्थीको सेल्फ डिस्कभरलाई प्राथमिकता दिएको अल्फाबिटाले बताएको छ ।चैत २४ गतेदेखि करिब २ हजार विद्यार्थीहरुलाई काउन्सिलिङ गर्ने तयारी अल्फाबिटाको छ । अल्फाबिटाले सबैभन्दा पहिले विद्यार्थीको आचरण परिक्षण गर्ने, त्यसपछि क्षमता र अन्य कुराहरुलाई ध्यान दिनेछ । करिब १० हप्ताको कोर्समा विद्यार्थीलाई विभिन्न समूहमा विभाजन गरेर अध्यापन गराउँदै आएको अल्फाबिटाले क्वालिटीमा कम्प्रोमाइज नगर्ने बताएको छ ।अल्फाबिटाले साइन्स, म्यानेजमेन्ट, नर्सिङ, ए लेभल जस्ता विषयहरुको लागि कोर्स तयार गरेका छ । अल्फाबिटाका सिनियर म्यानेजर श्रेष्ठले भने, ‘हामीले पढाइ मात्र नभई खेल, म्युजिक, अडियो, भिडियो, रोबर्ट जस्ता माध्यमबाट सिकाइ प्रक्रिया अघि बढाउनेछौँ । हामीले २ प्रकारले ब्रिजकोर्सको तयारी गरेका छौँ । विषयगत र वस्तुगत गरी २ प्रकारको छ । कलेज र सङ्कायअनुसार अध्यापन गराइने छ ।’अहिलेको समय ग्लोबल नेटवर्कको हो । विद्यार्थीलाई आफू कसरी सबल र सक्षम हुने भन्नेबारे अविभावक, साथीभाइ अनि शैक्षिक संस्थाहरुको भूमिका महत्वपूर्ण हुन सक्छ । त्यसैले पनि अल्फाबिटाले विश्व बजारसँग कसरी प्रतिस्पर्धामा जाने भनेर विद्यार्थीहरुलाई मार्गनिर्देश मात्रै होइन, गन्तव्यको खोजीमा पनि सहयोग गर्दै आइरहेको छ ।क्वालिटी बेसमा व्यावसायिक वातावरणअल्फाबिटाले क्वालिटीमा कम्प्रोमाइज नगर्ने बताएको छ । ब्रिजकोर्सका लागि न्यूनतम ९ हजारदेखि १० हजार रुपैयासम्म शुल्क तोकेको अल्फाबिटाले विद्यार्थीलाई उपयुक्त वातावरणमा आवश्यक परामर्शसँगै अध्यापन पनि गराउने छ ।‘हामीसँग विद्यार्थीले सजिलै सिक्न सक्ने वातावरण र उच्च व्यावसायिक शिक्षकहरु रहेका छन् । जसले गर्दा विद्यार्थीलाई थप ऊर्जा मिल्ने छ ।’ अल्फाबिटाका सिनियर म्यानेजर श्रेष्ठ भन्छन्, ‘हरेक विद्यार्थीको उत्कृष्ट कलेजमा पढ्ने सपना हुन्छ । त्यसका लागि हामीले विशेष कोर्सको तयारी गरेका छौँ । सँगसँगै कुनै विद्यार्थीले कुन विषयमा कति प्रगति गर्न सक्छ भनेर हामी करियर काउन्सिल गर्छौं ।’करियर काउन्सिलिङविद्यार्थीको करियर काउन्सिलिङ सबैभन्दा महत्त्वपूर्ण पक्ष हो । अल्फाबिटाले १० हप्ताको समयलाई करियर काउन्सिलिङमा केन्द्रित गाराउँदै विद्यार्थीलाई सही बाटोमा हिँड्न मद्दत गर्ने बताएको छ ।नेपालको युवा जनशक्ति विदेशिँदै गएको अवस्थामा अस्ट्रेलिया विद्यार्थीको मुख्य गन्तव्य बनेको छ । यस्तोमा विद्यार्थीको क्षमता बुझेर गन्तव्य अस्ट्रेलिया नभई नेपाल या भारत पनि हुन सक्नेबारे बुझाउँदै आएको श्रेष्ठ बताउँछन् ।शिक्षामा राज्यले ठूलो लगानी गरेको छ, त्यसैले नेपालमै उत्कृष्ट शैक्षिक संस्थाहरु रहेको र भविष्य यही बनाउन सकिनेबारे काउन्सिलिङ गर्ने गरेको अल्फा बिटा बताउँछ ।मुख्यतः एउटा विद्यार्थीले लिएको ज्ञानको १० वर्षपछिको बजार भविष्य के हो ? यो कुरामा ध्यान दिइरहेको श्रेष्ठ बताउँछन् । विद्यार्थीले लिएको ज्ञान, सीपले उच्च व्यावसायिक सफलता हात पार्न सकोस् भनेर विशेष कोर्स सञ्चालन गरेको उनी बताउँछन् ।विद्यार्थीहरुलाई पढाइमा मात्र होइन, अतिरिक्त क्रियाकलापमा पनि सहभागी गराई वृत्ति विकासमा सहयोगी बन्दै आएको छ अल्फाबिटा । ब्रिजकोर्सको अवधिमा विद्यार्थीहरुलाई खेल, म्युजिक (गायन, वाद्यवादन), टेक्निकल क्षेत्र (रोबोर्ट, इलेक्टिक सर्किट) लगायतका क्रियाकलापमा सहभागी गराउने गरेको श्रेष्ठले बताए ।धेरै विद्यार्थीहरु साइन्स नै पढ्ने भनेर आउने गरे पनि १० हप्ते अवधिमा आफ्नो क्षमता र रुचि पहिचान गर्न सक्छन् । आफ्नो क्षमता अनुसारको विषय छनोट आफै गर्न सक्छन् ।आफ्ना लागि निर्णय गर्न नसक्ने विद्यार्थीका लागि भने संस्थाले मार्गनिर्देशन गर्ने गरेको अल्फाबिटाका सिनियर म्यानेजर श्रेष्ठ बताउँछन् ।इन्डस्ट्री एक्सपर्टहरुबाट काउन्सिलिङअल्फाबिटाले ब्रिजकोर्सको अवधिमा विभिन्न क्षेत्रका एक्सपर्टहरुलाई ल्याएर विद्यार्थीहरुसँग अन्तर्क्रिया गराउने गरेको छ । यसबाट विद्यार्थीहरु आफ्नो रुचिअनुसारको विषय छनौट गर्न सक्षम मात्र होइन, क्षमता अभिवृद्धिमा पनि सहयोगी सावित भएको छ ।अल्फाबिटाले अनुभवी र दक्ष शिक्षकहरुबाट कक्षा सञ्चालन गर्ने र विद्यार्थीको रुचिअनुसार साइड भिजिट गराउने गरेको छ । उनीहरुले अध्ययन गर्न चाहेको कलेज वा संस्थाबारे जानकारी दिनुका साथै कलेजको वातावरण सम्बन्धमा पनि जानकारी दने गर्छ । उनीहरुलाई डेमो कक्षाहरुमा सामेल गराउने गरेको छ । यसले, विद्यार्थीलाई अध्ययन गर्न चाहेको कलेज र विषयबारे पूर्वजानकारी मिल्नेछ ।विद्यार्थीको प्लास टुदेखि माथिको (८–१०) वर्षको अध्ययनलाई सफल बनाउनका लागि ब्रिजकोर्स उपयोगी सावित भएको छ । ब्रिजकोर्सको मुख्य उद्देश्य भनेको नै विद्यार्थीको भविष्यमा हुन सक्ने करियर एक्सिडेन्टबाट बचाउनु हो । यस्ता कार्यको लागि विभिन्न शैक्षिक संस्थाहरु सक्रिय रूपमा लागेका पनि छन् । 