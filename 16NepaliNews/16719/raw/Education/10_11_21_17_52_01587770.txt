

 
चितवन । चितवन मेडिकल कलेज (सिएमसी)को शिक्षण युनिटमा फेरि तालाबन्दी गरेकाे छ । विद्यार्थीहरूको माग पूरा नभएपछि उनीहरूले आइतबारदेखि कलेजमा तालाबन्दी गरेका हुन् ।  

विद्यार्थीहरुको माग पूरा नहुँदासम्म कलेजमा ताला लागिरहने बताइएको छ । कलेजले विद्यार्थीबाट लिएको अतिरिक्त शुल्क फिर्ता वा समायोजन गर्ने सहमति उल्लंघन गरेपछि कलेजमा ताला लगाउन विद्यार्थीहरु बाध्य भएका छन् । 

असोज ४ गते चितवन जिल्ला प्रशासन कार्यालयमा कलेजका आन्दोलनरत विद्यार्थी र अभिभावकहरुसँग सिएमसीको पाँच बुँदे सहमति भएको थियो ।

उक्त सहमतिमा मेडिकल शिक्षामा सरकारले तोकेको भन्दा विद्यार्थीबाट लिएको बढी शुल्क कात्तिक १८ गतेभित्र फिर्ता गर्ने भनिएको थियो। 

 