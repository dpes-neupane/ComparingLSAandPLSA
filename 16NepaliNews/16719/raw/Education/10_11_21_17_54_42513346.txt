

 
दाङ । तुलसीपुर उपमहानगरपालिकाका नगरप्रमुख घनश्याम पाण्डेले नीजी विद्यालय प्रतिको मोह घटाउदै जानुपर्ने बताउनुभएको छ ।  

 पीडित सेवा संघ दाङले बुधबार आयोजना गरेको कैदी बन्दीका छोरा छोरीका लागि शैक्षिक सामग्री र छात्रबृत्ति बितरण कार्यक्रममा नगरप्रमुख पाण्डेले सामुदायिक बिद्यालयको शैक्षिक सुधारमा स्थानीय सरकार लागि परेको पनि जानकारी दिनुभयो । सामुदायीक बिद्यालयको गुणात्मक शिक्षा हाम्रो चाहना हो अबको योजना पनि त्यही किसीमको बन्ने गरप्रमुख पाण्डेको भनाई छ । 
१२ बर्ष उमेर मुनिका कुनैपनि बालबालिकालाई स्कुल बाहिर राख्न नराख्न कुनै बाहीर भए स्थानीय सरकारलाई जानकारी गराउन उहाँले आग्रह समेत गर्नुभयो । सो अवसरमा मानव अधिकार तथा शान्ति समाजका केन्द्रिय महासचिव एवम पत्रकार सुशील बस्नेतले संबैधानि ब्यबस्थाको खिलाप सामुदायीक बिद्यालयले शुल्क लिने गरेको बताउनुभयो ।

 सामुदायीक बिद्यालयको आर्थिक ब्यबस्थापनमा सरकारले बिशेष नीति ल्याउनु पर्ने र सबै बालवालिकाहरुलाई शिक्षा अनिर्वाय गराउन निःशुल्क शिक्षाको ब्यबस्था हुनुपर्नेमा उहाँले जोड दिनुभयो । तर बिद्यालयमा बिभिन्न बाहनामा शुल्क लिने गरेकोप्रति चिन्ता ब्यक्त गर्नुभयो ।
 तुलसीपुर उपमहानगरपालिका वडा नम्वर ५ का सदस्य सुरेश श्रेष्ठले कैदी बन्दीका बालवालिकाहरुलाई झण्डै ७ बर्षदेखि छात्रबृत्ति र शैक्षिक लगायतका सामाग्री बितरण गरेकोमा पीडित सेवा संघलाई धन्यबाद दिनुभयो ।
 दाङ, रोल्पा, रुकुम र सल्यान घर भई कारागार शाखा तुलसीपुरमा कैदी बन्दी जीवन भूक्तानी गरि रहेकाका अभिभावकका ५५ जना बालवालिकाहरुलाई ब्याग, छाता, झुल, टवेल लगायत प्रति बालवालिका ८ सयका दरले छात्रबृत्ति बितरण गरिएको संघका अध्यक्ष टोपबहादुर महतराले जानकारी दिनुभयो ।

 पीडित सेवा संघका केन्द्रिय निर्देशक दिनेश न्यौपानको अध्यक्षता एवम तुलसीपुर उपमहानगरपालिकाका नगरप्रमुख घनश्याम पाण्डेको प्रमुख आतिथ्यमा उक्त सामाग्री तथा छात्रृबित्त वितरण गरिएको थियो । 

त्यसअवसरमा राप्ती प्रादेशीक अस्पताल तुलसीपुरका स्टाफ नर्स सबिता केसीले बालवालिकाहरुको स्वास्थ्य हेरविचारका बारेमा जानकारी गराउनुभएको थियो । 

 