

 
काठमाडौं । निरक्षरता उन्मुलनका लागि प्रधानमन्त्री केपी शर्मा ओलीले यस बर्षको विद्यालय भर्ना अभियानमा  बच्चालाई  आफै विद्यालय भर्ना गर्ने बताएको हो । 
प्रधानमन्त्रीले आगामी वैशाख ५ गते विद्यालय जाने उमेरको बालक/बालिकालाई घरबाट आफैंले विद्यालयमा लगेर भर्ना गराउने बताएका हुन् । निरक्षरतालाई दुई बर्ष भित्र उन्मुलन गर्ने नीति अन्तरगत यसपालीको विद्यालय भर्ना अभियानलाई ब्यापक बनाइने बताइएका छन् । मधेसका मुसहर र डोम जातिको साक्षरता प्रतिशत न्यून रहेको भन्दै उनले त्यही समुदायका बालबालिका विद्यालयमा भर्ना गराउने इच्छा सुनाए ।
प्रधानमन्त्री ओलीले भने ,‘मैले निश्चित त गरिसकेको छैन तर, तराइको कुनै जातिका बालबालिका विद्यालयमा भर्ना गराउने इच्छा छ’   । उनले विद्यालयको पढाइ पुरा गराएर शतप्रतिशत साक्षरता भएको देशमा नेपाललाई पुर्‍याउनका लागि यो कार्या गर्न जरुरी भएको पनि  बताए ।

 