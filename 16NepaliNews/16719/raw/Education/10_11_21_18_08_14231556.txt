

 
ताप्लेजुङ । ताप्लेजुङ जिल्लाको सवैभन्दा पुरानो बहुमुखी क्याम्पस पाथिभरा क्याम्पसको स्तरोन्नतिका लागि माघ तेस्रो सातादेखि श्रीमद् भागवत सप्ताह ज्ञान महायज्ञको लगाइने भएको छ । 
क्याम्पसको भौतिक संरचनाको वृद्धिविकास र सङ्काय थप गर्दै तह वृद्धिका लागि माघ २४ गतेबाट ७ दिने संगीतमय श्रीमद् भागवत सप्ताह ज्ञान महायज्ञ लगाइने भएको हो ।
महायज्ञ सम्पन्न गर्नका लागि मुल आयोजक समिति सहित विभिन्न आठ वटा उप–समिति समेत गठन गरिएको क्याम्पस व्यवस्थापन समितिका अध्यक्ष गजेन्द्र तुम्याहाङले जानकारी दिए ।
महायज्ञबाट सङ्कलित रकमले शिक्षा शास्त्र सङ्कायतर्फ स्नातकोतर तह सञ्चालन गर्ने र जीर्ण भएका भवन निर्माण गर्ने तयारी रहेको क्याम्पस प्रमुख मोहन राईले बताए ।
महायज्ञ सम्पन्न गर्न १० लाख रुपैयाँ खर्च हुने अनुमान छ भने ३ करोड रुपैयाँ सङ्कलन गर्ने लक्ष्य राखिएको छ ।

 