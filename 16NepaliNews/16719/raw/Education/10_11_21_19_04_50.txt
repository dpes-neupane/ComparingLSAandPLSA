काठमाडौं । ललितपुरस्थित पुल्चोक इन्जिनियरिङ क्याम्पसका विद्यार्थीको संस्था नेस्क्टजेन र हल्ट प्राइजको संयुक्त आयोजनामा शनिवार ‘हल्टप्राइज एट आईओई २०२०/२१’ कार्यक्रमको ग्राण्ड फाइनल कार्यक्रम सम्पन्न भएको छ । कार्यक्रममा विभिन्न इन्जिनियरिङ क्याम्पसका  २५ टिमहरूको आइडिया र प्रिजेन्टेसनका आधारमा निर्णायकहरुले शीर्ष टिमहरूको छनोट गरेका छन् । यो वर्ष हल्ट प्राइज एट आईओईमा टिम क्युरियस वी विजेता बन्यो, यस टिमले फोहोर व्यवस्थापनमा आधारित प्रेजेन्टेसन दिएको थियो, डिस्पोजेबल चम्चा बनाएर वातावरणलाई सफा राख्ने आइडियामा यो आधारित थियो ।साथै उपविजेता टिम भाइरस भिक्सेन र तेस्रो स्थान टिम  बिनले हासिल गरेको छ । विजयी टोलीहरुले विभिन्न पुरस्कार जितेका छन् । अब यी टोलीहरुले विदेशमा आयोजना हुने क्षेत्रीय प्रतिस्पर्धामा पनि भाग लिन पाउनेछन् । क्षेत्रीय प्रतिस्पर्धापछि लन्डनमा अर्को कार्यक्रम हुनेछ र त्यसपछि अन्तिम कार्यक्रम संयुक्त राष्ट्र संघको मुख्यालयमा आयोजना हुन्छ । हल्टबिजनेस स्कुल, हल्टप्राइज संस्था र संयुक्त राष्ट्र संघसँग आबद्ध भएर हल्टप्राइजको स्थापना गरिएको हो । क्षमताशील एवम् उर्जावान युवा युवतीहरुका लागि आफ्नो क्षमता प्रदर्शन गर्ने सुनौलो अवसरको रुपमा पनि यसलाई लिन सकिन्छ ।यो प्रतिस्पर्धालाई विद्यार्थीहरुको नोवेल पुरस्कारको रुपमा पनि चिनिन्छ ।  यस प्रतिस्पर्धामा हरेक वर्ष विश्वभरबाट १२१ देशका २५ सय भन्दा बढी विश्वविद्यालयहरुबाट ३ लाख भन्दा धेरै विद्यार्थीले सहभागिता जनाउदै आएका छन् । हल्ट प्राइजले हालसम्म विश्वव्यापी १० लाखभन्दा बढी विद्यार्थीहरूलाई दिगो र लाभदायक व्यावसायिक विचार स्थापना गर्न उचित अवसर प्रदान गरिसकेको छ ।शुुभकामना व्यक्त  कार्यक्रममा मदनकृष्ण श्रेष्ठ, तलेगु फिल्मस्टार तथा परोपकारी राम पोथिनेनी, मिस नेपाल वल्र्ड २०१८ शृंखला खतिवडा, नेपालका पूर्व वातावरण, विज्ञान र प्रविधिमन्त्री गणेश साह, युवामाझ लोकप्रिय गायकहरू स्वप्न सुमनस, गिरीश खतिवडा तथा सुदिन पोखरेल, केल्साग् श्रेष्ठ, बलिउडका गायक राहुल पाण्डे, हास्य कलाकार हिमेश पन्त लगायत उपस्थित थिए । कार्यक्रममा मदनकृष्ण श्रेष्ठले युवापुुस्तासँग आफ्नो अनुुभव साटेका थिए । त्यस्तै, तलेगु फिल्मस्टार तथा परोपकारी राम पोथिनेनीले उद्यमशिलताजस्तै फिल्म पनि एउटा आइडियाबाट सुरु हुुने धारणा राखे ।   