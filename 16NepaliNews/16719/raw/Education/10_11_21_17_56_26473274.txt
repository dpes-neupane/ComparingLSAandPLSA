

 
काठमाण्डौ । प्रकाण्ड पुत्रको रिहाईको माग गर्दै नेत्रविक्रम चन्द ‘विप्लव’ नेतृत्वले देशभरको शैक्षिक संस्था बन्द गरेको छ । विप्लव नेतृत्वको नेकपाको भातृ संगठन अखिल (क्रान्तिकारी) ले बिहीबार देशभरिको शिक्षण संस्था बन्द गरेको हो। 
पार्टी प्रवक्ता खड्गबहादुर विश्वकर्माका छोरा नरेन्द्र विश्वकर्मालाई प्रहरीले पक्राउ गरेको विरोधमा क्रान्तिकारीले देशभर शैक्षिक हड्तालको आह्वान गरेको हो ।
सुनसरीबाट काठमाडौं फर्कने क्रममा विश्वकर्मालाई प्रहरीले तीन राउन्ड गोलीसहित पक्राउ गरेको थियो । मोरङ प्रहरीका अनुसार विश्वकर्मालाई बिहीबार साँझ विराटनगर विमानस्थलबाट चाइनिज पेस्तोलको तीन राउन्ड गोलीसहित पक्राउ परेका थिए ।

 