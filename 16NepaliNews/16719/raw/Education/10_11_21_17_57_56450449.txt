

 

ज्योतिकुमार पन्थी

गुलरिया । महिलाहरुले घर परिवार मात्र नभई समाज र मुलुक नै हाँक्न सक्छन् भन्ने धेरै उदाहरण यो मुलुकमा प्रष्ट भइसकेको छ । समाजमा पनि महिलाहरु अघि बढे त्यस्ले कस्तो प्रभाव पार्छ भन्ने उदाहरण बनेकी छिन् बर्दिया जिल्ला बढैयाताल ३ निवासी हरयिाली दलित महिला बचत समुहकी अध्यक्ष चन्द्रकला बि.क. । 
चन्द्रकला अहिले समूहकी अध्यक्ष मात्र नभएर बढैयाताल वडा नं. ३ को वडा सदस्य समेत हुन् । आजभोलि उनी दिनरात समुहको काममा नै व्यस्त देखिन्छिन । पछिल्लो समय चन्द्रकला बिकको समुहमा २५ जना महिला सदस्य छन ।
 
उनले अहिले सवै महिला सदस्यहरुलाई समान व्यवहार गरि सबैलाई अघि बढ्ने अवसर जुटाइरहेकी छिन् । २०६८ सालमा दलित महिला संघ बर्दियाको अगुवाईमा गठन गरिएको समुहमा यति बेला उनिहरु मासिकरुपमा रकम संकलन समेत गर्ने गरेका छन । बर्दिया जिल्लाको बढैयाताल गाउँपालिकामा बसोबास गर्ने दलित महिलाहरु मिलेर बनाएको समुहमा अहिले पनि तीन लाख पचास हजार नगद संकलित छ । समुहको वैठक प्रत्येक महिनाको ७ गते बस्ने गरेको छ ।
उनिहरुले बैठकमा महिला हिंसा न्यूनीकरण देखि महिलाहरुको आयआर्जन सम्बन्धि छलफल गरि त्यसलाई प्रभावकारीरुपमा समाजमा पु¥याउने गरेका छन् । स्थानीय महिलाहरुले समुहबाट ऋण लिएर आयआर्जनको कामलाई अगाडि समेत बढाई रहेका छन ।

पछिल्लो समय चन्द्रकला बिकले जनप्रतिनिधि भए पनि समुहमा दिनहुँ जसो समय खर्चिने गरेको हरियाली दलित महिला समुह बर्दियाका सचिव दिपा परियार बताउछिन् । अहिले समुहले आफुलाई दिएको जिम्मेवारी सवै निभाएको र हरियाली दलित महिला समुहलाई पनि अगाडि बढाएको समुहकी अध्यक्ष चन्द्रकला बि.क बताउछिन् ।
२०६४ साल देखि बर्दिया जिल्लामा दलित महिलाहरुको बारेमा अगुवाई गर्दै आई रहेको दलित महिला संघ बर्दियाले महिलाहरुको बारेमा जनचेतनाका साथै महिला हिंसा न्यूनीकरण गर्न महत्वपूर्ण भुमिका निर्वाह गर्दे आई रहेको छ ।

दलित महिला संघ बर्दियाले अगुवाई गरेका कारण अहिले पनि बर्दिया जिल्लाको गुलरिया नगरपालिका क्षेत्र र बढैयाताल गाउँपालिका क्षेत्र भित्र २० वटा समुह गठन गरि महिलाहरुलाई क्षमता अभिबृद्धि सम्बन्धि तालिम लगायत आर्थिक सहयोग समेत गरि रहेको दलित महिला संघ बर्दियाका अध्यक्ष हिमा सुनारले बताउछिन ।
उनले दलित महिलाहरुलाई संगठित गर्दै सामाजिक न्याय लैगिक हिंसा जातीय बिभेदमा अभियानहरु सञ्चालन गरि रहेको बताउँदै महिलाहरुलाई घरको काम मात्र नभई बाहिरी बातावरणमा घुलमिल हुनका लागि सहज हुने र समुह बचतले आय आम्दानीको बाटो समेत खोज्न सजिलो हुने भएकाले महिलाहरुलाई तालिम दिईएको समेत उल्लेख गर्नुभयो ।

 