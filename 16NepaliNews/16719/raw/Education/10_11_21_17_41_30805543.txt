

 
काठमाडौं । कक्षा १२ का विद्यार्थीहरुले अहिले आफूहरुलाई अभागी महसुस गर्न थालेका छन् । दुई-दुईपटक परीक्षा स्थगित हुँदा आफुहरू मारमा परेको बताउन थालेका कक्षा १२ का परीक्षाथीहरु जुनसुकै उपाय अपनाएर भए पनि चाँडै परीक्षा हुनु पर्ने माग गर्न थालेका छन् । 
हुनत महामारीमा सतर्क र सुरक्षित रहेका नै राम्रो । तर अन्य सबै क्षेत्रको परीक्षा सञ्चालन गरेर कक्षा १२ को मात्र परीक्षा स्थगित गरिएकोमा उनीहरुले आपत्ति समेत जनाउन थालेका छन् ।
यस विषयमा प्रष्ट पार्न ध्यानाकर्षण गराउँदा राष्ट्रिय परीक्षा बोर्डका अध्यक्ष प्राध्यापक डाक्टर चन्द्रमणि पौडेलले कक्षा १२ को परीक्षा किन रोकियो, आफुहरु पनि अनविज्ञ रहेको जवाफ दिनुभएको छ ।
कार्यक्रम सिधाकुरा जनतासंगमा कुराकानी गर्दै कक्षा १२ को परीक्षाका लागि आफुहरुले सबै तयारी गर्दा गदै परीक्षा रोकिएपछि अब कसरी हुन्छ चाँडै गर्ने तयारी भइरहेको बताउनुभयो ।
﻿
त्रिविले राेकेन 
उता त्रिभुवन विश्वविद्यालयका विद्यार्थीहरुले भने कोरोना महामारीबीच आफूहरुको परीक्षा जारी राखेर विश्वविद्यालयले आफूहरुको स्वास्थ्यमाथि गम्भीर खेलबाड गरेको गुनासो गरेका छन् ।
विद्यार्थीहरुले सिधाकुरा जनतासँगमा आफ्नो धारणा राख्दै त्रिभुवन विश्वविद्यालयका परीक्षा नियन्त्रण पुष्पराज जोशी विद्यार्थीको समस्या समाधान गर्न खोजेर बेपत्ता भएको आरोप लगाएका छन् ।

 

 