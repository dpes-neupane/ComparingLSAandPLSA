

 
प्रेम सुनार
बुटवल, कार्तिक ७ । तत्कालीन ब्यवस्था अनुसार २०१८ सालमा जिल्ला ग्रामा विकास समितिको गठन संगै गुल्मी कै वामी मैदानका भिष्मराज शर्मा सास्त्री (सापकोटा) यस अघि सम्मका जिल्ला शिक्षा अधिकारी र तत्कालिन पहिलो जिल्ला शिक्षा निरिक्षक रहेको पुराना समाज सेवीहरुले बताएका छन् । 
मुसिकोट नगरपालिका वडा नम्वर ३ मैदानका पुराना समाज सेवी पृथ्वीबहादुर थापाका अनुसार २०१८ साल मै पहिलो जिल्ला शिक्षा अधिकारीका रुपमा वामी मैदानका भिष्मराज शर्मा सास्त्री (सापकोटा) आएको बताए ।

त्यसअघि सम्म अञ्चल शिक्षा विकास कार्यालय कपिलवस्तुले हेर्ने गर्दथ्यो । २०१८ सालमा विकास जिल्ला शिक्षा कार्यालयको स्थापना भयो र जिल्ला शिक्षा अधिकारीका रुपमा उहाँ नियुक्ति भएर आएपछि त्यस्तै २०२५ सालसम्म रहनु भएको थियो ।
वामीका पूर्व गाविस अध्यक्ष महेशबहादुर जिसीका अनुसार त्यति बेला जिसिओ नभनेर विकास जिल्ला शिक्षा निरिक्षक र छोटकरीमा विजिशिनि भनिन्थ्यो । 
उनै प्रथम विजिशिनीले वामीमैदान जहाँ उनको गाउँ थियो त्यहाँ २००७ सालमा स्थापना भएको जनहित प्राईमरी स्कुललाई २०२१ सालमा दुबै छोरीहरुको नाममा शारदा शारदा विद्यामन्दिर विद्यालय नामकरण गरि त्यस विद्यालयको विकासमा महत्वपुर्ण भुमिका निभएका थिए ।
त्यस बेला सबै भन्दा बढि अनुदान पाउने विद्यालय शारादा विद्यामन्दिर र जुभुड्डको विद्यालय रहेको जिसीको अनुभव छ । उनका छोरा थिएनन । भिष्मराजका दुई छोरीहरु शारदा र विद्या सापकोटा छन् ।
‘शारदा विवाह गरी नारायणघाटमा बस्नु हुन्छ अर्की छोरी विद्या वामी कै भण्डारी थरका ब्यक्तिसंग विवाह गरि हाल अमेरिकामा हुनुहुन्छ’- जिसीले भने । उनै प्रथम विजिशिनी पिता शर्मा सास्त्रीको स्मृतिमा उनका दुई छोरीहरुले १० लाखको अक्षय कोष स्थापनाको घोषणा भएको प्रधानध्यापक ज्ञानहरी सापकोटाले जानकारी दिए ।
‘उति वेला विजिशिनि भनिए पनि उहाँ नै पहिलो जिल्ला शिक्षा अधिकारी हुनुहून्छ , सापकोटाले भने २०२१ सालमा शारदा विद्यामन्दिरलाई निम्न माध्यामिक विद्यालय बनाउनु भएको हो, २००७ साल देखि २०२१ सालसम्म जनहित प्रावि थियो, उहाँले यस विद्यालयलाई यहाँसम्म ल्याउनमा ठुलो योगदान पुराउनु भएको थियो’ – सापकोटाले भने । उहाँका दुई छोरीहरुले करिव ५ रोपनी जग्गा दिनु भएको थियो त्यसैलाई बेचेर मावि बनाएका हौं । अहिले उहाँकी छोरी शारदा सापकोटा निर्माण समितिको अध्यक्ष रहेर ४ कोठे भवन बनाएका छौं । जुन भवन वामी जापान सेवा समाजले निर्माण गरि दिएको हो ।
सुरेश केसी अध्यक्ष छँदा विद्यालय भवनका लागि ५० लाख उपलब्ध गराउने घोषणा गर्नु भएको र अहिले सम्म करिव ४३ लाख जति प्राप्त भई सकेको सापकोटाले बताए । अन्य बाँकी रकम अहिलेका अध्यक्ष कृष्णप्रसाद सापकोटाले उपलब्ध गराउने पहल गर्दै गरेको उनले बताए ।
भिष्मराजले शिक्षकहरुको तलव समेत आँफै पठाउनु हुन्थ्यो रे, यस भेगमा सबै भन्दा राम्ररी चलेको थियो यस विद्यालय । त्यति बेलाको जमनामा पढ्नु पर्छ भन्ने संस्कारको विकास समेत उहाँले नै गर्दै आउनु भएको थियो ।
२०३१ पछिका पहिलो जिशिअ पाण्डे
हालको शिक्षा विकास समन्व्य ईकाई गुल्मीका प्राविधिक सहायक रामप्रसाद पन्थीका अनुसार २०३१ सालमा राष्ट्रिय शिक्षा पद्धती योजना लागु भएपछि २०३१ सालमा पहिलो जिल्ला शिक्षा अधिकारीका रुपमा ईश्वर नारायण पाण्डे नियुक्ति भई आएका थिए । उनको कार्यकाल २०३४ साल सम्म रहेको थियो ।
उनि पछि २०३४ सालमा नेत्रप्रसाद पाण्डे दोश्रो जिल्ला शिक्षा अधिकारीका रुपमा आएका थिए । साविक जिल्ला शिक्षा कार्यालयमा ३७ औं र अन्तिम जिल्ला शिक्षा अधिकारी टिकाराम शर्मा थिए । उनले २०७५ भदौं ११ गते देखि २०७४ चैत्र २८ गते सम्म जिम्मेवारी सम्हालेका थिए ।
त्यसपछि बनेको शिक्षा विकास समन्वय ईकाई गुल्मीका पहिलो ईकाई प्रमुख पनि उनै शर्मा बनेका थिए । 
उनी २०७४ भदौं २९ गते देखि २०७५ जेठ १३ गतेसम्म ईकाई प्रमुख रहेको प्रास पन्थी बताउँ छन । उनका अनुसार २०७५ जेठ १४ गते देखि २०७६ बैशाख ९ गते सम्म थानेश्वर घिमिरे ईकाई प्रमुख रहेका थिए ।
बैशाख १० गते देखि साउन मशान्तसम्म शाखा अधिकृत रामबहादुर थापो कामु ईकाई प्रमुख रहेका थिए । २०७६ भदौ १ गते देखि हालसम्म अर्का शाखा अधिकृत महेन्द्र सुवेदीले कामु ईकाई प्रमुख रहेका छन ।

 