

 
चितवन । चितवनमा आठौं अन्तर विद्यालय ‘एथ्लेटिक्स मिट’ २०७५ सम्पन्न भएको छ । स्मल हेभन स्कूल कल्याणपूरले आयोजना गरेको तीन दिने प्रतियोगितामा बाल्मिकी शिक्षा सदन पहिलो, स्मल हेभेन दोस्रो र प्याराडाइज इङ्लिस स्कूल तेस्रो भएका छन् । 
 बाल्मिकीले ९ स्वर्ण, ६ रजत र ५ कास्य गरी २० पदक, स्मल हेभनले ८ स्वर्ण, ६ रजत र ५ कास्य गरी १९ पदक र प्याराडाईजले ४ स्वर्ण, २ रजत र २ कास्यसहित ८ पदक जितेको छ । १ स्वर्ण, ३ रजत र १ कास्यसहित मिलन बोर्डिङ स्कुल चौथो भएको छ । 
मिलन अंग्रेजी बोर्डिङ स्कुल अनुशासित टोली बन्दा रश्मी अधिकारी र सजिना लामिछाने उत्कृष्ट एथलेटिक्स छात्रा र विनय ओझा उत्कृष्ट एथलेटिक्स छात्र घोषित भएका छन् । २८ विद्यालय सहभागि रहेको प्रतियोगितामा तीसभन्दा बढी खेलमा प्रतिस्पर्धा गराइएको आयोजक स्मल हेभनका प्रिन्सिपल प्रशान्तकुमार नेपालले जानकारी दिए ।

लिटल एन्जल स्कूल, ललितपुरको व्यवस्थापनमा सञ्चालित स्मल हेभनले स्थानीय स्तरमा खेलकुदको विकासका लागि आठ वर्षदेखि प्रतियोगिता आयोजना गर्दै आएको मिडिया संयोजक लुक्स नेपाल इभेन्ट एन्ड मिडिया प्रालिका अध्यक्ष शुभराज तिमल्सिनाले जानकारी दिए ।

 