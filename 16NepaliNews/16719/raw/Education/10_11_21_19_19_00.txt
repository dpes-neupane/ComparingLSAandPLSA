त्रिवि सेवा आयोगको परिक्षामा अनियमित्तता भएको भन्दै एक महिनादेखि अनसनमा बसेका विद्यार्थीले मुलगेटमै तालाबन्दी गरेका छन् । एक महिनादेखि आयोगको मुल गेटमा अनसन बसिरहेका विद्यार्थीले आजदेखि पदाधिकारीलाई प्रवेशमा रोक लगाउने भन्दैतालाबन्दी गरेका हुन् ।कर्मचारीको परिक्षामा त्रिवि सेवा आयोगका अध्यक्ष चैतन्य शर्मा, अन्य पदाधिकारी र विद्यार्थी नेताकासमेत आफन्तको नाम निकालेको भन्दै अख्तियार र सतर्कता केन्द्रमा उजुरी परेको थियो । उजुरी परेपछि अख्तियारले छापा मारेर कागजपत्र नियन्त्रणमा लिएपनि सेवा आयोगले लिखितमा नाम निकालेका परिक्षार्थीको मौखिक परिक्षा लिएको थियो ।परिक्षा खारेजीको माग गर्दै अनसनमा बसेका मोहन वैद्य किरण नेतृत्वको क्रान्तिकमारी माओवादी निकट विद्यार्थी संगठन अखिल (क्रान्तिकारी)को मागलाई भने सरकार र सेवा आयोग दुवैले बेवास्ता गरेका छन् । शिक्षामन्त्रीले वार्ताको आश्वासन दिएर आफू विदेश भ्रमणमा थाइल्यान्ड गएका छन् ।