काठमाडौं– शिक्षा प्रदायक संस्था प्लाटोनिक एजुकेशन सर्भिसले शुक्रबार राजधानिमा ‘करिअर टक’ आयोजना गरेको छ । सुरक्षित भविष्यको लागि युवाले चाल्नुपर्ने उचित कदमको बारेमा जानकारी दिने उद्देश्यले प्लाटोनिकले ‘करिअर टक’ आयोजना गरेको हो ।कार्यक्रम व्यबस्थापन संकायमा प्लस टु सकेका विद्यार्थीलाई लक्षित गर्दै आयोजना गरिएको थियो । करियरसँग सम्बन्धित रहेर बैंक तथा वित्तिय संस्था, पर्यटन, सुचना तथा सञ्चार प्रविधि (आईटी)का साथै प्रेरणात्मक तथा आत्मविश्वास कसरी मजवुद बनाउने भन्ने विषयमा कार्यक्रमका वक्ताहरुले प्रस्तुति दिएका थिए ।कार्यक्रममा ज्योति विकास बैंकका प्रमुख कार्यकारी अधिकृत मनोज ज्ञावलीले व्यवस्थापन संकायका विभिन्न क्षेत्रको जानकारी दिनुका साथै आत्मविस्वास र मेहनत गरेको खण्डमा आफ्नो उद्देश्य प्राप्त गर्न सकिने ज्वलन्त दृष्टान्त प्रस्तुत गरेका थिए । आफ्नो सफलताको उदाहरण दिँदै उनले सफलताका लागि अहिले देखिनै प्रशस्त मेहनत गर्नुपर्ने धारणा राखे ।यस्तै नेपाल टुरिजम बोर्डका बरिष्ठ व्यबस्थापक सुनिल शर्माले टुरिजममा भविष्य खोज्न चाहने युवाका लागि प्रशस्त अवसर रहेको बताए । उनले नेपालको सकरात्मक पक्षलाई आत्मसाथ गरि सामाजिक सञ्जाल या अन्य माध्यमबाट सकृय रहेर नेपाललाई विश्वसामु चिनाउन सम्पूर्ण युवाहरुलाई उत्प्रेरित गरे ।राजधानिका विभिन्न कलेज साथै संघ संस्थाको सहभागितामा आयोजित कार्यक्रममा प्लाटोनिक एजुकेशनका प्रबन्ध निर्देशक अजय महतले सो कार्यक्रम युवाहरुले आफ्नो भविश्य निर्धारण गर्न र सकारात्मक सोचका साथ अगाडि बढ्न सहयोगी  रहने बताए । कार्यक्रममा सीसीए स्कूल अफ एकाउन्टेन्सीले पनि सहभागिता जनाएको थियो । सुरक्षित भविष्यका लागि करियर टक आजको आवश्यकता भएको र आगामि दिनमा पनि कलेजले विभिन्न करियर केन्द्रित कार्यक्रमको आयोजना गर्ने कलेजका निर्देशक मनिष शर्माले बताए ।कार्यक्रममा युवा हास्य कलाकार सुजन जिम्वा, नेपाली जादुगर महादेव त्रिपाठीका साथै विभिन्न युवा कलाकारहरुले उत्कृष्ट प्रस्तुति दिएका थिए । कार्यक्रममा व्यबस्थापन संकायमा प्लस टु सकेका करिब ५०० विद्यार्थीहरु सहभागी थिए । 