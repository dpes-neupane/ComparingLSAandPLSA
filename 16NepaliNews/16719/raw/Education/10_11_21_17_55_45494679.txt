

 
राजन लेकाली
सिन्धुली । आईतबारबाट शुरु हुने यस वर्षको एसईई परीक्षामा सिन्धुलीबाट नियमिततर्फ र ग्रेड वृद्धितर्फ गरी कुल ५ हजार ६ सय २० जना विद्यार्थी सहभागी हुने शिक्षा विकास तथा समन्वय इकाइ सिन्धुलीले जनाएको छ ।  
 जस अन्तरगत नियमिततर्फ ५ हजार ४ सय ८४ जना र ग्रेड वृद्धितर्फ १ सय ३६ जना रहेका छन् । प्राविधिकतर्फ इन्जिनियरीङमा ६८ जना र बालि विज्ञानमा १ सय १३ गरी १८१ परीक्षार्थी सहभागी हुने भएका छन् भने जिल्लाभर २६ वटा परीक्षा केन्द्र तोकिएको छ । 
 शुक्रबारबाट नै केन्द्रध्यक्ष परीक्षा केन्द्रमा खटिने भएका छन् । परीक्षा केन्द्रमा उत्तरपुस्तिका केन्द्रमा पुगिसकेको र प्रश्नपत्र भने शनिबारसम्म सबै परीक्षा केन्द्रमा पुगिसक्ने शिक्षा विकास तथा समन्वय इकाइ सिन्धुलीले जनाएको छ । 

 