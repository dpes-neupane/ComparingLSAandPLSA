

 

सुजन पुडासैनी

मकवानपुर, १७ चैत । शिक्षक र विद्यार्थीहरुको विवादले मकवानपुरको एक विद्यालय विगत ५ दिनदेखि बन्द छ । 
मकवानपुरगढी गाउँपालिका वडा नम्बर ३ मा रहेको भानु माविका विद्यार्थीहरु बिगत ५ दिनदेखि विद्यालय समेत जान पाएका छैनन् । सरकारले वायु प्रदुषणको कारण देशभरका विद्यालय चार दिन बन्द गर्ने निर्णय गरेपछि विद्यार्थीहरुले सरकारको घोषित विदा पछि भने विद्यालय जान पाउने आशा व्यक्त गरेका छन् ।
मकवानपुरगढी वडा नम्बर ३ मा रहेको भानु माविमा अध्ययनरत एक छात्राले विद्यालयका शिक्षक किरण पाण्डेले आफुमाथि अभद« ब्यबहार गरेको भन्दै चैत्र ११ गते प्रहरीमा उजुरी दिएपछि प्रहरीले शिक्षक पाण्डेलाई प्रहरीले पक्राउ गर्यो । प्रहरीले शिक्षकमाथि अभद« ब्यबहार अन्र्तगत मुद्धा दायर गरी म्याद थप भई आवश्यक अनुसन्धान भैरहेको जनाएको छ ।
फागुन २९ गते शैक्षिक भ्रमणबाट फर्कने क्रममा शिक्षक पाण्डेले अभद्र ब्यबहार गरेको भन्दै एक छात्राले प्रहरीलाई निवेदन दिएको जिल्ला प्रहरी कार्यालय मकवानपुरका निमित्त प्रवक्ता प्रहरी निरीक्षक अविनाश अधिकारीले बताए ।
यता विद्यालयका सहायक प्रधानाध्यापक शिवराम फुयाँलले भने विद्यालयमा जंक फुड निषेध गरिएको र विद्यालयले नै खाजाको ब्यबस्था गरेपनि विद्यार्थीहरुले जंक फुड खाएपछि विद्यार्थीलाई सम्झाउने क्रममा शिक्षकलाई हातपात गर्न आएको दावी गरे ।
विद्यार्थीहरु गु्रप बनाएर शिक्षकलाई घेराबन्दी गर्दा पठनपाठन गराउने बतावरण नभएपछि विद्यालय अनिश्चितकालका लागि बिद्यालय बन्द गर्नुपरेको पनि उनको जिकिर छ । स्थानीय जनप्रतिनिधि र अभिभावकसंग छलफल गरेर विद्यालय नियमित सञ्चालन गरिने सहायक प्रधानाध्यापक फुयाँलले बताए ।
केही विद्यार्थी र शिक्षकबीचको आन्तरिक बिवादका कारण ३ दिन बिद्यालय बन्द भयो । विद्यालयमा अध्यनरत ५ सय भन्दा बढी विद्यार्थीको भविष्य अन्धकार तिर धकेलिएको छ ।
कोरोना भाईरसका कारण लामो समय बन्द रहेको विद्यालय खुलेपछि विद्यार्थीहरु उत्साहित भएर विद्यालय जान थालेका थिए । तर केही विद्यार्थी र शिक्षकबीचको बिवादले गर्दा विद्यालय प्रशासनले नै विद्यार्थीको शिक्षा हासिल गर्न पाउने अधिकार खोसेको छ । विद्यालय बन्द हुँदा आफ्ना बालबालिकाको पढाईमा नराम्रो असर परेको अभिभावकको गुनासो छ ।
अभिभावक विद्यालय प्रशासन र अभिभावकहरुसंग समन्वय र सहकार्य गरी तत्काल विद्यालय संचालन गर्नुपर्ने अभिभावकको माग छ ।
शिक्षक र विद्यार्थीबीच विवाद हुँदा विद्यालय नै बन्द गर्नु न्यायोचित नभएको आवाज उठेपछि विद्यालय प्रशासन विद्यालय खोलेर नियमित अध्ययन गराउने तर्फ लागेको छ । विद्यार्थीहरुले पनि सरकारले घोषित गरेको ४ दिन पछि विद्यालय खुल्ने आशा व्यक्त गरेका छन् ।
 

 