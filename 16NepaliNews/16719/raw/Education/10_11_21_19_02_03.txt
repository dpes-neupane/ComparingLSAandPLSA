सिरहा । पूर्वशिक्षा, विज्ञान तथा प्रविधि मन्त्री गिरिराजमणि पोखरेलले शिक्षक, विद्यार्थी एवम् अभिभावक तीन वटै पक्षको परस्पर सम्बन्धबाट मात्र शैक्षिक गुणस्तरीयता कायम हुने बतएका छन् ।विहीबार सिरहाको धनगढीमाई नगरपालिकाले शिक्षाको प्रसार एवम सवलीकरण, व्यवसायिक र गुणस्तरीय शिक्षाका लागि नगर शिक्षा सम्मेलन भन्ने मूल नाराका साथ आयोजना गरेको नगर शिक्षा सम्मेलनको उद्घाटन गर्नुहुँदै उनले सो कुरा बताए ।पूर्व मन्त्री पोखरेलले सार्वजनिक शिक्षालाई दायित्व बोध नहुँदा शैक्षिक गुणस्तरीयता कमजोर भएको उल्लेख गर्नुहुँदै कक्षा कोठामा कोठाभित्र लोकतान्त्रिक पद्धतिको विकास गर्दै शिक्षामा सबैको सामुहिक दायित्वको बोध हुनुपर्नेमा जोड दिए ।प्रविधिमैत्री विद्यालय निर्माण नभई शैक्षिक गुणस्तरीयता कायम हुन नसक्ने भएकोले अबको विद्यालय प्रविधिमैत्री बन्नुपर्नेमा पूर्व मन्त्री पोखरेलले जोड दिए । अबको शिक्षालाई सीपसँग, सीपलाई श्रमसँग श्रमलाई राज्यको अर्थतन्त्रसँग जोडिनुपर्ने उनको भनाइ छ । अबको शिक्षा बजारसम्म बिक्री हुने खालको शैक्षिक गतिविधि गरिनुपर्ने उनले बताए । नगरक्षेत्रभित्रका विशेषतः सामुदायिक विद्यालयको शैक्षिक गुणस्तरीयता दिने उद्देश्यले आयोजित उक्त नगर शिक्षा सम्मेलनमा शिक्षाविद् विमल फुँयाल, पूर्ण दवारी, नन्दकुमार थापा, लगायतले गुणस्तरीय शिक्षाको बारेमा आ आफ्नो धारणा राखेका थिए ।धनगढीमाई नगरपालिकाका नगरप्रमुख हरिनारायण चौधरीको अध्यक्षतामा सम्पन्न नगर शिक्षा सम्मेलनबाट २५ बुँदे नगर शिक्षा घोषणा पत्र २०७७ घोषणा समेत गरिएको छ । नगर क्षेत्रभित्र ३३ वटा सामुदायिक, २३ संस्थागत २३, ६ धार्मिक एवम् ६१ वटा वालविकास रहेका छन् । धनगढीमाई नगरपालिकामा ८३ प्रतिशत साक्षर रहेको धनगढीमाई नगरपालिकाका नगरप्रमुख हरिनारायण चौधरले जनाएको छ ।  