काठमाडौं– चैत्र पहिलो हप्ता परिक्षा लिएर रोकिएको विद्यालयको पढाइ जहाँको त्यही ठप्प छ । कोरोना (कोभिड–१९) का कारण लाखौं बालबालिकाको पढाइमा असर त परेको छ नै सँगै शैक्षिक शत्रलाई समेत नराम्रो धक्का पुग्ने निश्चित छ ।यस अवस्थामा शिक्षण संस्थाले अनलाइन शिक्षण र अनलाइन सिकाइ प्लेटफर्म तथा अनलाइन स्रोतको सदुपयोग गर्नु अनिवार्य आवश्यकता बनेको छ । यस विषम परिस्थितिलाई मध्यनजर गर्दै बेलायतको एनसीसी एजुकेशनको आईटी पाठ्यक्रम अनुसार कक्षा १ देखि ११ सम्म नेपालमै अन्तर्राष्ट्रिय स्तरको कम्प्युटर शिक्षा सुरु गरेको डिजी स्कुल नेपालले लकडाउनका बेला कसरी अनलाइन कक्षा सन्चालन गर्ने भनेर निजी तथा सरकारी स्कुलका शिक्षकहरुलाई निशुल्क प्रशिक्षण सुरु गरेको छ ।प्रशिक्षणमा अनलाइन कक्षा सिर्जना, कक्षा गतिविधि गृह कार्यहरू र असाइनमेन्ट दिने, नोटहरू दिँदै कक्षा रेकर्डिङ्ग, अनलाइन प्रस्तुतिहरू, स्लाइड साझेदारी, तस्विर र भिडियो साझेदारी सम्बन्धि सिकाइने बताइएको छ ।शिक्षा विद्यार्थीको एक अनिवार्य तत्व भएको र यस महामारीमा सामाजिक दूरी कायम गर्दै प्राध्यापन गराउन सघाउनका लागि निशुल्क अनलाइन प्रशिक्षण सुरु गरिएको डिजी स्कुल नेपालका प्रवर्धक सफ्टवेरिका कलेजका अध्यक्ष बिज्ञान श्रेष्ठले बताए ।प्रशिक्षणमा सहभागी हुन चाहने विद्यालय तथा शिक्षकहरुले डिजी स्कुलको ९८०१२२४२६९ मा वा [email protected] सम्पर्क गरी सहभागीता जनाउन सक्ने श्रेष्ठले जानकारी दिए । अनलाइन प्रशिक्षणको समय शिक्षकको समय अनुकुल गरिने बताइएको छ । डिजी स्कुलबारे यो लिंकबाट पनि जानकारी लिन सकिन्छ । https://www.youtube.com/watch?v=AbR2Is0fIWw&feature=youtu.be&fbclid=IwAR2LKiUY2v18PFyurFNQDl4R4CrwL3Fh6omj2FrUIoku0zDBk6NRsPUZd78#अनलाइन शिक्षण#डिजी स्कुल