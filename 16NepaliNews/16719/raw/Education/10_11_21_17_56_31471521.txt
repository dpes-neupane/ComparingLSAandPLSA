

 
काठमाडौं । शैक्षिक गुणस्तर अभिवृद्धि कार्यक्रममा सहकार्य गर्न जनता बैंक नेपाल लिमिटेडले टिच फर नेपालसँग सम्झैता गरेको छ ।  
नयाँ सम्झैता अनुसार अब बैंकले संस्थागत सामाजिक उत्तरदायित्व कोषबाट टिच फर नेपाललाई बार्षिक रुपमा ५ लाख प्रदान गर्नु पर्नेछ । संझौता पत्रमा जनता बैंकका नायव प्रमुख कार्यकारी अधिकृत अजय कुमार मिश्र र टिच फर नेपालका प्रमुख कार्यकारी अधिकृत शिशिर खनालले हस्ताक्षर गर्नुभयो । 

अहिले टिच फर नेपालले ग्रामिण क्षेत्रमा रहेका सरकारी विद्यालयमा फेलो शिक्षकहरु खटाई शैक्षिक असमानता घटाउने कार्यमा सहयोग गर्दै आएको छ । हालसम्म टिच फर नेपालले सिन्धुपाल्चोक, ललितपुर, धनुषा, लमजुङ, दाङ र पर्साको ग्रामिण क्षेत्रका ५१ विद्यालयमा ११० जना फेलो प्रद्यार्थी शिक्षकहरु मार्फत करिव १० हजार विद्यार्थीहरुको शैक्षिक गुणस्तर अभिबृद्धि गर्ने कार्य गरिरहेको छ ।

 