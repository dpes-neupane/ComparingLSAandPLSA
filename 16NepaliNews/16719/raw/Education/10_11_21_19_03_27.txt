काठमाडौं । द ब्रिटिश कलेज (टीबीसी)ले अहिलेको नयाँ शैक्षिक शत्रमा भर्ना हुने विद्यार्थीहरूको लागि नयाँ ल्यापटप र इन्टरनेट डाटा प्याकेज उपलब्ध गराउन सुरु गरेको छ । विद्यार्थीहरुलाई अनलाइन शिक्षाको सहज पुहँचका लागि कलेजले नयाँ ल्यापटप तथा डाटा प्याकेज उपलब्ध गराउन सुरुवात गरेको जनाएको छ । कोरोना महामारी शुरू भएदेखि नै विद्यार्थीहरूको स्वास्थ्यलाई लिएर निकै गम्भीरता अपनाएको कलेजले सुरक्षित वातावरण नबनेसम्म अध्यापन प्रणाली अनलाइन प्लेटफर्ममा पूर्ण व्यवस्थितका साथमा सुचारु गरिरहेको बताएको छ ।विद्यार्थीहरुको सिकाई अत्यन्त महत्वपूर्ण भएका कारण अध्यापन टोलीले सजिलैसँग कक्षा सञ्चालन सुनिश्चित गर्न कडा मेहनत गरिरहेको छ । सबै संकायको पढाई पूर्ण रूपमा नयाँ शैली र दक्ष जनशक्तिबाट दिने प्रयासमा कलेज सक्षम देखीएको छ । गुणस्तीय शिक्षा प्रदान गर्न कलेज सदा प्रतिबद्ध रहेको छ ।सही र उपयुक्त उपकरण र इन्टरनेटको पहुँचबिना यो महामारीका बीच सरल र सहज रुपमा अध्ययन गर्न कठिन अवस्था हो । विद्यार्थीको अध्ययनमा कुनै असहजताको प्रभाव नपार्नको लागि ब्रिटिश कलेजले भर्खरै भर्ना गरिएको स्नातक तहका विद्यार्थीहरूलाई नयाँ ल्यापटप प्रदान गर्न सुरु गरेको हो ।यो प्रक्रिया अन्तर्गत उनीहरूले वार्षिक भुक्तानी योजना छनौट गर्नेछन् । यसबाहेक, यस प्रोमोशनका लागि योग्य हुने विद्यार्थीहरूले ६ महिनाको मोबाइल डाटा प्याकेज पनि प्राप्त गर्नेछन् ।विद्यार्थीहरूको लागि कुनै अतिरिक्त खर्च नलाग्ने कलेजले जनाएको छ । यसले विद्यार्थीहरुलाई उनीहरूको कक्षाबाट सही सुविधाहरु प्राप्त गर्न सक्नेछन् र आफ्नो असाइनमेन्ट पूरा गर्न सक्नेछन् । यसबाहेक यसले सही इन्टरनेट जडानको पनि सुनिश्चितता गर्छ । कुनै पावर कटौती वा आईएसपी जडान समस्याहरूको कारणले बाधा उत्पन्न नहुने कलेजले जनाएको छ ।  