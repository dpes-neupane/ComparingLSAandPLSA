

 
काठमाडौं । ललितपुर महानगरपालिका १४ मा रहेको रिजेन्ट रेसिडेन्सीयल स्कुलले अभिभावक शिक्षा कार्यक्रमको आयोजना गरेको छ । विद्यालयले सुरक्षा समितीका पदाधिकारीहरुलाई प्रत्यक्ष उपस्थिती गराएर अभिभावकहरु माझ सुरक्षा सम्बन्धी सचेताका साथै अपराधिक क्रियाकलाप न्यूनिकरण गर्न सहयोग पुग्ने खालका शिक्षाहरू दिएको छ । 

शनिबार एक कार्यक्रमको आयोजना गरेर पछिल्लो समय किशोर किशोरी तथा बालबालिकाहरु कुलत, दुव्र्यवसनी र साइवर क्राइम जस्ता अपराधिक क्रियाकलापमा फस्दै आएका कारण यसको न्युनीकरण गर्ने उदेश्यले विद्ययालयले विद्यार्थीहरुका अभिभावकहरु सँगै राखेर यो कार्यक्रमको आयोजना गरेको हो । 

कार्यक्रममा महानगरीय प्रहरी वृत्त सातदोबाटोका डिएसपी गौतम मिश्रले विद्यार्थीहरुलाई अभिभावकले विशेष निगरानीमा राख्नु पर्ने बताए । उनले आफ्ना वालबालिकाहरू के कस्ता क्रियाकलापमा लागेका छन् । सामाजिक संजाल फेसवुक के कसरी प्रयोग गरिरहेका छन् जस्ता प्रमुख कुराहरुमा अवभावकले विशेष चासो राख्नु पर्ने बताए । डिएसपी मिश्रले फेसवुकमा अपरिचित व्यक्तीबाट आएका फ्रेनड सिक्वेस्टहरु स्वीकार नगर्न तथा नगराउन अविभावकहरुलाइ जानकारी गराएका थिए । 
कार्यक्रममा पूर्व एआईजी गोविन्द प्रसाद थापा ललितपुर प्यावसन जिल्ला अध्यक्ष राधाकृष्ण महर्जन लगायलको उपस्थिती रहेको थियो । पूर्व एआईजी गोविन्द प्रसाद थापाले विद्यार्थीहरुले चेतनसिल भएर सामाजिक संजाल चलाउनु पर्ने बताए । अहिलेको विद्यार्थीहरुमा धैर्यता साथै चेतनाका अभावका कारण समाजमा विकृती, विसंगती जस्ता कुराहरु मौलाएको बताए । 
सो कार्यक्रमको अवसरमा विद्याललयले सामुदाय प्रहरीलाई एक थान ल्यापटप समेत प्रदान गरेका छ । विद्यार्थीहरुबाट उठेको शुल्कबाट केही रकम छुटाएर समुदायीक प्रहरीलाई एक थान ल्याप्टप प्रदान गरेको विद्यालयका प्रधानाध्यापक नवराज संजेलले बताए । कार्यक्रम समुदाय प्रहरी साझेदारी समिती र रिजेन्ट रेसिडेन्सियल स्कुलको आयोजनामा सम्पन्न भएको हो ।

 