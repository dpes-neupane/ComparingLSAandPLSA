काठमाडौं– इन्टरनेटमार्फत पत्रकारिताको पढाइका लागि ‘नेपाल रेडियो ल्याव’को सुरुवात भएको छ ।सञ्चार क्षेत्रमा लाग्न चाहने र लागेकाहरुलाई ज्ञान, सिप सिकाउन र उनीहरुको क्षमता अभिवृद्धि गर्नका लागि एन्टेना फाउण्डेशन नेपालको पहलमा नेपाल रेडियो ल्यावको सुरुवात भएको हो । योसँगै अव रेडियो ल्यावमार्फत पत्रकारिताको ज्ञान हासिल गर्न सकिने भएको छ । रेडियो ल्यावमा श्रब्यदृष्य, अन्तरक्रिया, खेल, मनोरञ्जनको माध्यमबाट पढ्ने र पढाउने सुविधा हुने छ । रेडियो ल्यावमा तालिम तथा सिकाइका लागि विभिन्न सामाग्रीहरु पनि उपलब्ध हुने भएकाले पत्रकारिता गर्न चाहनेहरुका लागि विभिन्न पाठ्यक्रम सामाग्रीहरु पनि उपलब्ध छन् ।‘नेपाल रेडियो ल्याव’को सुरुवात कार्यक्रममा नेपाल खुला विश्व विद्यालयका उपकुलपति प्राध्यापक डाक्टर लेखनाथ शर्माले नेपालमा अनलाइन तथा इन्टरनेटको माध्यमबाट औपचारिक शिक्षा लिने र दिने कार्य चुनौतीपूर्ण रहेको बताए । यस्तो अवस्थामा रेडियो ल्याव सुरु भएको र यसले सवैको विश्वास जित्ने विश्वास व्यक्त गरे । उनले, खुल्ला विश्वविद्यालयले विगत केही वर्षदेखि इन्टरनेटकै मार्फत पढाइरहेको भएपनि इन्तरनेटको सहज पहुँच र खुल्ला शिक्षाबारे बुझाइको कमीले गर्दा यस्तो पद्धती प्रभावकारी हुन नसकेको बताए ।कार्यक्रममा फाउण्डेशनका कार्यकारी निर्देशक विनयशेखर गुरागाईले रेडियो ल्यावमा तालिम र सिकाइका लागि प्रयाप्त सामाग्रीहरु हुने भएकाले विज्ञ प्रशिक्षकहरुबाट सशुल्क र निःशुल्क रुपमा सिक्न र सिकाउन सकिने बताए ।त्यसैगरी, फाउण्डेशन नेपालका कार्यक्रम संयोजक संघर्ष पन्तले पत्रकारिता सिक्न चाहनेहरुका लागि छिटो र सस्तोमा सिक्न सकिने भएकाले पनि रेडियो ल्याव प्रभावकारी हुने बताइन् । उनले अव आमसञ्चार तथा पत्रकारिताका विद्यार्थी र पत्रकारिता गरिरहेकाहरुले अव सिपको अभाव महसुस गर्नु नपर्ने दिन आएको बताइन् ।कार्यक्रममा सहभागि पत्रकारहरुका अनुसार इन्टरनेटमार्फत सिक्ने र सिकाउने पद्धती भएपनि सिक्ने र सिकाउनेका लागि नयाँ नयाँ शैलीहरु अवलम्बन गर्न सकेमा इन्टरनेटमार्फत गरिने पढाई प्रभावकारी हुने थियो । जसले व्यवसायिक पत्रकारीतामा थप टेवा पुग्ने थियो ।#पत्रकारिता#इन्टरनेट#रेडियो ल्याव