

 
तनहुँकाे व्यास नगरपालिका- १० स्थित शतिश बोर्डिङ स्कूलका विद्यार्थी जाडो बढेपछि विद्यालयमै आगो ताप्दै । जाडो छल्न आगो ताप्ने परम्पराको बारेमा शिक्षा दिने उद्देश्यले विद्यालयले आगो बालेर व्यावहारिक ज्ञान दिने प्रयास गरेको हो ।
अत्यधिक चिसो बढेपछि डोल्पाको मुड्केचुला गाउँपालिका- १ स्थित नवज्योति आधारभूत विद्यालयको कक्षा ३ मा अध्ययनरत अमृता बोहरा विद्यालय बाहिर ढुङ्गामा बसेर परीक्षा दिँदै । 
तनहुँको व्यास नगरपालिका- ४ स्थित मदर्शा प्राथमिक विद्यालयका बालबालिका घाममा बसेर दिवा खाजा खाँदै । व्यास नगरपालिकाले पुस १ गतेबाट नगरक्षेत्रभित्र सञ्चालित ७५ वटा विद्यालयका बाल विकास र कक्षा १ का विद्यार्थीलाई दिवा खाजाको शुरुवात गरेको छ ।
कञ्चनपुरको शुक्लाफाँटा नगरपालिका- ९ सिसैयामा रहेको असिग्राम माध्यमिक विद्यालयमा अध्ययनरत बालबालिका चिसो अत्यधिक बढेपछि विद्यालयमै आगो बालेर पठनपाठन गर्दै ।
तस्वीर : रासस 
 
 