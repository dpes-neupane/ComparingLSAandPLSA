

४ फागुन, काठमाडौं । गोमा एयरको ‘लेट ४१० युभिपी ई२०’ मोडलको नयाँ जहाज चेक रिपब्लिकबाट काठमाडौंमा आइपुगेको छ । छोटो दुरीमा उडान तथा अवतरण गर्न मिल्ने (स्टल) जहाज ४ बजे काठमाडौं आइपुगेको हो ।
चेक रिपब्लिकको जहाज निर्माता कम्पनी लेट एयरक्राफ्टले निर्माण गरेको उक्त जहाज पाँच दिन लगाएर काठमाडौं ल्याएको कम्पनीका प्रबन्ध निर्देशक मनोज कार्कीले जानकारी दिए ।
क्याप्टेन आङदोर्जे शेर्पा र क्याप्टेल भ्लादिमिर स्लेगरले चेक रिपब्लिकबाट गि्रस, इजिप्ट, साउदी अरेविया, मस्कट, भारतको अहम्दावाद हुँदै काठमाडौं ल्याएका हुन् । चेक रिपब्लिकबाट जहाज शनिबार नेपालका लागि उडेको थियो ।
जहाजमा १९ सीट क्षमता रहेको छ । यस अगाडि गोमा एयरले सोही मोडलको जहाज नेपाल ल्याइसकेको छ । जसले दुर्गम गन्तव्यमा उडान भरिरहेको छ ।
लेट एयरक्राफ्टले यही माघ १६ गते नेपालमा आधिकारिक एजेन्सीका रूपमा भीआर होल्डिङ्सलाई नियुक्त गरेको छ ।
