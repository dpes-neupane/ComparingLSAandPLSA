
२५ भदौ, काठमाडौं । राजधानीमा सञ्चालित चर्चित केएफसी (केन्तुकी फ्राइड चिकेन) रेष्टुरेन्ट शुक्रबारदेखि पुनः सञ्चालनमा आएको छ । मजदुर समस्याको कारण देखाउँदै भूकम्पपछि बन्द गरिएको रेष्टुरेन्टले पुनः सेवा दिन सुरु गरेको हो ।
बहुराष्ट्रिय चेन रेष्टुरेन्ट केएफसीले थापालथली र दरबारमार्गमा रेष्टुरेन्ट सञ्चालनमा ल्याएको छ । बन्द रहेका दुबै रेष्टुरेन्टले शुक्रबारदेखि सेवा सुचारु गरेको कर्मचारीहरुले बताएका छन् । पिज्जा हट भने अझै सञ्चालनमा आएको छैन ।
मजदुरसँगको विवाद चर्किएपछि केएफसी व्यवस्थापनले बैशाख ३० गतेदेखि रेष्टुरेन्ट बन्द गरेको थियो । नेपालबाट फर्किने धम्की दिँदै बन्द गरिएको रेष्टुरेन्ट देवयानी इन्टरनेशनलले पुनः सञ्चालनमा ल्याएको छ ।
श्रम विभागले कामदार कटौती गर्न अनुमति दिएसँगै सेवा सुचारु गरेको बताइएको छ । अझै पनि कर्मचारी र व्यवस्थापनबीचको विवाद भने सुल्भिmएको छैन् । रेष्टुरेन्ट बन्द भएसँगै त्यहाँ कार्यरत कर्मचारीहरुले सेवा सुचारु गर्न आग्रह गर्दै आएका थिए ।
