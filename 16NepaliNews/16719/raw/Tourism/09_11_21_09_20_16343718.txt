


१२ कार्तिक, काठमाडौं । राजधानीमा सञ्चालित पाँचतारे होटल र्‍याडिसनले शेयरधनीलाई २१.०५ प्रतिशत लाभांस दिने प्रस्ताव गरेको छ ।
होटलले सञ्चालक समिति बैठकले चुक्ता पुँजीको २० प्रतिशत बोनस सेयर र त्यसको कर प्रयोजनका लागि १.०५ प्रतिशत नगद लाभांस दिने प्रस्ताव गरेको हो ।
सञ्चालक समितिको लाभांश प्रस्ताव राष्ट्र बैंकबाट स्वीकृत भई कम्पनीको साधारण सभाबाट पारित भएपछि शेयरधनीलाई वितरण गरिने छ । प्रस्तावित बोनस सेयर वितरणपश्चात होटलको चुक्ता पूँजी ६५ करोड ७४ लाख रुपैयाँ पुग्नेछ ।
होटलले आर्थिक बर्ष ०७०/७१ देखि लगानीकर्तालाई लाभांस वितरण गर्न सुरु गरेको हो । त्यतिबेला १० प्रतिसतको बोनस शेयर वितरण गरिएको थियो ।
होटलले गत आर्थिक बर्षमा १९ करोड ८५ लाख रुपैंया खुद नाफा कमाउन सफल भएको थियो । होटलको प्रतिशेयर आम्दानी ३६ दशमलव २४ रुपैयाँ रहेको छ भने मुल्य आम्दानीको अनुपात २०.८९ गुणा रहेको छ ।
