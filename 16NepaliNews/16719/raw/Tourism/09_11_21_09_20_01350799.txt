
३० कात्तिक, काठमाडौं । पर्यटन बोर्डमा कार्यकारी प्रमुखको छनौट प्रकृया तत्कालै थाल्न कर्मचारी युनियनले पर्यटन मन्त्री आनन्द प्रसाद पोखरेलको ध्यानाकर्षण गरेका छ । सोमबार मन्त्रीसँग भेट गरी बोर्ड कर्मचारी युनियनले यस्तो ध्यानाकर्षण गराएको हो ।
युनियनले यथाशिघ्र कार्यकारी प्रमुख नियुक्त गरी पर्यटन प्रवर्द्धनका कामहरु सुचारु गर्न मन्त्री पोखरलाई आग्रह गरेको छ । बोर्डमा २०६८ कात्तिक १५ गतेदेखि प्रमुख कार्यकारी नहुँदा पर्यटन प्रवर्द्धनका कामहरु प्रभावकारी हुन सकेका छैनन् ।
मन्त्री पोखरेलले बोर्डमा कार्यकारी प्रमुख छनौट प्रकृया अविलम्व सुरु गर्ने आश्वासन दिएका छन् ।
मन्त्रीलाई भेट्न युनियनका अध्यक्ष सुधन सुवेदी, उपाध्इक्ष बिमल कँडेल, सचिव खड्ग बिक्रम शाह, सहसचिव जानकी उपाध्याय, कोषाध्यक्ष सूर्य थपलिया र सदस्य लेखनाथ भुषाल पुगेका थिए ।
