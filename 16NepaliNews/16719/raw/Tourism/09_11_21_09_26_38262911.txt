
२४ चैत, काठमाडौं । होटल संघ नेपालले बन्द हड्ताल छाडेर शान्तीपूर्ण तरिकाबाट समस्याको समधान खोज्न आन्दोलनरत मोर्चालाई आग्रह गरेको छ ।
अति संवेदनशिल मानिने पर्यटन क्षेत्र बन्द हड्तालबाट प्रत्यक्ष मारमा पर्ने बताउादै संघले यसले अन्तर्राष्ट्रिय जगतमा नेपालका छबी धुमिल्याउने गुनासो गरेको छ ।
बैदेशिक मुद्रा आर्जन र राष्ट्रिय उत्पादकत्वमा पर्यटन क्षेत्रले प्रमुख हिस्सा बोकेको छ । यसमा पनि होटल उद्योगले राष्ट्रिय अर्थतन्त्रमा महत्वपूर्ण योगदान पुर्‍याउादै आएको छ ।
देशका करिब ४५ लाख जनता प्रत्यक्ष एवं अप्रत्यक्ष आर्थिक कारोबारमा संलग्न हुने अवसर पाइरहेको पर्यटन व्यवसाय पटक-पटकको बन्द हड्तालजस्ता गतिविधीले धरासायी हुन लागेको संघको भनाई छ ।
यस्ता गतिविधिले पर्यटक आगमन विगतका वर्षहरुको तुलनामा कमी हुन गएकोतर्फ सचेत गराउादै संघले यस्तै अवस्था रहिरहेमा खर्बौं लगानी डुब्ने निश्चित रहेको गुनासो गरेको छ ।
‘अहिले देशले भोगिरहेको बन्द, हड्ताल जस्ता क्रियाकलापले विस्तारै गति लिन लागेको पर्यटन क्षेत्रमा अन्यौलग्रस्त स्थिति देखा परी विश्व समुदायमा नेपालप्रति नकारात्मक सन्देश प्रवाह हुने कुरा नकार्न सकिादैन’ संघले भनेको छ ।
संघले अन्तर्राष्ट्रिय जगतमा नेपाल पर्यटकहरुका लागी असुरक्षित स्थल हुन पुगेको सन्देशलाई पुनः स्मरण गर्दै उक्त क्रियाकलापहरु सदाका लागि बन्द गर्न/गराउन सरोकारवाला पक्षसाग आग्रह गरेको छ ।
