

२५ चैत, काठमाडौं । नयाँ वर्ष खप्तडमा भन्दै मोहित ट्राभल्स एण्ड टुरले नयाँ वर्षको प्याकेज ल्याएको छ । आन्तरिक पर्यटकको रोजाइमा परेको खप्तड जान लागि मोहीत ट्राभल्सले ४ दिनको प्याकेज ल्याएको हो ।
वैशाख ३१ गते महेेन्द्रनगरबाट यात्रा सुरु गरेर नयाँ वर्ष खप्तडमा मनाउने प्याकेज ल्याएको हो । वैशाख ३१ गते सुदूरपश्चिमा प्रख्यात उग्रतारा मन्दिर हुँदै खप्तड राष्ट्रिय निकुन्जको प्रवेशद्वार झिग्रनामा पहिलो दिन बास बसाल्ने छ ।
दोस्रो दिन र तेस्रो खप्तडको त्रिवेणी मन्दिरसहित खप्तडका क्षेत्रमा रहेको खप्पर दह, खप्तड बाबाको कुटी, घोडादाउन फाँट, सहस्रलिग लगायतको क्षेत्र घुमफिर को योजना छ ।
चौंथो दिन बिचपान हुदै दिपायलमा बास बस्ने गरी प्याकेज बनाइएको छ । पाचाैं दिन महेन्द्रनगर आउने गरी प्याकेज बनेको छ ।
यो प्याकेजका लागि नेपालीहरुलाई प्रतिब्यक्ति बिस हजार रुपैयाँ लाग्ने मोहित टाभल्सका परमानन्द भण्डारीले बताए । उनले भने-‘यो कार्यक्रमा हामीले विगत तीन बर्षदेखि निरन्तर चलाएका छाैं ।’
