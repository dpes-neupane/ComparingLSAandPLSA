
५ चैत, काठमाडौं । कोरोना भाइरसको संक्रमणले विश्वव्यापी प्रभाव पार्न थालेसँगै सरकारले विदेशबाट नेपाल आउने पर्यटकमाथि कडाइ थालेको छ ।
फलस्वरुप काठमाडौं अब विदेशी गन्तब्यबाट क्रमशः अलग भइरहेको छ । नेपाल नागरिक उड्डयन प्राधिकरणका महानिर्देशक राजन पोखरेलका अनुसार अहिले नेपालमा दैनिक ६५-७० उडान गर्ने गरी वायुसेवा कम्पनीले उडान अनुमति लिएका छन् ।
तर, १० मार्चबाट सरकारले अनअराइभल भिसा बन्द गरेपछि क्रमशः उडान कटौती शुरु भएको छ । अहिले अन्तराष्ट्रियतर्फ दैनिक आधाभन्दा बढी उडान रद्द तथा कटौती भइसकेका छन् ।
त्यसमाथि नेपालीसहित विदेशी मुलुकका नागरिकलाई विदेशी गन्तव्यमा समेत प्रवेश प्रतिबन्ध लागेसँगै वायुसेवा कम्पनीहरुले धमाधम उडान कटौती गरिरहेका छन् ।
मंगलबार मात्र नेपाल वायुसेवा निगमले मलेसिया उडान स्थगित गरेको छ । मलेसिया उडान नेपालको कारणले नभई मलेसिया सरकारले विदेशी नागरिकलाई लगाएको प्रवेश निषेधका कारण प्रभावित बनेको हो ।
१६ कम्पनीद्वारा २२ गन्तव्यको उडान रद्द
प्राधिकरणको मंगलबार साँझसम्मका तथ्यांकअनुसार कूल १६ वटा कम्पनीले २२ वटा गन्तव्यको उडान झिकिसकेका छन् । यसमध्ये चिनियाँ कम्पनीबाट भइरहेका सबैभन्दा धेरै उडान र गन्तव्य रद्द भएका छन् । यसबाहेक नेपाल एयरलाइन्सले भारतीय शहरमा गरिरहेका उडान रद्द गरेको छ ।
नेपालका तीन वटै अन्तराष्ट्रिय वायुसेवा कम्पनी (हिमालय एयरलाइन्स, बुद्ध एयर र नेपाल एयरलाइन्स)को विजनेस कोरोनाका कारण नराम्रोसँग प्रभावित बनेको छ । बुद्धले बनारस उडान फिर्ता गरिसकेको छ । अतिप्रभावित क्षेत्रबाट हिमालयले सबै उडान फिर्ता गरिसकेको छ । नेपाल एयरलाइन्सले समेत प्रतिकूल क्षेत्रबाट क्रमशः उडान कटौती गरिरहेको छ ।
कुन एयरलाइन्सको उडान कहिलेसम्म रद्द ?



एयरलाइन्स
गन्तब्य
कहिलेसम्म ?


एयर चाइना
चेन्दु
२८ मार्चसम्म (बुधबारबाहेक)


एयर इण्डिया
दिल्ली
 ३० एप्रिलसम्म २ मध्ये एउटा रद्द


विमान बंगलादेश
ढाका
२८ मार्चसम्म (१९ र २२ मार्चबाहेक)


चाइना इस्टर्न
कुनमिङ
१८, २२, २३ र २७ मार्च


चाइना साउदर्न
ग्वाङझाउ
२८ मार्चसम्म


क्याथे ड्रागन
हङकङ
२० मार्च-३० अप्रिल


जजीरा एयरवेज
कुवेत
१३ मार्चदेखि अनिश्चितकाल


कोरियन एयर
सियोल
२८ मार्चसम्म (सोमबारबाहेक)


नेपाल एयरलाइन्स
 
 
 
 
 
 
 
दिल्ली
१५ अप्रिलसम्म दैनिक एक उडानमात्र हुने, यसअघि दैनिक दुई उडान


हङकङ
मार्च १९ र २६ तथा अप्रिल २ र ९ तारिखको उडान रद्द


बैंङकक, थाइल्याण्ड
मार्च २५, अप्रिल १, ८ र १५ तारिखको उडान रद्द


बैंङलौर
मार्च १९ र ३१ तारिखको उडान रद्द


मुम्बई
२० र २७ मार्च तथा अप्रिल ३ र १० तारिखको उडान रद्द


दोहा
सबै उडान अनिश्चितकालका लागि रद्द


ग्वाङझाउ
अनिश्चितकालका लागि रद्द


क्वालालाम्पुर
अनिश्चितकालसम्म


सिचुवान एयरलाइन्स
ल्हासा
३० मार्चसम्म


कतार एयरवेज
दोहा
२२-३१ मार्चसम्म (३ वटा मध्ये एउटा रद्द)


थाई एयरवेज
बैंकक
अक्टोबर २४सम्म हप्तामा ४  रद्द


भुटान एयरलाइन्स
पारो
साताको तीन उडान रद्द


हिमालय एयरलाइन्स
 
 
 
 
 
 
दोहा
३१ मार्चसम्म


ढाका
३१ मार्चसम्म


क्वालालाम्पुर
१९, २०, २६ र २७ मार्चबाहेक १३ अप्रिलसम्म सबै रद्द


दमाम -साउदी अरेविया)
२८ मार्चसम्म


गुयाङ
२८ मार्चसम्म


छ्याङ्सा
२८ मार्चसम्म


बेइजिङ
२८ मार्चसम्म


बुद्ध एयर
वाराणसी
१५ अप्रिलसम्म


तिब्बत एयरलाइन्स
सियान
अनिश्चितकालसम्म



स्रोत : नेपाल नागरिक उड्डयन प्राधिकरण
