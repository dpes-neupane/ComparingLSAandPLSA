
७ असोज, काठमाडौं । नेपाल वायुसेवा निगमले आन्तरिक उडानतर्फ ९ विमानस्थलमा उडान सेवा प्रारम्भ गरेको छ । निगमले उडान तालिका सार्वजनिक गर्दै यस्तो जानकारी गराएको हो ।
अब नेपाल एयरलाइन्सको जहाजबाट भोजपुर, दाङ, ताप्लेजुङ, खानीडाँडा, रुकुम, नेपालगंज, बाजुरा, थामखर्क र फाप्लु विमानस्थलसम्म जान सकिने भएको छ । यि काठमाडौंबाट सिधा उडान हुने गन्तब्य हुन् ।
यी बाहेक रुकुम-नेपालगन्ज-रुकुम, नेपालगन्ज-जुम्ला-नेपालगन्ज, नेपालगन्ज-बाजुरा-नेपालगन्जमा समेत नेपाल एयरलाइन्सले उडान गर्ने भएको छ ।
निगमले यात्रुको चाप र मागलाई ध्यानमा राखी कतै हप्ताको ३ दिन, कतै हप्ताको २ दिन र कतै २ दिन उडान तालिका निर्धारण गरेको जानकारी गराएको छ ।
उडानका दौरान नेपाल सरकारद्वारा निर्धारित स्वास्थ्यसम्बन्धी मापदण्ड पालना गरिने भएको छ ।
नेपाल वायुसेवा निगमको आन्तरिक तर्फको उडान तालिका



सेक्टर 
 उडान हुने दिन     


काठमाडौं-रुकुम-काठमाडौं
रुकुम -नेपालगंज-रुकुम
आईतवार, बिहीबार


नेपालगंज-जुम्ला-नेपालगंज
आईतवार


काठमाडौं-भोजपुर-काठमाडौं
सोमबार, मंगलबार, शुक्रबार


काठमाडौं -दाङ्ग-काठमाडौं
सोमबार, बुधबार, शुक्रबार


काठमाडौं-फाप्लु-काठमाडौं
आईतबार, मंगलबार,


काठमाडौं-थामखर्क-काठमाडौं
बुधबार


नेपालगंज-बाजुरा-नेपालगंज
बिहीबार


काठमाडौं-ताप्लेजुङ्ग-काठमाडौं
काठमाडौं-खानीडाँडाँ-काठमाडौं
बुधबार, शनिवार



