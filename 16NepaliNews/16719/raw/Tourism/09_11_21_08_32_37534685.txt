

१४ माघ, काठमाडौं । शहीद दिवसको अवसरमा चन्द्रागिरी हिल्स लिमिटेडले चन्द्रागिरी  केबलकारले शहीद परिवारको परिचय प्राप्त सदस्यहरुलाई ५० प्रतिशत छुटमा टिकट खरिद गर्न सक्ने व्यवस्था मिलाएको छ ।
शहीदको त्याग, तपस्या र बलिदानको कदरस्वरूप शहीद परिवारका सदस्यहरुलाई यस्तो व्यवस्था गरिएको कम्पनीले जनाएको छ । छुट व्यवस्थाअनुसार ७ सय पर्ने केबलकार टिकट ३ सय ५० रुपैयाँमा प्राप्त गर्न सकिनेछ ।
टिकट खरिद गर्दा नेपाल सरकारबाट वितरण गरिएको शहीद परिवार सदस्य परिचयपत्र अनिवार्य रुपमा साथमै लिई आउनुपर्ने छ ।
यो सुविधा लिने यात्रुले अन्य छुट सुविधा लिन पाउनेछैनन । यो सुविधा अन्तर्गतको टिकट कम्पनीको थानकोटस्थित टिकट काउन्टरबाट मात्र लिनुपर्नेछ ।
