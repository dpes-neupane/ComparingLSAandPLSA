

१८ चैत, काठमाडौं । नेपाल पर्यटन बोर्डले हरेक महिना आयोजना गर्दै आएको फोटो प्रर्दशनी सुरु भएको छ । तीन दिनसम्म चल्ने प्रर्दशनीमा चिनियाँ फोटोग्राफर याङ्ग युए फानले नेपालको संस्कृति र जनजीवनसँग जोडेर खिचेका ८० फोटोहरु राखिएको छ ।
प्रर्दशनीको चिनियाँ सांस्कृतिक केन्ऽका निर्देशक यिन खुन सङ्गले उदघाटन गरे । प्रदर्शनी आइतबारसम्म चल्नेछ । फोटोमार्फत पर्यटन प्रवर्द्धन गर्ने उद्देश्यले हरेक महिना यस्तो प्रदर्शनी आयोजना गरिँदै आएको छ ।
कार्यक्रममा बोल्दै निर्देशक सङ्गले यस्ता प्रदर्शनीले दुई देशबीचको सम्बन्ध प्रगाढ बनाउने विश्वास व्यक्त गरे ।
बोर्डका कार्यकारी प्रमुख दीपकराज जोशीले चीन नेपालका लागि मुख्य पर्यटन बजार भएका कारण चीनमा नेपालको प्रबर्द्धन गर्न यस्ता प्रबर्द्धनात्मक कामहरु अबका दिनहरुमा गरिने बताए ।
