

३ फागुन, सौराहा । पर्यटकीय नगरी सौराहामा ‘क्याफे दी सफारी’ नामक कफी सप सञ्चालनमा आएको छ । स्थानीय युवा व्यवसायी सुमन घिमिरेले करिव १५ लाख लगानी गरि कफी सप सञ्चालनमा ल्याएका हुन् ।
नेपालमा विस्तारै कफी पिउने संस्कृति बढ्दै गइरहेको बेलामा सौराहामा पहिलो पटक कफी सप सञ्चालनमा ल्याएको घिमिरेले दाबी गरेका छन् । सौराहा भ्रमणमा आउने कफीका पारखीहरुलाई कफीको स्वाद दिलाउने उनको भनाई छ ।
विशेषत विदेशी पर्यटकहरुलाई अर्गानिक कफी निकै मन पर्दछ र हाल आएर नेपालीहरुको पनि अर्गानिक कफीप्रति रुची बढ्दै गइरहेको छ ।

‘यस्तो खालको कफी सप सौराहामा पहिलो हो जसले पूर्णत कफीमात्र बेच्छ’ घिमिरेले भने- ‘हामी नेपालमा उत्पादन भएको कफीमात्र बेच्छौं, यसले नेपाली कफी उत्पादकहरुलाई पनि केही टेवा पुर्‍याउने आशा लिएका छौं ।’
सौराहा घुम्न आउने पर्यटकहरुको लागि कफी पिउनको लागि क्याफे दी सफारी पहिलो रोजाई हुने विश्वास घिमिरेले लिएका छन् ।
