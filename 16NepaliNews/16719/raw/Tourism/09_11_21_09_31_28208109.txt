
३ मंसिर, सोलुखुम्बु । तेन्जिङ हिलारी विमानस्थल लुक्लामा विगत चार दिनदेखि मौसम खराबी हुँदा यात्रु मारमा परेका छन् ।
मौसममा आएको खराबीका कारण  नियमित उडान प्रभावित हुँदा यात्रु मारमा परेका हुन् । बिहान केही बेर मौसम सुधार हुँदा केही उडान हुने भए पनि त्यसपछि मौसम बिग्रदा नियमित उडान प्रभावित हुँदैछन् ।
विगत चार दिनदेखि नियमित उडान प्रभावित हुँदा लुक्लामा करिब ५ सय विदेशी पर्यटक रोकिएका तारा एयरका लुक्ला विमानस्थल इन्चार्ज फुनुरु शेर्पाले जानकारी दिनुभयो । मंगलबार करिब ५० उडान तय भएकामा मौसम खराबीका कारण आधा उडान पनि हुन सकेन ।
पचास उडान तय भएकामा आधा पनि उडान हुन नसक्दा राजधानी जान तयार भएका स्वदेशी तथा विदेशी यात्रु मारमा परेका छन् । खुम्बु क्षेत्र घुम्न आएका पर्यटक र्फकने सिजन भएकाले अहिले माथिल्लो क्षेत्र घुमेर राजधानी र्फकनका लागि आएका पर्यटकको लुक्लामा घुइँचो लागेको छ ।
बुधबार पनि लुक्लाको मौसम खराबी भएको कारण लुक्लामा रोकिने पर्यटकको सङ्ख्या अझ बढ्न सक्ने एअरलाइन्स व्यवसायीले बताएका छन् । रासस
