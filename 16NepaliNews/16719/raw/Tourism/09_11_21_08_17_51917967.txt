
८ पुस, काठमाडौं । भक्तपुरका पुराना होटेल व्यवसायी रामप्रसाद प्रजापतिको निधन भएको छ । २०३४ सालमा भक्तपुर गेष्ट हाउस स्थापना गरेका उनी भक्तपुरकै सबैभन्दा पुराना होटेल व्यवसायी मानिन्छन् ।
प्रजापतिका पुत्र सुमनका अनुसार यो होटेल भक्तपुरकै पहिलो होटेल हो । भक्तपुर नगरपालिकाबाट शुरु गरेको उनको होटेल अहिले भने चुनदेवीमा सारिएको छ ।
८३ वर्षीय उनी भक्तपुर उद्योग वाणिज्य संघका संस्थापक सदस्य समेत हुन् । उनको २ पुसमा निधन भएको हो ।
