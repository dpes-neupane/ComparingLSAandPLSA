
८ माघ, काठमाडौं । पाँच तारे होटल सोल्टीको गत पुस २७ गते सम्पन्न ४० औं साधारणसभाले पारित गरेको १७.८९ प्रतिशत नगद लाभांस माघ ९ गते (शुक्रबार) देखि वितरण गरिने भएको छ ।
कम्पनी रजिष्ट्रारको कार्यालय ताहाचलबाट सेयरधनीले लाभांसवातपको चेक तथा नगद लिन सक्नेछन । शनिबार आइतबार र अन्य विदाको दिनबाहेक दिउसो २ बजेदेखि साँझ ५ बजेसम्म वितरण गरिने कम्पनीले जनाएको छ । कम्पनीले एक सूचना प्रकाशिन गरी लाभांस लिन आउँदा सेयरधनी प्रमाणपत्रको सक्कल तथा त्यसको प्रतिलिपि साथमै बोक्नुपर्ने भनेको छ ।
त्यसैगरी आफैं उपस्थित हुन नसक्ने सेयरधनीले प्रतिनिधिमार्फत रितपूर्वक अख्तियारीनाम दिई लाभांस प्राप्त गर्न सक्नेछन । होटलले गत आर्थिक वर्षको नाफाबाट सेयरधनीलाई दोहोरो अंकको प्रतिफल दिएको हो ।
