

२४ मंसिर, काठमाडौं । नेपाल वायुसेवा निगमले काठमाडौंबाट ताप्लेजुङ र सिमराबीच उडान सुरु गर्ने भएको छ । निगमले यही पुस १ गतेदेखि नियमित उडान सुरु गर्ने भएको हो ।
ताप्लेजुङमा हप्ताको तीन दिन आइतबार, बुधवार र बिहीबार तथा सिमरामा हप्ताको सातै दिन उडान गर्ने निगमले जनाएको छ ।
काठमाडौंबाट ताप्लेजुङ बिहान ७ बजे गई दिउँसो ८ बजेर १५ मिनेट जाँदा काठमाडौं फर्किने छ । निगमले ताप्लेजुङका लागि एकतर्फी भाडा ५ हजार ८ सय ६५ रुपैयाँ निर्धारण गरिएको छ ।
सिमराका लागि भने उडान समय दिनदिनै फरक राखिएको छ । सिमराको लागि एकतर्फी भाडा २ हजार ६ सय ६५ रुपैयाँ निर्धारण गरिएको छ । उक्त भाडा कर बाहेकको हो ।
