
२५ पुस, काठमाडौं । सिम्रिक एयर प्रालिको प्रबन्ध निर्देशकमा राजेन्द्र शाक्य आएका छन् । कम्पनीले यसअघिका  प्रबन्धक निर्देशक राजेन्द्रबहादुर सिंहलाई बिहीबारदेखि बिदा गरेको छ ।
सिम्रिक एयरका अध्यक्ष क्याप्टेन रामेश्वर थापाले सिंहलाई बिदा गरि शाक्यलाई भित्राएका हुन् । शाक्य रियल स्टेट र बैंकिङ व्यवसायी हुन् । सिम्रिकका अहिले ७ वटा जहाजमध्ये चारवटा सञ्चालनमा रहेका छन् ।
