
२१ भदौ काठमाडौं । कतार एयरवेज एजेन्ट्स अवार्ड नाइट २०१६ -२०१७ मंगलबार होटल याक एण्ड यतीमा सम्पन्न भएको छ ।राजधानीमा आयोजित भएको उक्त कार्यक्रममा प्रेस्टीजियस अवाड बार्ट ओशो वल्र्ड ट्राभल नेपाल, मेगावाइट गोल्ड अवार्डबाट सुमेघ टुर एण्ड ट्राभल्स, सिल्भर अवार्डबाट यती ट्राभल सम्मानीत भएको थियो ।
साथै कतार एयरवेजले यो वर्षदेखि नयाँ खालको अवार्डको पनि अभ्यास गरेको छ । बेस्ट पर्फमेन्स इन लिजर एण्ड एमआईसिई एजेन्ट्सबाट जेनिथ एक्सपेरियन्स ट्राभल सर्भिस एण्ड रिजेन्सी नेपाल सम्मानित भएको कतार एयरवेजले जनाएको छ ।
कार्यक्रममा चारवटा ब्यापारिक साझेदारलाई पनि सम्मान गरिएको थियो । कार्यक्रममा ५ वटा पुरस्तकार बितरण गरिएको थियो भने ३३ वटा सम्मान प्रमाणपत्र प्रदान गरिएको थियो ।
साथै कार्यक्रममा कतार एयरलाइन्सको चौथो फ्रिक्वेन्सी फ्लाइट पनि उद्घाटन गरिएकेा थियो । थप अर्काे उडान कतारबाट यसले १ बजेर २५ मिनेटमा गर्ने भएको छ, जुन नेपालमा ८ बजेर ५५ मिनेट जाँदा आइपुग्छ ।
कतार एयरलाइन्सले १ सय ५० भन्दा बढी स्थानमा उडान भर्ने गरेको छ । यो वर्ष कतार एयवरवेज स्काईट्रयाक्स वल्र्ड एयरलाइन अवार्डबाट सम्मानित भएको छ ।
