

काठमाडौं । फ्लाई दुबई वायुसेवाले ग्राहकलाई आफ्नो उडान सञ्जालभित्रका दुबई र अन्य केही विशिष्ट गन्तव्यका उडानमा ३० प्रतिशत छुटको घोषणा गरेको छ ।
आफ्ना बिजनेस र इकोनोमी क्लासमा फ्लाई दुबईले पहिलो पटक ठूलो छुट दिने घोषणा गरेको हो । आगामी १ अक्टोबर २०१५ देखि ३० जुन २०१६ बीच यात्रा गर्ने योजनामा रहेका ग्राहकले २० सेप्टेम्बरभन्दा अगाडि नै उडान टिकट बुक गर्दा ३० प्रतिशत छुट पाउने फ्लाई दुबईले जनाएको छ ।
४९ वटा पछिल्लो पुस्ताका अत्याधुनिक बोइङ ७३७-८०० विमान रहेको फ्लाई दुबईले विश्वभर एक सातामा ४५ राष्ट्रका ९० भन्दा बढी गन्तव्य सहर १ हजार ६ सय उडानले जोड्छ ।
फ्लाई दुबईको नेटवर्क जिसिसी (गल्फकोअपरेसन काउन्सिल)का ६ राष्ट्र, मध्यपूर्व, अफ्रिका, ककेसस् (आर्मेनिया, अजरबैजान, जर्जिया, इरान, टर्की र रसियालगायत राष्ट्र) क्षेत्र, मध्यएसिया, युरोपलगायत क्षेत्रमा उडान विस्तारित छ ।

फ्लाई दुबईले आफ्ना यात्रुलाई व्यापक र आफू अनुकूलयात्रा विकल्प उपलब्ध गराउँदै सर्वोत्तम भ्रमण अनुभव दिलाउने बताएको छ ।
फ्लाई दुबईको वेबसाइट www.flydubai.com बाट  सिट बुक गर्न सकिनेछ भने सम्पर्क केन्द्र (+९७१ ६०० ५४ ४४ ४५) मा सम्पर्क गरी सिट बुक गर्न सकिनेछ । साथै फ्लाई दुबई ट्राभल सप वायात्रा साझेदारमार्फत् पनि सिट बुक गर्न सकिने फ्लाई दुबईले जनाएको छ ।
यसका सर्त र सुविधासम्बन्धी विस्तृत जानकारीका लागि फ्लाई दुबईको वेबसाइटमा उपलब्ध छ । फ्लाई दुबईले सातामा काठमाडौं-दुबई २४ उडान सञ्चालन गर्छ ।

