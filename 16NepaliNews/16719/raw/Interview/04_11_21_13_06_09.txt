कूटनीतिका गहिरो जानकार, पूर्वपरराष्ट्रमन्त्री एवं राजदूत डा. भेषबहादुर थापासँग रातोपाटीका लागि चन्द्र खाकी र फणिन्द्र नेपालले गरेको कुराकानी ।नेपालको परराष्ट्र नीतिले पक्रेको दिशा कस्तो छ ? के यो सही ढङ्गले हिँडिरहेको छ ?नेपालमा ठूलाठूला राजनीतिक परिवर्तन भए । राज्य सञ्चालनका प्रक्रियामा धेरै हेरफेर पनि भए । गएको ५० वर्षको लामो अवधिमा भिन्न राजनीतिक अवस्थामा पनि कुनै न कुनै अनुभव प्राप्त भए । त्यस आधारमा लेखाजोखा गर्दा आफ्नो भूगोल र नेपालको इतिहासको आधारमा राणाकालभन्दा अगाडि वा बाङ्डुङ सम्मेलनभन्दा अगाडि नेपालले लुकेर अस्तित्व जोगाएको हो । विश्व मानचित्रमा अग्रसर नभएर देखा नपरेर, कसैको आँखा नपरोस् भन्ने धारणा राखेर नेपालले आफ्नो अस्तित्वलाई जोगाए । तर विकासको सवालमा सहभागी हुन सकेन ।नेपाल विश्वको मानचित्रमा देखापरेको सन् १९५५ को  बाङ्डुङ सम्मेलनपछि मात्र हो । त्यो सम्मेलनभन्दा अगाडि नेपाल चीनमा जाने र भारत जाने, ब्रिटिस साम्राज्यसँग सहबास गर्नेमा मात्रै हाम्रो ध्यान केन्द्रित थियो । बाङ्डुङमा गएर विश्व सम्मेलनमा सहभागी भएर, सक्रिय भूमिका नेपालले खेलेर आफूलाई विश्वको पर्दामा पनि देखापार्यो । त्यहाँ प्रतिपादित सिद्धान्तहरू; तटस्थता, हस्तक्षेपकारी भूमिका नखेल्ने, आफ्नो सार्वभौमिक सत्ताप्रति अडिग रहनेदेखि शान्तिपूर्ण सहअस्तित्वको पाँच सिद्धान्तका आधारमा निर्माण भएका नीति, संवाद र संरचना अङ्गीकार गर्यो । निरङ्कुश राणाशासन काल, राजाको शासनकाल, बहुदलीय प्रजातन्त्र हुँदै अहिले भएको व्यवस्थासम्म आइपुग्दा सबैसँग मित्रता र सहअस्तित्वको आधारमा, खास गरेर असंलग्नताका सिद्धान्तहरूलाई मूलमन्त्र मानेर नै त्यसपछिका संविधानहरू निर्माण भयो, विदेश नीति निर्माण र सञ्चालन भयो ।*****बीचबीचमा केही उतारचढाव र उच्छृङ्खलपना नआएको होइन । कसैसँग सामीप्यको भावना अभिवृद्धि गर्ने, कसैसँग समदूरीभन्दा टाढै रहनेजस्ता विसङ्गतिहरू बीचबीचमा नदेखिएको पनि होइन ।*****बीचबीचमा केही उतारचढाव र उच्छृङ्खलपना नआएको होइन । कसैसँग सामीप्यको भावना अभिवृद्धि गर्ने, कसैसँग समदूरीभन्दा टाढै रहनेजस्ता विसङ्गतिहरू बीचबीचमा नदेखिएको पनि होइन । नीति निर्माणको तहमा, चाहे संविधानमा होस्, या संयुक्त राष्ट्रसङ्घको घोषणापत्र र मानव अधिकारको तहमा सहभागी हुने कुरामा होस्, केही तलमाथि भए पनि निरन्तरता चाहिँ पाएको छ ।सैद्धान्तिक विषयमा निरन्तरता त आए तर व्यवहारमा कहिले कसैको, कहिले कसैको निकट जाने तदर्थवादी व्यवहार पनि देखियो नि, हैन र ?त्यो नीतिको परिवर्तनबाट भएको होइन । नेपालमा भएका सङ्घर्ष र परिवर्तनहरू, कहिले प्रजातन्त्र, साम्यवादका लागि भएका सङ्घर्ष, राजाले गरेका कू लगायतका घटनामा त्यस्ता भए । त्यो कहिलेकाहीँ सहभागिता र सद्भावना खोज्नका लागि, आफ्नो लक्ष्य प्राप्त गर्नका लागि, आफ्नो भूमि छोडेर पनि बाहिर गएर सङ्घर्ष गरेको विश्वव्यापी रूपमा पनि भएको छ । त्यो कुरा हामीमा पनि नभएको होइन ।*****व्यवस्थामा आमूल परिवर्तन आए पनि विदेश नीतिको मूलभूत सिद्धान्तको प्रतिपादनमा चाहिँ सबैले एकरूपता देखाएका छन् । कार्यान्वयनका बेलामा कसैको कसैप्रति पार्टीगत, समूहगत झुकाव भए होलान् । त्यो झुकाव, सोचाइ र काम गराइमा केही परिवर्तन नभएको होइन तर त्यो क्षणिक रह्यो ।*****मेरो मुख्य भनाइ के हो भने व्यवस्थामा आमूल परिवर्तन आए पनि विदेश नीतिको मूलभूत सिद्धान्तको प्रतिपादनमा सबैले एकरूपता देखाएका छन् । कार्यान्वयनका बेलामा कसैको कसैप्रति पार्टीगत, समूहगत झुकाव भए होलान् । झुकाव, सोचाइ र काम गराइमा केही परिवर्तन नभएको होइन तर त्यो क्षणिक रह्यो । तटस्थता, सार्वभौमिकता र त्यसपछि प्रगतिमा सहभागी हुने कुराले निरन्तरता पायो ।  द्विपक्षीय या बहुपक्षीय्, ती सबैकुरामा सानै देश भएपनि बाङ्डुङपछि नेपालले सक्रिय भूमिका खेल्दै आएको छ ।बाङ्डुङ सम्मेलनभन्दा पछाडि फर्केर जाने हो भने नेपालको परराष्ट्र नीतिको कुरा गर्दा आधुनिक नेपालको इतिहासमा पृथ्वीनारायण साहसम्म पुग्न सकिन्छ, जसले मुलुकलाई एउटा असंलग्नकै अवस्थामा राख्नुभएको पाइन्छ । सुगौली सन्धिपछि हाम्रो परराष्ट्र नीति एक किसिमले ब्रिटिसहरूको छत्रछायाँमा गयो ।  राजा महेन्द्रको शासनकालमा आएपछि असंलग्नातिर लाग्यो । २०४६ सालको परिवर्तनपछि सिद्धान्ततः निरन्तरता र एकरूपता रहे पनि व्यवहारमा उतारचढाप आएको देखिन्छ ? यी समग्र स्थितिलाई विश्लेषण गर्दा परराष्ट्र नीति र कूटनीतिको दृष्टिकोणले कुन अवस्थालाई राम्रो वा अब्बल मान्न सकिन्छ ?तपाईं इतिहासको सुरुमै जानुभयो । पृथ्यीनारायण शाहको दिव्योपदेश र बाङ्डुङ सम्मेलनको घोषणालाई हेर्नुहोस्, राष्ट्रलाई सार्वभौमिक, सबल तथा सक्षम बनाउन विदेश नीतिमा आफ्नो कुरामा मात्र होइन, अरूका कुराले पनि प्रभाव पार्छ भन्ने प्रष्ट हुन्छ । विश्वयुद्धपछि त्यो बेलामा नासेर, नेहरू, एनक्रुमा, सुकार्नो जस्ता विश्व राजनेताहरूको हाराहारीमा हाम्रो राजा पनि देखापरे । त्यो बेलामा बौद्धिक जगतले पनि राजालाई साथ दिएको हो ।छिमेकी देशले हामीलाई आफ्नो छायाँमुनि रहोस् भन्ने धारणाले आफ्नो कूटनीति सञ्चालन गरेर आएको स्थितिबीच अप्रत्यासित रूपमा नेपाल संयुक्त राष्ट्रसङ्घको सदस्य भएको र त्यसपछि आएर बाङ्डुङ सम्मेलमा सहभागी भएको स्थिति हो । म चाहिँ यो समयलाई नेपालको विदेश नीतिको ढोका खोलेको अवस्थाको रूपमा हेर्छु । त्यसपछि धेरै कुरामा निरन्तरता आएको छ । व्यवहारमा केही तलमाथि भए होलान् । कसैको उत्तर वा दक्षिणसँग, साम्राज्यसँग निकटता र झुकाव भए होलान् तर तिनले राष्ट्रको अस्तित्वमा नै चाहिँ प्रभाव पारेको छैन ।तर त्यो खालको स्थितिले प्रभाव पार्ने सम्भावना वा खतरा पछिल्लो चरणमा कत्तिको देख्नुहुन्छ ?राजनीतिक तहमा वैचारिक वा सैद्धान्तिक हिसाबले देखिएको विविधताले बीचबीचमा उतारचढाव देखियो । आफ्नो राजनीतिक लक्ष्य प्राप्ति गर्नका लागि क्षणिक रूपमा भए पनि कसैको समर्थन लक्ष्मणरेखा बाहिर गएर पनि भएको छ । बीचबीचमा कुनै समूहको होस् या मौलिक सोचाइको अभावले होला, कहिले नजिक देखिने, कहिले टाढा देखिने कुनै विषयमा भिन्नता नदेखिएका होइनन् । तर, म फेरि त्यही कुरामा आउँछु ः आमूल रूपमा झुकाव देखिएको क्षणिक होला तर दीर्घकालीन भएको छैन ।*****बीचबीचमा कुनै समूहको होस् या मौलिक सोचाइको अभावले होला, कहिले नजिक देखिने, कहिले टाढा देखिने कुनै विषयमा भिन्नता नदेखिएका होइनन् । तर म फेरि त्यही कुरामा आउँछु : आमूल रूपमा झुकाव देखिएको क्षणिक होला तर दीर्घकालीन भएको छैन ।*****नेपालले लिएको अहिले लिएको विदेश नीति सन्तुलित नरहेको र यसमा परिवर्तन गर्नुपर्छ भन्ने आवाजहरू पनि सुनिन्छ ।  तपाईंलाई के लाग्छ ? कस्तो बनाउनुपर्छ ?नीति भनेको कुनै व्यक्ति वा समूहको सोचाइ होइन, यसमा समग्र राष्ट्रको सोचाइको प्रतिबिम्ब हुनुपर्छ । त्यो हिसाबबाट छुटफूट हिसाबबाट आवाज आए पनि नेपालको सार्वभौमसत्ताको रक्षा, प्रगतिमा सहभागी हुने, मानवीय पक्षलाई अङ्गीकार गर्ने, अमानवीय कुरामा साथ नदिने जस्ता सोचाइमा नेपालको निरन्तररता रहेको छ ।द्वन्द्वका बेलामा, खास गरेर जनयुद्धका बेलामा जेजति कुरा भए अब अहिले आएर आयोग र विभिन्न माध्यमबाट त्यो विषयको कुराको परीक्षण गर्ने प्रक्रिया पनि थालनी भएको छ । प्रायश्चित गर्नका लागि होइन, भविष्यमा यस प्रकारका कुरा नहोऊन् भनेर जोगिनका लागि विश्वव्यापी समर्थन पनि छ । हाम्रो यहाँ पनि आंशिक रूपमा सोचाइ छ । तर, त्यो अगाडि बढ्न सकेको छैन किनकि राष्ट्रव्यापी द्वन्द्व हल हुुनु भनेको त ठूलो सङ्कटबाट हामी पार भएका हौँ नि ।मुलुकमा आमूल परिवर्तन भएको छ, संविधानसभाको निर्वाचन भयो, संविधान बन्यो, संविधाअन्तर्गत विभिन्न तहका निर्वाचन भए, अहिले स्थिर सरकार बनेको छ । यो अवस्थामा नेपालले परराष्ट्र मामिलाको सन्दर्भमा लिनुपर्ने खास बाटो वा गति कस्तो हुुनुपर्छ ? अबको परिस्थितिमा ठोस रूपमा कस्तो नीति बन्नुपर्छ जुन अबिचलित ढङ्गले अगाढि बढोस् । त्यस्तो खालको समग्र परराष्ट्र नीति बनेको छ कि छैन नेपालमा ?नीति नबनेको होइन, नीतिको अभाव होइन । बीचबीचमा देखिएका विसङ्गतिका सङ्केतहरूको आधार राष्ट्रव्यापी होइन । त्यो समूहव्यापी वा कुनै सोचाइमा आधारित होला, शक्तिशाली भएको समयमा विभिन्न प्रवृत्ति देखिएका होलान् । तर आधारभूत तहमा राष्ट्रको संरक्षण र प्रवद्र्धनमा तथा सार्वभौमिक सर्वोच्चताको कुरामा परिवर्तन आएको छैन । हिजो बाहिर बसेर प्रतिकार गरेका तिनै व्यक्ति सत्तामा आउने बित्तिकै त्यही गोरेटोमा हिँड्नु पर्यो नि । बीचबीचमा परिस्थितिले ल्याएको विकृति र विसङ्गति होला, सोचाइमा भएको भिन्नताले ल्याएको होला ।*****क्षणिक वा बीचमा भएको विसङ्गतिलाई हेरेर सम्पूर्ण कुरामा परिवर्तन आएको सङ्केतको रूपमा यसलाई हेर्नु हुँदैन ।*****तर सत्ता सञ्चालन गर्ने तहमा आउँदा निकट छिमेकीसँग सुमधुर सम्बन्ध राख्ने, एउटाको मूल्यसँग अर्कोसँग खेलबाड नगर्ने, विश्वका शक्ति केन्द्रसँग सौहार्दपूण तवरले सहयोग लिएर प्रगतिमा सहभागी हुने जस्ता कुरामा मूलभूतरूपमा परिवर्तन आएको त छैन नि ! त्यसैले क्षणिक वा बीचमा भएको विसङ्गतिलाई हेरेर सम्पूर्ण कूरामा परिर्वन आएको सङ्केतको रूपमा यसलाई हेर्नु हुँदैन ।नेपालको परराष्ट्र नीतिका विषयमा जति नै ठूला कुरा गरे पनि ठोक्किने भनेको त भारत र चीनसँगको सम्बन्ध नै हो नि ? विदेशी नीति कस्तो रहने भन्ने त यसैबाट निर्णय हुन्छ, होइन र ?राम्रोसँग मूल्याङ्कन गर्ने हो भने नेपालले धेरै फड्को मारेको छ । सुरुमा मैले भने नि बाउबाजेका पालामा अङ्ग्रेज बहादुर भन्थे, अङ्ग्रेजका राजदूत त्यतिबेलाको रेजिडेन्ट भन्ने एउटा कप्तान हुन्थ्यो । यता हाम्रा श्री ३ महाराज हुन्थे । त्यो बेलामा एउटा कप्तानलाई राजाले श्रीपेच लगाएर गद्दी बैठकमा भेट्नु पथ्र्यो । त्यो बेलामा जनचेतना नभएको हुनाले अहिलेको स्थितिमा तालमेल नखाने खालको भेटघाट हुन्थ्यो ।  अहिले त सञ्चार जगत पनि कराउँछ, बाँकी बौद्धिक समुदाय पनि कराउँछ । यो परिवर्तन भएको सैद्धान्तिक र वैचारिक प्रगतिले हो । विश्वले अङ्गीकार गरेको मूल्यमान्यताबाट टाढा छैनौँ, त्यसैभित्र छौँ हामीहरू ।त्यसले गर्दा कहिले कहिले हामीले आफैंले आफैंलाई मूल्याङ्कन गर्दा आफ्ना कमजोरीलाई बाहिर ल्याएर बाँकी विश्वका अगाडि कमजोर देखाउने प्रवृत्ति नदेखिएका होइनन् । तर प्रतिपक्ष भयो वा जनसमर्थन पाएन भन्दैमा राष्ट्रको हितको विपरीत काम त कसैले पनि गर्नुभएन ।नेपालको हकमा चीन र भारतसँगको सम्बन्धमा निकै महत्त्व राख्छ । चीन र भारतसँगको सम्बन्ध समदूरीका आधारमा तय हुनुपर्छ भनेर एकाथरि कुरा गर्छ भने अर्काथरि चाहिँ भौगोलिक अवस्थाले गर्दा दक्षिणतिर नै विशेष सम्बन्ध रहने गर्छ भन्ने गर्छन् । वास्तवमै भारत र चीनसँगको हाम्रो सम्बन्ध कस्तो हुनुपर्छ ?सम्बन्ध विचारमा मात्र होइन, भौगोलिकदेखि लिएर विभिन्न कुरामा आधारित हुन्छ । २०१७ सालको परिवर्तनपछि चीनसँगको सम्बन्ध र त्योभन्दा पनि अगाडि बीपी कोइराला प्रधानमन्त्री भएकै बेलामा पनि, हाम्रो यहाँको राजनीतिक परिवर्तनमा कुनै न कुनै प्रकारबाट लुकीछिपी होस् या प्रत्यक्षरूपमा होस् भारतका बुद्धिजीवीदेखि लिएर भारत सरकारले भूमिका नखेलेको होइन । त्यो हुँदाहुँदै पनि आन्दोलनपछि जुन संरचना बन्यो, त्यो बेलाको प्रधानमन्त्रीले चीनसँग असल सम्बन्ध राख्नका लागि चीन गएर  संवादको सुरुआत भयो । त्यसपछि पनि राजा महेन्द्रले कोदारीको बाटो बनाउने संरचना गरे ।*****निरङ्कुश राजा होस् या प्रजातान्त्रिक पद्धतिमा आएको प्रधानमन्त्री, दुवैले खोजेको त नेपालको अस्तित्वलाई कसरी जोगाउने र अरूको कुन्ठाबाट कसरी बाहिर निस्कने भन्ने नै रहेछ !*****निरङ्कुश राजा होस् या प्रजातान्त्रिक पद्धतिमा आएको प्रधानमन्त्री, दुवैले खोजेको त नेपालको अस्तित्वलाई कसरी जोगाउने र अरूको कुन्ठाबाट कसरी बाहिर निस्कने भन्ने नै रहेछ । सोचाइ त त्यो हो नि ! आखिरमा नियालेर हामीले विश्लेषण गरयौं भने म त अझ पनि त्यही कुरा भन्छु कि सैद्धान्तिक तहमा भएको निरन्तरताले ठाउँ पाएको छ, त्यसमा विचलित भएको छैन । व्यवहारमा भएका विचलनहरू व्यक्तिगत वा सामूहिक होलान् तर ती क्षणिक मात्र सावित भएका छन् ।यसको अर्थ ती विचलनहरू प्रधान छैनन् ?छैन ।नेपाल भारत सम्बन्धमा प्रेम, विश्वास र सद्भाव भन्दा बढी घृणा, आक्रोश र अविश्वास आइहाल्छ । भारतले उत्तर हिमालयसम्म आफ्नो सुरक्षा सीमा ठान्ने र सधैँ नेपालप्रति ठूलो दाइको व्यवहार देखाउने गरेको भय, त्रास र भोगाइ नेपालीहरूमा छ । यसको जड के होलान् ?भौगोलिक र अन्य सामीप्यले गर्दाखेरि यी कुरा उठ्छन् । पहिले भारत एउटा साम्राज्यको अधीनमा रह्यो । त्यो बेला नेपाल साम्राज्यको शिकार नबनोस् भनेर नेपालले विभिन्न उपायहरू अपनाएका छन् । त्यही बेलामा पृथ्वीनारायण शाहले दिव्योपदेशमा छाडेका कुरालाई अहिलेसम्म पनि हामी सद्भावको दृष्टिले हेर्छौं । त्यो अनुकरणीय पनि भइरहेको छ । जोगिएर बस्नु नै उपलब्धि थियो त्यो बेलामा ।*****छिमेकी छिमेकीहरूका बीचमा हुने कटुता, वैमन्यस्यता नेपाल भारतको बीचमा मात्रै होइन, संसारभरि नै छ । भारतको अरू छिमेकीहरूसँग पनि त्यही प्रकारको व्यवहारको निरन्तरता हामी पढ्न पाउँछौँ ।*****छिमेकी छिमेकीका बीचमा हुने कटुता, वैमन्यस्यता नेपाल भारतको बीचमा मात्रै होइन संसारभरि नै छ । भारतको अरू छिमेकीहरूसँग पनि त्यही प्रकारको व्यवहारको निरन्तरता हामी पढ्न पाउँछौँ ।भारत स्वतन्त्र हुनेबित्तिकै कताकता साम्राज्यको जुत्तामा खुट्टा हाल्न खोजेको र उसको त्यस किसिमको व्यवहारले र हाम्रो कमजोरीले गर्दा कोसी गण्डकीलगायतका सन्धि सम्झौताहरू भएको छ । त्यो एउटा संवेदनशील बेला थियो । त्यहीबेलामा राजालाई लिएर फेरि गद्दीमा बसाल्ने भूमिका भारतले खेल्यो ।त्यो इतिहासको कुरा भयो, त्यसलाई प्रतिकार वा अङ्गीकार गर्ने कुरा छैन ।*****हामी जत्तिकै गरिब भए पनि हामीभन्दा धेरै धनी नभए पनि आकार र इतिहासले बोकेको पोकाको भुक्तभोगी त नेपालले बन्ने नै हो । त्यसबाट पार गर्नको लागि नेपाली जनमानसले आवाज उठाउको उठाएै छ । असमान कुराहरूलाई समानतामा ल्याउनका लागि प्रयत्नहरू चाहिँ भइरहेका छन् ।*****ती कुराहरूबाट पाठ सिकेर, अध्ययन गरेर आफ्नोपन जोगाउनका लागि प्रयत्नहरू भए त्यो बेला, पार्टीहरूले पनि गरे । भएका सन्धिहरू असमान, अव्यावहारिक छन्, नेपालका पक्षमा छ्रैनन्, कोसी गण्डकी सम्झौताहरू पनि नेपालको पक्षमा छैन नेपालको हातबाट गुम्यो, हाम्रा शासकहरूले त्यो बेलामा आँट गर्न सकेनन् । यी कुराहरू बौद्धिक चर्चामा त आयो नि ! एक प्रकारले हेर्दा ठूला र साना राष्ट्रबीचको समानता वैचारिक समानता हो, सामाजिक समझदारी हो  तर भौगोलिक होइन । हामी जत्तिकै गरिब भए पनि हामीभन्दा धेरै धनी नभए पनि आकार र इतिहासले बोकेको पोकाको भुक्तभोगी त नेपालले बन्ने नै हो । त्यसबाट पार गर्नको लागि नेपाली जनमानसले आवाज उठाउको उठाएकै छ । असमान कुराहरूलाई समानतामा ल्याउनका लागि प्रयत्नहरू चाहिँ भइरहेका छन् ।त्यसै सिलसिलामा गठित ईपीजीको प्रतिवेदन त यतिखेर पनि सार्वजनिक भएको छैनन नि ।प्रतिवेदन बाहिर आइनसकेको स्थितिमा म धेरै बोल्न चाहन्नँ । त्यो मेरो जिम्मेवारी पनि हो । म त्यसको ‘कनटेन्ट’मा जान सक्दिनँ  तर यो अभ्यासमा जानु नै एउटा प्रगति भएको हो ।*****अहिले मात्र होइन म सुरुमा सचिव हुँदा, १८–१९ सालतिरै नेपाल भारतबीच भएका सन्धिहरूको बारेमा कुरा उठाउँदा यो भारत विरोधी हो भन्ने किसिमको धारणा देखिन्थ्यो र एक किसिमले दबाब खेप्नुपर्ने अवस्था रहन्थ्यो ।*****अहिले मात्र होइन, म सुरुमा सचिव हुँदा, १८, १९ सालतिरै नेपाल भारतबीच भएका सन्धिहरूको बारेमा कुरा उठाउँदा यो भारतविरोधी हो भन्ने किसिमको धारणा देखिन्थ्यो र एक किसिमले दबाब खेप्नुपर्ने अवस्था रहन्थ्यो । त्यही कुरा, नेपालमा चुनावको माध्यमबाट धेरै पार्टीहरू एक ठाउँमा बसेर बनेको सरकारले उठाएको आवाजलाई त स्वीकार गर्नुपर्यो । सुनेर पनि कानमा तेल हाल्ने र त्यसको बारेमा कुनै प्रकारको पहलकदमी गर्नलाई ठाउँ नदिएको अवस्थामा यसलाई दुई पक्ष मिलेर अध्ययन गरेर नयाँ आयामको सुरुवात गर्न सकिन्छ कि भनेर पहलकदमी भया नि । त्यसलाई उपलब्धि मान्न सकिन्छ । वैचारिक हिसाबले यो एउटा फड्को नै हो, कहाँबाट कहाँ त आयौं नि ।*****सुनेर पनि कानमा तेल हाल्ने र त्यसको बारेमा कुनै प्रकारको पहलकदमी गर्नलाई ठाउँ नदिएको अवस्थामा यसलाई दुई पक्ष मिलेर अध्ययन गरेर नयाँ आयामको सुरुवात गर्न सकिन्छ कि भनेर पहलकदमी भयो नि । त्यसलाई उपलब्धि मान्न सकिन्छ ।*****यो कुरा गर्दा अब उत्तर हिमालयसम्मलाई आफ्नो सीमा सुरक्षा ठान्ने नेहरू डक्ट्रिनबाट भारत हटेर अघि बढेको भनेर मान्ने हो त ?त्योबाट नेपाल घेरै अघि बढिसक्यो, त्यसलाई पार गरिसक्यो । त्यसको सान्दर्भिकता छैन ।  त्यो ‘कम्प्लेक्स’ मात्रै हो । भारतले त्यस्तो व्यवहार बेलाबेलामा देखाउन खोजे पनि हामी त्यसमा फसेका छैनौँ । अहिले चीनसँग जुन किसिमले सम्बन्धको अभिवृद्धि भएको छ, बाटा नै बनिसकेको छ ।*****त्यहाँबाट कम्युनिज्म प्रवेश गरेपछि कता पुग्छ कता पुग्छ । नेपाल त माध्यम बन्छ भनेर पश्चिमाहरूले आवाज उठाउँदा तत्कालीन राजा महेन्द्रले भनेका थिएः कम्युनिस्टहरू ट्रक चढेर आउँदैन, यो वैचारिक कुरा हो । त्यो बेलामा त्यो अभिव्यक्त गर्न सक्ने सक्ने आँट पनि एउटा महत्त्वपूर्ण पक्ष हो ।*****कोदारी राजमार्ग बनेको बेलाको कुरा म सम्झन्छु, पश्चिमाहरूले तिमीहरूले कम्युनिस्टलाई बाटो खोलिदियौ भनेर नेपालमाथि आक्षेप लगाउने गर्थे । त्यहाँबाट कम्युनिज्म प्रवेश गरेपछि कता पुग्छ कता पुग्छ, नेपाल त माध्यम बन्छ भनेर पश्चिमाहरूले आवाज उठाउँदा तत्कालीन राजा महेन्द्रले भनेका थिएः कम्युनिस्टहरू ट्रक चढेर आउँदैन, यो वैचारिक कुरा हो । त्यो बेलामा त्यो अभिव्यक्त गर्न सक्ने सक्ने आँट पनि एउटा महत्त्वपूर्ण पक्ष हो ।यो पनि पढ्नुहोस्नेपालमा जे अभ्यास भइरहेको छ त्यो संसदीय व्यवस्था हैन, त्यसको विकृत रुप होयहाँ मैले कसैलाई तलमाथि पार्न खोजेको होइन । तर इतिहासको विभिन्न बेलामा हामीले दृढता देखाएर राष्ट्रलाई जोगाएर राखेका हौं र अहिले आएर विश्वव्यापी रूपमा सक्रिय सहभागीको रूपमा छौं ।नेपाल त्यति सानो देश होइन । संसारका २०० मध्ये  ४०–४५ वटा देशका हाराहारीमा आकारका हिसाबले छौँ, भलै धनमा नहोला । कहाँ थियौं कहाँ आइपुग्यौं र भविष्यको बाटो कोरिएको छ छैन भन्ने कुराको मूल्याङ्कन गर्दा इतिहास र भविष्यलाई पनि हेर्नुपर्यो । त्यो हिसाबले हेर्दा गरेको प्रगतिबाट उत्साह लिने  एउटा वातावरण त सिर्जना हुनुपर्यो ।हामी प्रगति र अघि बढाइएको यति कुरा गरिरहँदा यतिखेर सार्क कोमामा पुगेको अवस्था पनि त छ नि, जसको अध्यक्ष यतिखेर स्वयं नेपाल नै छ !हो, त्यो दुर्भाग्यको कुरा हो ।*****सार्क कोमामा गएको यो पहिलो पटक होइन । अहिलेको कोमा चाहिँ अलि लामो भएको छ र यो नेपाल अध्यक्ष भएकै बेला भएको छ ।*****तर सार्क कोमामा गएको यो पहिलो पटक होइन । त्यसलाई ब्युँताउनका लागि हरेक मुलुकले प्रयत्न गरेको हो । अहिलेको कोमा चाहिँ अलि लामो भएको छ र यो नेपाल अध्यक्ष भएकै बेला भएको छ ।सार्क कोमामा पुग्न र सँगसँगै बिमस्टेकलाई अगाडि लाने प्रयत्न पनि चलेको छ नि, जसमा सार्कका सदस्य राष्ट्र पाकिस्तानबाहेक सबै मुलुक संलग्न छ ?हो, बिमस्टेकलाई अगाडि लैजाने प्रयत्न भइरहेको छ । छिमेक छिमेकको सम्बन्धले बहुपक्षीय संरचनालाई पनि असर पारेको दुर्भाग्यपूर्ण अवस्था छ । त्यसको उदाहरण यो हो ।यसमा भारतीय पक्षको क्षेत्रीय दादाको भावनाले पनि काम गरेको होला नि ।सार्कको जन्मको बेलाको कुरा गर्दा भारत यसप्रति त्यति उत्साहित थिएन । पछि गएर यसको विधान लेख्दा कुनै एउटा देशले पनि विमति जनायो भने यसको सम्पूर्ण प्रक्रिया रोकिने भन्ने थपिएपछि मात्र भारत सहभागी हुन आएको हो । त्यसैको भागी अहिले सार्क हुनुपर्यो, यसअघि पनि त्यही भएको हो ।*****दुर्भाग्यपूर्ण कुरा के हो भने भारत र पाकिस्तानको सम्बन्धको उतारचढावले बाँकी छिमेकी देशहरूलाई पनि असहज परिस्थितिको सिर्जना गरिदिएको छ ।*****दुर्भाग्यपूर्ण कुरा के हो भने भारत र पाकिस्तानको सम्बन्धको उतारचढावले बाँकी छिमेकी देशहरूलाई पनि असहज परिस्थितिको सिर्जना गरिदिएको छ । हामी असल भएर बस्नका लागि, दुई छिमेकीबीचको झगडामा असंलग्न रहनका लागि हामी निस्क्रिय भएर बस्नु पर्यो ।‘डिरेल्ड’ भएको सार्कलाई ट्र्याकमा फर्काउनका लागि चाहिँ के गर्नु जरुरी छ ?क्षेत्रीय कूटनीतिको लागि चुनौती यसैमा छ । पहिले पनि यस्तै अवस्थाबाट सार्क व्यँुझिएको हो । अहिलेको जुन प्रकारको वातावरण बनेको छ र भारत तथा पाकिस्तानमा जुन किसिमको संरचनाहरू बनेको छ, त्यसले पहलकदमी लिने लक्षणहरू देखापरेको छैन । अरू देशहरूले संयुक्त रूपमा प्रयास गरेर, वैमनस्य हटाएर फेरि यसलाई ब्युँझाउन सकिन्छ कि भन्ने कुरामा प्रयास गर्न पछि हट्नु हुँदैन । नेपाल पछि परेको छैन, पर्नु पनि हुन्न । किनभने जन्मदाता देशको रूपमा सार्कको सचिवालय पनि यहीँ छ, त्यसैले हामी प्रयत्नशील चाहिँ भइरहनुपर्छ ।अन्तर्राष्ट्रिय सम्बन्धको कुरा गर्दा विगतमा बहुदेशीय उच्च स्तरीय भ्रमणहरूको आदान प्रदान मनग्गे हुने गरेको पाइन्छ । तर पछिल्लो चरणमा आएर त्यो भारतीय प्रधानमन्त्रीको पटके नेपाल भ्रमणबाहेक लगभग शून्यको अवस्थामा आइपुगेको देखिन्छ । यस्तो किन भयो ?राजनीतिक अस्थिरता, छिटो छिटो संरचनामा परिणत हुनु एउटा कारण हो भने अर्को अन्तर्राष्ट्रिय परिस्थिति पनि हो । कुनै राजनीतिक अवस्थालाई हेरेर त्यहाँ जाउँ वा तपाईं आउनुहोस् भनेर भन्ने परिस्थितिको सिर्जना हुनुपर्ने कुरामा अलि शिथिलता देखिएको छ । उथलपुथल त विश्वव्यापी रूपमा छ । वास्तवमा भन्ने हो भने शीतयुद्धको बेलामा नेपालमा मार्सल टिटो पनि आए, चीनका राष्ट्रपति हु जिन्ताओ पनि आउनुभयो । भारतबाट त प्रशस्तै भ्रमण भयो । म नै सम्झन्छु, म भारतको राजदूत भएर ओहोदाको प्रमाणपत्र पेश गर्न जाँदा राष्ट्रपति केआर नारायणले भन्नुभयो, नेपालको प्रधानमन्त्री वा राजाले पहिला भारतमा आउनुपर्छ, भारतका पनि नेपाल जानुपर्छ ।*****म भारतको राजदूत भएर ओहोदाको प्रमाणपत्र पेश गर्न जाँदा राष्ट्रपति केआर नारायणले भन्नुभयो, नेपालको प्रधानमन्त्री वा राजाले पहिला भारतमा आउनुपर्छ, भारतका पनि नेपाल जानुपर्छ ।*****त्यो पुस्तामा एउटा सामीप्यताको भावना थियो । खुला सीमा, आवातजावात, कामकारबाहीमा कुनै प्रकारको रोकतोक नहुने किसिमको प्रावधान थियो । हामीले पनि विस्तारै विस्तारै एउटा राष्ट्रका रूपमा विश्वव्यापी संरचनालाई अँगालेर हाम्रो संविधानदेखि विभिन्न किसिमका संरचनाहरू निर्माण भए ।*****भारतले पनि ठूलो दाजुको हिसाबले नहेरे पनि एक प्रकारले छिमेकलाई टेकन फर ग्रान्टेड अर्थात् यिनीहरू कहाँ जान्छन् र भन्ने सोचिदिँदा एक किसिमको वितृष्णा देखापर्यो । अब राजा वा पार्टी जसलाई हुन्छ, उसलाई अँगालेर नेपालमा आफ्नो अनुकूलको एउटा संरचना हुनुपर्यो भन्ने सोचाइबाट एकातिर भारतबाट कारवाही भयो ।*****अर्कोतिर भारतले पनि ठूलो दाजुको हिसाबले नहेरे पनि एक प्रकारले छिमेकलाई टेकन फर ग्रान्टेड अर्थात् यिनीहरू कहाँ जान्छन् र भन्ने सोचिदिँदा एक किसिमको वितृष्णा देखापर्यो । अब राजा वा पार्टी जसलाई हुन्छ, उसलाई अँगालेर नेपालमा आफ्नो अनुकूलको एउटा संरचना हुनुपर्यो भन्ने सोचाइबाट एकातिर भारतबाट कारबाही भयो । हामीचाहिँ फुत्केर जति टाढा जान सक्छौँ, जाऔँ भन्ने भावनाबाट प्रेरित भयौँ । यो कुरामा साम्राज्यदेखि लिएर अहिलेसम्म व्यापक भिन्नता आएको छैन । तर नेपालले त्यसलाई पचाउँदै गएको कुराको चाहिँ इतिहास साक्षी छ ।तपाईंले उठाउनुभएको बाहिरका नेताहरू आएनन् भन्ने सन्दर्भमा कुरा गर्दा एक प्रकारले हामीलाई चाहिँ बाहिर जाने इच्छा र चाहना छ तर बाहिरकालाई चाहिँ यहाँ आउने त्यति रहर छैन ।त्यसको कारण चाहिँ के हो ?परिस्थितिले माग गरेर विषयवस्तुको सिर्जना भएमा उनीहरू आउँछन् । त्यो अहिले छैन । अहिले त यति आमूल परिवर्तन आइसक्यो । पहिले पहिले त राजकीय भ्रमण भनेपछि आउने सात दिन बस्ने हुन्थ्यो भने आजभोलि त बिहान आउँछन् बेलुकी जान्छन् । युरोपमै हेर्नुभयो भने २ २ घण्टाको फरकमा भ्रमण भइरहेका हुन्छन् ।भन्दाखेरि कताकता हाम्रो कूटनीतिक अभ्यासमा त्यो परिस्थितिको सिर्जना गर्नमा शिथिलता आएको हो ? जस्तो, चीनका राष्ट्रपतिलाई नेपाल भ्रमण गराउने पटक पटकको प्रयत्न सफल हुन सकेको छैन । यसले के कुराको सङ्केत गर्छ : नेपालको कूटनीति कमजोर भएको हो वा चीनको प्राथमिकतामा नेपाल पर्दै नपरेको ?दुईटै कुरा छ । एउटा त विश्वमा जुन प्रकारको चुनौती छ, उनीहरू भौगोलिक सामीप्यताभन्दा पनि आफ्नो राष्ट्रिय स्वार्थ नै हेर्छन् ।  भारत र चीनको बीचमा लडाइँ पनि भयो तर अहिले आएर दुवै राष्ट्रको आर्थिक सम्बन्ध र व्यापार धेरैमाथि अरर्बौं अरब डलरको छ । राष्ट्रिय स्वार्थबाट प्रेरित भएर अरूप्रति वैमनस्यता नदेखाई उपलब्धि हुने स्थिति सिर्जना गर्ने आवश्यकतामा आएर कूटनीतिको मूलमन्त्र अडेको छ ।*****राष्ट्रिय स्वार्थबाट प्रेरित भएर अरूप्रति वैमनस्यता नदेखाई उपलब्धि हुने स्थिति सिर्जना गर्ने आवश्यकतामा आएर कूटनीतिको मूलमन्त्र अडेको छ ।*****हामीले चीनको राष्ट्रपतिलाई नेपाल ल्याउन जुनसुकै प्रधानमन्त्री आएपछि चीन जाने र आग्रह गर्ने अनि फर्केर चाँडै चीनको राष्ट्रपतिको नेपाल भ्रमण हुन्छ भनी आश्वस्त पार्ने तर भ्रमण चाहिँ नहुने गरेको अवस्था छ  ।कताकता मेरो मनमा लागेको कुरा, त्यो भ्रमण हुने वातावरण सिर्जना गर्नका लागि एउटा एकाग्र राष्ट्रको सोचाइको आवश्यकता पूरा हुन नसकेको पो हो कि ?बाबुरामजी प्रधानमन्त्री रहनुभएको बेला चीनका प्रधानमन्त्री ३ घण्टाका लागि आउनुभयो । भेटघाट गर्नुभयो, जानुभयो ।  त्यो साङ्केतिक थियो । तपाईं जुन कुरा वार्ताको माध्यमबाट तीन घण्टामा गर्न सक्नुहुन्छ, त्यसका लागि आठ घण्टा त चाहिँदैन । तर उनीहरू आफ्नो समयलाई कति मूल्यवान ठान्छन् र उनीहरूको सोचाइको प्राथमिकतामा आफूलाई पुर्याउनका लागि कूटनीतिक अभ्यास चाहिन्छ भन्ने बुझ्नुपर्छ ।*****हात मिलाएर मात्रै वा हामीकहाँ आइदिनुहोस् भनेर मात्रै हुँदैन । त्यो आउने परिस्थिति पनि सिर्जना गर्नुपर्छ । चीनका राष्ट्रपतिले नेपाल आउनका लागि अरू देशसँग नेपालको सम्बन्धलाई पनि हेर्ला ।*****हात मिलाएर मात्रै वा हामीकहाँ आइदिनुहोस् भनेर मात्रै हुँदैन । त्यो आउने परिस्थिति पनि सिर्जना गर्नुपर्छ । चीनका राष्ट्रपतिले नेपाल आउनका लागि अरू देशसँग नेपालको सम्बन्धलाई पनि हेर्ला । त्यो बहुपक्षीय सोचाइ, व्यापक सोचाइ र गहिरो चिन्तन मननको आधारमा कूटनीतिमा बीचबीचमा चातुर्याइँ पनि चाहिन्छ । हाम्रो कूटनीतिमा कताकता म त्यसको अभाव देख्छु ।नेपालमा विदेशी राजदूत उच्च पदस्थ व्यक्तिहरू बेलाबेलामा विवादमा पर्ने गर्छन् । एकातिर नेपालका नेताहरू, पदासीन उच्च पदस्थ व्यक्तिहरू समेत राजदूतको खिदामतमा जाने हुन्छ भने अर्कोतिर विदेशी राजदूतहरूले पनि प्रोटोकललाई नपछ्याईकनै जुनसुकै बेला पनि सहजै नेपालका नेताहरूलाई भेटघाट गर्ने अहिलेको स्थिति छ । यसले नेपालको कूटनीतिको कुन अवस्थालाई दर्शाउँछ ?त्यसको दुईवटै पक्ष छ । एउटा सिद्धान्तमा अडिग रहेर आफ्नो आचरणलाई मर्यादित तहमा राख्ने । शिष्टाचार भनेको खालि को–को कुन तहमा छ, कसले कसलाई भेट्यो भन्ने मात्रै होइन । त्यसको लेखाजोखा मूल्याङ्कन विषय, आफ्नो राष्ट्रिय स्वार्थको प्रतिपादन, चरित्र र आचरणबाट हुन्छ । त्यो चरित्रको कमी देखिएको छ । राजदूत भनेको के के न हो भन्ने कम्प्लेक्स देखिएको छ । हामीले पनि राजदूत पठाउँछौँ । उपसचिव, सामाजिक कार्यकर्ताहरूलाई राजदूत बनाएर पठाएका छैनौँ ? तर त्यसको व्यवहार म राष्ट्रको प्रतिनिधित्व गर्छु । मैले बोलेका कुराहरूबाट राष्ट्रको भविष्यमा आघात हुन सक्ला भन्ने किसिमको कूटनीतिमा आवश्यक मूल्याङ्कन र सोचाइबाट आधारित भएर बाहिरबाट आउनेहरूको पनि नियुक्ति हुनुपर्ने हो । आन्तरिक कुरामा आफू मर्यादामा बस्दा देशलाई पनि फाइदा हुन्छ भन्ने धारणाको सट्टा मैले भेटघाट गरेर के फाइदा पाउँछु ? म देखापर्छु, मैले सद्भाव पाउँछु भन्ने या अन्य अन्य विकृतिका कुराहरू पनि होलान् ।*****मेरो आफ्नै अनुभवमा म के देख्छु भने चरित्र र व्यवहारको कमी कमजोरीले गर्दा राष्ट्र नै लज्जित हुनुपरेको  स्थिति पनि आएको छ ।*****मेरो आफ्नै अनुभवमा म के देख्छु भने चरित्र र व्यवहारको कमी कमजोरीले गर्दा राष्ट्र नै लज्जित हुनुपरेको  स्थिति पनि आएको छ ।यही प्रसङ्गमा कुरा गर्दा केही समयअघि भारतीय राजदूतको एउटा चिठ्ठी आयो । त्यो पत्रले हाम्रो समग्र राजनीतिलाई नै हल्लाइदियो । यसले के सङ्केत गर्छ ?यसमा हाम्रो छिमेकीले हामीलाई हल्लाएको होइन, हामी आफैं हल्लिएका हौँ ।तर भारतीय दूतावासले पत्र त लेख्यो नि ?त्यो त सामान्य कुरा हो । पत्र लेख्छ । २००२ सालको कुरा हो– म आफैं भारतमा राजदूत भएर बस्दाखेरि भारतले नेपालको सागसब्जी लानलाई प्रतिबन्ध लगायो । जसवन्त सिंह त्यो बेलामा भारतको परराष्ट्रमन्त्री हुनुहुन्थ्यो । मैले उहाँलाई गएर भेटेर के गरेको यो ? सबभन्दा नजिकको जाँचकेन्द्र पटनामा छ, नेपालको बोर्डरबाट टाउकोमा टोकरी बोकेर सागपात हालेर पट्ना पुग्ने ? अनि त्यहाँ जाँचेर मात्रै भारतमा बिक्री गर्न पाउने ? यो कस्तो सोचाइ हो तपाईंहरूको ? भनेँ । अहिले ठ्याक्कै फरक भयो । किनकि त्यो बेलामा हाम्रो उत्पादन बेच्न सक्ने अवस्थामा थियौँ, धान, चामल र तरकारी भारतलाई बेच्थ्यौँ । अहिले हामी कमजोर भयौँ र त्यही देशबाट किनेर खानुपर्छ ।त्यसबेला तपार्इंले भारतलाई त्यसरी प्रश्न गर्दा कस्तो जवाफ आयो ?जवाफमा उहाँले भन्नुभयो– यो कानुनी कुरा हो । डब्लूटीओको सदस्यताले गर्दा भयो भन्नुभयो । त्यो त्यति ठूलो समस्या त होइन । व्यावहारिक किसिमबाट हेर्दा सोचाइमा हेर्नुस् न ! नेपालबाट टोकरीमा सागपात बोकेर पटना जाँदा भोलिपल्ट नै कुहिन्छ ।*****राजनीतिक नेतृत्व र प्रशासनिक संयन्त्रबीचमा व्यावहारिक कठिनाइ, सोचाइमा भिन्नता र एकले अर्कोलाई सहयोग गर्नुको सट्टा बाधकका रूपमा देखिने प्रवृत्ति छ । यो ठूलो खतरायुक्त प्रवृत्ति हो । यसलाई निराकरण गर्नु जरुरी छ ।*****यस्ता समस्या बीचबीचमा देखानपर्ने कुरा होइन । तर एउटा पत्रले सम्पूर्ण मुलुकलाई हल्लाएको अवस्था चाहिँ आफैले सिर्जना गरेको हो । त्योभन्दा पनि मुख्य कुरा संवादको कमी र कार्यदक्षताको कमजोरीले त्यो स्थिति सिर्जना भएको हो । एउटाले अर्कालाई दोषारोपण गर्ने कमजोरी पनि देखिएको छ । अर्को कमजोरी के पनि हो भने राजनीतिक नेतृत्व र प्रशासनिक संयन्त्रबीचमा व्यावहारिक कठिनाइ, सोचाइमा भिन्नता र एकले अर्कोलाई सहयोग गर्नुको सट्टा बाधकका रूपमा देखिने प्रवृत्ति छ । यो ठूलो खतरायुक्त प्रवृत्ति हो । यसलाई निराकरण गर्नु जरुरी छ ।परिवर्तनको नेतृत्व गरेर एउटा शक्ति सत्तामा आयो । तर, हिजोदेखिको पुरानो मानसिकता बोकेको शक्ति प्रशासनमा हाबी भएकाले त्यस्तो खतरा कायम छ भन्ने एकाथरिको सोचाइ छ नि ?त्यो पनि ज्यादै सङ्कीर्ण सोचाइ हो । २००७ सालको परिवर्तनपछि विश्वेश्वरप्रसाद कोइराला गृहमन्त्री थिए । चन्द्रबहादुर थापा भन्ने त्यो बेलाको पुलिसले बाटोमा लामो कपाल पालेको मानिस देख्यो भने काँग्रेस भनेर समात्थ्यो । इतिहास साक्षी छ । बीपी गृहमन्त्री भएपछि राजसंस्थाप्रति कट्टर उक्त व्यक्तिलाई  आईजीपी बनाउनुभयो । पार्टीभित्र प्रश्न उठ्यो । तर उहाँले ‘हिजो जुन संरचनाको नुन खाएको थियो त्यही व्यवहार गर्यो, आज हाम्रो नुन खाएपछि अब उसको व्यवहार हामीप्रति हुन्छ, उत्तापट्टि हँुदैन’ भन्नुभयो ।त्यो व्यापक सोचाइ र अहिले भएको सङ्कीर्ण सोचाइलाई जोड्नुस् । योग्य र अयोग्य भन्ने छैन, मेरो र तेरो भन्ने छ । त्यसले ल्याएको सङ्कुचनले पारेको प्रभाव हो । यसबाट मुक्ति पाउन समर्पण राष्ट्रप्रति हुनुपर्छ । अहिलेको विसङ्गति हेर्दा सङ्कीर्ण सोचाइ हो भन्ने लाग्छ ।त्यो सङ्कीर्ण सोचाइ राजनीतिक तहमा हो वा प्रशासनिक क्षेत्रमा ?दुवै तहमा छ । तर राजनीतिक तहको सोचाइले प्रभाव पारेर अहिले वैमनस्यता देखिएको छ, कर्मचारीहरूको बीचमा ।अहिले एकातिर अमेरिका इन्डोप्यासिफिक रणनीतिको नाममा यस क्षेत्रमा नाक घुसाउँदै आइरहेको छ  भने अर्कोतिर बीआरईबाट चीन अगाडि आएको छ । यसबीच इन्डो प्यासिफिकमा त नेपाल सामेल भएको भन्दै अमेरिकी डकुमेन्टहरू पनि सार्वजनिक भएका छन् । यस अवस्थाले नेपालको परराष्ट्र नीति वा राष्ट्रिय स्वार्थमा कस्तो असर पार्ला ?विश्वमा शीतयुद्धपछि नयाँ संरचनाको खोजी भइरहेको छ : द वल्र्ड अर्डर । अहिले न्यु अर्डर खोजिरहेका छन् तर फेला पारेका छैनन् । त्यसमा विभिन्न सोचाइले शक्तिशाली राष्ट्रहरूले पहलकदमी गरिराखेका छन् । अमेरिका र हाम्रै छिमेकीले पनि गरेका छन् । तर कुन सोचाइको उद्देश्य के हो ? त्योभित्र प्रवेश गर्दा असल हुन्छ कि खराब हुन्छ ? त्यति मात्रै होइन, बाँकी विश्वमा भइरहेका गतिविधिलाई हाम्रो सोचाइले के असर गर्छ ? हाम्रो अस्तित्वमा के असर गर्छ भन्ने कुराको गहिरो अध्ययन नगरी हुँदैन ।*****कुन सोचाइको उद्देश्य के हो ? त्योभित्र प्रवेश गर्दा असल हुन्छ कि खराब हुन्छ ? त्यति मात्रै होइन, बाँकी विश्वमा भइरहेका गतिविधिलाई हाम्रो सोचाइले के असर गर्छ ? हाम्रो अस्तित्वमा के असर गर्छ भन्ने कुराको गहिरो अध्ययन नगरी हुँदैन ।*****वाङडुङ सम्मेलनमा नेपाल खुला रूपमा सहभागी बन्यो । त्यसमा अरू देशले के भन्छन् भनेर सङ्कुचित भएर विचार गरेको भए हामी त्यहाँ पुग्ने नै थिएनाँै । अहिले पनि म के देख्छु भने सोचाइ र विश्लेषणमा अलिकति कमी, त्योभन्दा पनि जनभावना कहाँ छ ? ले भूमिका खेल्छ । अहिलेको अवस्थामा यसमा सञ्चारको भूमिका पनि प्रमुख हुन्छ । हिजो गोरखापत्र एउटा निस्कन्थ्यो, त्यो सीमित वितरण हुन्थ्यो, पुग्थ्यो । कानेखुशीको भरमा राज्य सञ्चालन हुन्थ्यो । अहिले आएर जनभावना र राष्ट्रिय स्वार्थको संरक्षण र प्रवद्र्धनका लागि केकस्तो र कुन कुरा लाभदायक छ, कुन कुरा छैन भन्ने कुरा बुझ्नुपर्छ । संयुक्त राष्ट्रसङ्घलाई नै हेरौँ न ! हामीले लगातार चीनको यथास्थान छ, त्यो प्राप्त हुनुपर्छ । एउटा टापु चीन बनाएर सेक्युरिटी काउन्सिलको भिटो दिएर राख्नुहुँदैन भन्नेमा नेपालले त्यो बेलामा त्यो सोचाइमा हाम्रो छिमेकी नपर्दा पनि हामीले त्यसलाई अङ्गाल्यौँ । त्यो किसिमको राष्ट्रिय स्वार्थलाई मात्रै होइन, विश्वमा नेपालको छवि बनाउनुपर्छ । अघि तपाईंले नै भनेजस्तै ठुलाठुला मान्छे किन नेपाल आउदैनन् ? त्यसका लागि वातावरण सिर्जना गर्न कूटनीतिक अभ्यासको जड त्यहाँ गएर अड्किन्छ ।*****राष्ट्रको स्वार्थलाई संरक्षण गर्ने र केमा प्रवेश गर्ने, केमा नगर्ने ? र कुन प्रकारको संवादबाट सामीप्य गर्ने वा अलग रहने भन्ने जटिल अवस्था अहिले आएको छ ।*****तर खुसीको कुरा, यो छलफलमा आएको छ । सञ्चार जगतले गरेको प्रगति र योगदानले गर्दा यो बाहिर आयो । राज्यको व्यवहार हेर्दा त एक प्रकारले आफूलाई मन लागेको कुरा गर्ने तर जनतालाई सुसूचित गर्ने जिम्मेवारी मेरो होइन भन्ने सोचाइ त राणाले मात्रै होइन, अहिलेकाले पनि गर्दारहेछन नि ! त्यो मानिसिकताबाट हामी त्यति पर पुगेका छैनौँ । गहिरिएर अध्ययन गर्ने, बौद्धिक अभ्यास गर्ने, राष्ट्रको स्वार्थलाई संरक्षण गर्ने र केमा प्रवेश गर्ने, केमा नगर्ने ? र कुन प्रकारको संवादबाट सामीप्य गर्ने वा अलग रहने भन्ने जटिल अवस्था अहिले आएको छ । छिमेकीको बीचमा प्रतिस्पर्धा पनि छ, सहयोग पनि छ । यही स्थिति बाँकी विश्वमा पनि छ ।हिजोको सोभियत युनियन आज छैन, रसिया भएको छ । हिजोको अमेरिका आजको अमेरिका छैन । तर उनीहरूको परम्परागत सोचाइमा हामी शक्ति केन्द्र हौँ भन्ने र त्यसलाई कसरी प्राप्त गर्ने भन्ने होडबाजी भइरहेको छ, त्यसलाई राम्रोसँग अध्ययन गरेर सही रूपमा परिचित हुनुपर्यो ।त्यो अभ्यास अहिले कति भएको छ ?त्यो अभ्यासमा बौद्धिक समुदायलाई सुसूचित राखेर उनीहरूबाट कसरी फाइदा उठाउने भन्ने कुरामा हाम्रो कूटनीति पछाडि छ । अलिकति मात्रै होइन, धेरै पछाडि छ । अमेरिका र रुसमा हेर्नुस्, थिङ्क ट्याङ्क कस्तो छ ?  थिङ्क ट्याङ्क भनेर आफूलाई मनपरेका मान्छे भर्ना गर्ने ठाउँ होइन । राज्यको कोषको उपयोग गरेर आफ्नो मान्छे राखेर हुँदैन ।*****बौद्धिक समुदायलाई सुसूचित राखेर उनीहरूबाट कसरी फाइदा उठाउने भन्ने कुरामा हाम्रो कूटनीति पछाडि छ । अलिकति मात्रै होइन, धेरै पछाडि छ । अमेरिका र रुसमा हेर्नुस्, थिङ्क ट्याङ्क कस्तो छ ?  थिङ्क ट्याङ्क भनेर आफूलाई मनपरेका मान्छे भर्ना गर्ने ठाउँ होइन । राज्यको कोषको उपयोग गरेर आफ्नो मान्छे राखेर हुँदैन ।***** थिङ्क ट्याङ्ककै कुरा गर्दा अमेरिकामा हेर्नुुस् । सेन्टर फर पोलिसिज स्टडिज भनेर बौद्धिक अभ्यासलाई अग्रता दिएर सम्मानित तहमा पुर्याउने काम हुन्छ । त्यसको संरचना नेपालमा हुन सकेको छैन ।बरु पञ्चायतकालमा सिनास, सेडा स्थापना भएको थियो । तर त्यो पनि त्यो बेलाको शासकलाई प्रश्रय दिने खालको भए पनि गम्भीर अध्ययनहरू भएका थिए । अब अहिले आएर के भयो के भयो ? भएको नै पो भत्कियो ।तपाईंसँग कूटनीतिमा लामो अध्ययन, अनुभव छ । तपाईंहरू जस्ता अनुभवी व्यक्तिसँग सरकारले कुनै सुझाव वा सल्लाह लिने गरेको छ कि छैन ?बीचबीचमा नभएको होइन तर व्यक्तिगत रूपमा । म आफू एउटा व्यक्तिभन्दा पनि बीचबीचमा त्यो अभ्यासको आवश्यकता भएको  महशुुस हुन्छ । तर त्यसलाई संस्थागत गरेर राष्ट्रलाई नै लाभ हुने किसिमको प्रक्रियाको सुरुवात हुन बाँकी छ ।नेपालको शान्ति प्रक्रिया समापन भएको छैन,  सत्यनिरूपणको मुद्दा बाँकी नै छ । त्यो बाँकी रहेसम्म नेपालका नेताहरू विदेश गयौँ भने पक्राउ पर्न सक्छौ है भनेर विदेशी राजदूत, कूटनीतिज्ञहरूले बेलाबेला धम्की दिने गर्छन् । यसलाई कूटनीतिक रूपमा कसरी लिने र बुझ्ने ?द्वन्द्वको समाप्तिपछि त्यस्ता अभिव्यक्ति आए । द्वन्द्व भएकै बेलामा नेपालमा भएका विभिन्न राष्ट्रका प्रतिनिधिहरूसँग हुन् या बाहिर गएर होस् लुकिछिपी संवादहरू भएका छन् । त्यसमा हामीले के भनेका छौँ भने, संयुक्त राष्ट्रसङ्घको मानवअधिकार सम्मेलनमा र त्यसमा रहेका सङ्गठनहरूले प्रतिपादन गरेका सिद्धान्तहरूमा हाम्रो समान धारणा पनि छ । सत्तामा आएपछि त्यसअनुसार नीतिसिद्धान्तहरू प्रतिपादन त गर्नुपर्छ । कुन कुरा क्षम्य छ कुन छैन भन्ने कुराको सही लेखाजोखा भयो भने त्यसले बाँकी विश्वमा मान्यता पाउँछ । आंशिक र आफू जोगिने किसिमबाट मात्रै कुरा भयो भने त्यसको अर्कै असर पर्छ । त्यो शङ्काको घेराभित्र द्वन्द्वपछिको नेपालले गर्छु भनेर प्रतिबद्धता देखायो ।*****कुन कुरा क्षम्य छ कुन छैन  भन्ने कुराको सही लेखाजोखा भयो भने त्यसले बाँकी विश्वमा मान्यता पाउँछ । आंशिक र आफू जोगिने किसिमबाट मात्रै कुरा भयो भने त्यसको अर्कै असर पर्छ ।*****नेपालमा अहिले अपनाइएको द्वन्द्व व्यवस्थापनको मोडेल त्यो पनि साउथ अफ्रिकाको मोडल हो । नेल्सन मन्डेला अहिले छैनन्, उनको दाँजोमा पुग्ने नेता विश्वमा देखिएका छैनन् । मण्डेलाको व्यवहार र प्रतिबद्धताको कार्यान्वयनबाटै त्यो उचाइ मिलेको हो । अहिले अधकल्चो अवस्था छ हाम्रो । सैद्धान्तिक सहमति पनि दिएको तर त्यसलाई व्यवहारमा ल्याउँदा म पो पर्छु कि, अर्को पर्छ कि भन्ने शङ्का उपशङ्का र सङ्कुचित भावनाले गर्दा संस्था गठन भए पनि काम गर्न सकेन ।उनीहरूको आफ्नै मूल्याङ्कनको आधारमा सबैको जनप्रतिनिधि बनाएर बसेका छन् । तर त्यहाँ के छ कसो छ भन्ने कुरामा शङ्का या त्रसित भएर बस्ने अवस्था छ । गर्छु भनेको कुरामा प्रतिबद्धता देखाएर जुनसुकै भए पनि निष्कर्षमा पुगियोस् राष्ट्रले त्यो भोग्नुपर्छ । मानव अधिकार र द्वन्द्वपीडितका बारेमा जेजति प्रतिबद्धता देखाएका छौँ, त्योप्रति लगनशील भएको वा समर्पित भएको पाइँदैन । धेरै नेताहरू खासगरी भ्रष्टाचारको केसमा, मानवअधिकार उल्लङ्घनको केसमा, हेगमा, ह्युमन राइटस् कमिसन जेनेभामा बसेर सबैको जनप्रतिनिधि बनाउँदैछ । यसले गर्दा हामीले गरेका प्रतिबद्धताहरूलाई होसियार भएर देखाउने कुरामा बाँकी विश्वले ‘वाच’ गरेको छ ।त्यो अभिव्यक्तिलाई हामीले त्यही हिसाबमा लिने हो ?यसको नतिजा कहाँ पुग्छ कति टाढा पुग्छ ? साउथ अफ्रिकाकै केश हेरौँ न । कति जनालाई माफी दिइयो होला । कतिलाई थुनछेक र कतिलाई जेल हालियो होला । नतिजा ननिस्कँदासम्म अप्ठ्यारो वातावरण रहन्छ । सत्यनिरुणको प्रक्रियाबाट उन्मुक्ति दिने या क्षमायाचना गर्ने ? साउथ अफ्रिकामा त यतिसम्म भयो कि परिवारले आफ्नै परिवार गुमाएको कुरामा पनि परिवारको अगाडि राखेर क्षमायाचना गर्न लगाइयो । तर त्यो बेलामा डेसमन्ड टुटु जस्तो मान्छेले त्यो जिम्मेवारी लिए । हामीकहाँ चाहिँ द्वन्द्व निरूपणका लागि संरचना भयो तर काम गर्न नसक्ने अवस्थामा ‘प्यारालाइज्ड’ बनाइयो ।विगतमा आफ्नै देशका मान्छेहरूलाई पनि फाँसी दिइएको समेत इतिहास छ । त्यो सबै कुरा बोकेर बसेका देश छ । परिमार्जित रूपमा जुन संरचना आएको छ त्यसमा  प्रवेश गर्छु भनेर देखाएको प्रतिबद्धतामा बाँकी विश्वलाई आश्वस्त त पार्न सक्नुपर्यो नि । त्यसै सशङ्कित हुने एउटा कुरा हो । प्रक्रियालाई थाँती राखेर नेपाललाई फाइदा हुन्छ भन्ने होइन ।अन्त्यमा तपाईंको केही भन्नु छ कि ?मेरो केही भन्नु छैन । अवकाशको जिन्दगी । ८४ वर्षको उमेर भइसक्यो । राणाकालमा जन्मिएको व्यक्ति म,  अहिलेसम्मको आमूल राजनीतिक परिवर्तनका प्रक्रियाहरूलाई देख्ने, भोग्ने र सहभागी हुने जुन मौका पाएँ, त्यो नै मेरा लागि अमूल्य सम्पत्ति हो । त्यसका लागि नेपाली जनताप्रति म अनन्त आभारी छु । तस्विरहरु : कृष्ण खड्का