वैशाख २८ गतेबाट भारतीय प्रधानमन्त्री नरेन्द्र मोदीको नेपाल भ्रमण हुँदैछ । प्रधानमन्त्री केपी ओलीको भारत भ्रमण सकिएको एक महिनाको आसपासमा भारतीय प्रधानमन्त्री मोदी नेपाल भ्रमणमा आउँदैछन् । मोदीको यो अस्वाभाविक जस्तो देखिने भ्रमणलाई लिएर अनेकौँ आशङ्का उठेका छन् भने सन्तुलित कूटनीतिक सम्बन्धको मुद्द अगाडि सारेको सरकारको कार्यशैलीमाथि प्रश्न उठेका छन् । मोदीको भ्रमणलाई लिएर भाषण र सडकमा विरोधका स्वर पनि देखिन थालेका छन् । यस्तो स्वर निकाल्ने शक्तिमध्ये एक हो, मोहन वैद्य नेतृत्वको नेकपा क्रान्तिकारी माओवादी । राष्ट्रियताको मुद्दामा आफूलाई अग्रपङ्क्तिमा राख्ने यो पार्टीले मोदीको आसन्न भ्रमणलाई शङ्काको दृष्टिले हेरिरहेको छ । यसै विषयमा रातोपाटीका लागि बबिता शर्माले नेकपा क्रान्तिकारी माओवादीका बरिष्ठ नेता सीपी गजुरेलसँग कुराकानी गरेकी छिन् ।केही दिन अगाडि रातो ज्याकेटमा तपाईंहरू सडकमा देखिनुभयो, के सन्देश हो ?पार्टीले युवा जागरण अभियान भन्ने चलाएको छ । हाम्रो विचारमा नेपालको क्रान्तिले पूर्णता पाएको छैन । ती क्रान्तिका एजेन्डाहरू यथावत छन् । त्यसको निम्ति ठूलो सङ्घर्षको आवश्यकता छ । त्यसमा युवाहरूको महत्वपूर्ण भूमिका हुने भएकाले हामीले अहिले विशेष गरेर युवाहरूलाई सङ्गठित गर्न जोड गरिराखेका छौँ । केही दिनअघि रातो ज्याकेटमा सडकमा उत्रिएको कुरा छ, त्यो हाम्रो क्रान्तिकारी युवा लिग सङ्गठन छ । त्यसैको मार्फत युवाहरूलाई परिचालित गरेका हौं । त्यसमा पार्टीको सक्रिय भूमिका छ । राष्ट्रियता र जनजीविकामध्ये तपाईंहरूका लागि आज महत्वपूर्ण कुन मुद्दा हो ? राष्ट्रियतामा तपाईंहरूका मुद्दा के हुन् ?हाम्रो देश लामो समयदेखि अर्धऔपनिवेशिक र नवऔपनिवेशिक अवस्थामा छ । भन्नका लागि नेपाल स्वतन्त्र भनिन्छ तर वास्तमा विदेशीको हस्तक्षेपभित्र छ । अझ विषेश गरेर हाम्रो दक्षिण छिमेकी भारत, विस्तारवादी चरित्र भएको हुँदा भारतकै हस्तक्षेप नेपालमा बढी छ । त्यसकारण राष्ट्रिय स्वाधीनता, राष्ट्रियताको मामिला जहिले पनि नेपालमा प्रमुख बनेर आउँछ । अब जहाँसम्म जनजीविकाको कुरा हो, त्यो झन््झन् जटिल बन्दै गएको छ ।  त्यसको प्रमाण के हो भने देशबाट दैनिक सरदर १ हजार ८ सय युवा रोजगारीका लागि विदेशिएका छन् । यहाँ रोजगारी पाएको भए, जनताको समस्या हल हुने भएको भए त्यसरी विदेशिने थिएनन् । जनजीविकाका समस्या झन् धेरै गम्भीर छन् । हामीलाई थाहा भएकै कुरा हो, हरेक हप्तामा भाउ बढेको छ । पेट्रोलियम पदार्थको मूल्य बढेको बढ्यै छ । बजार भाउ उस्त,ै भ्रष्टाचार यस्तो बढेको छ, त्यसका नयाँ नयाँ कीर्तिमान कायम भएका छन् र अझ हुँदै छन् । साढे ३३ केजी सुनको निहुँमा सुरु भएको भ्रष्टाचार ३८ क्विन्टल सुन भित्रिइसक्यो भन्ने छ । यसमा विचित्रको कुरा के छ भने प्रहरीका डीआईजीदेखि तल्लो तहसम्म संलग्नता रहेको भन्ने छ । यस्तो सङ्गठित भ्रष्टाचार संसारमा होला कि नहोला । यस्तो अवस्थावाट गुज्रिरहेको हुनाले जनजीविकाको समस्या झन् नाजुक बन्दै गएको छ ।अब जहाँसम्म राष्ट्रियता मुद्दाको कुरा छ, त्यसमा पहिलो सीमा अतिक्रमण रहेको छ । करिब करिब ७०–७२ ठाउँ जतिमा सीमा अतिक्रमण भएको भन्ने सीमाविद्को भनाइ छ । दोस्रो, असमान सन्धि सम्झौता । हाम्रा जति पनि प्राकृतिक स्रोत साधन छन्, समृद्धिका आधार हुन् । अब तिनै स्रोतसाधन अर्काले कब्जा गरिदिएपछि कसैले भनेको भरमा कसरी समृद्धि आउने ? ओलीजी सरकारमा आउनुभयो ‘समृद्ध देश सुखी जनता’ भन्ने नारा लिएर । त्यो बकवास सावित हुँदैछ भन्ने देखियो । उहाँकै अर्थमन्त्रीले स्वेतपत्र जारी गर्दै यो खजना खाली छ भन्नु भयो । अब उहाँले केले समृद्ध ल्याउने हो देशमा । हाम्रो मुख्य सम्पत्ति जलस्रोत हो । जलस्रोत अरूले कब्जा गरेको छ । त्यसकारण सीमा अतिक्रमण, असमान सन्धि सम्झौताहरू, राजनीतिक हस्तक्षेप यी सबै प्रमुख मुद्दा छन् ।मुख्यमन्त्री, मन्त्री, सांसद मोदी आउँदा फोहोर हुनुहुन्न भनेर झाडु लिएर तमासा देखाएका छन् । एक  दिन सार्वजनिक बिदा घोषणा गरिएको छ । काठमाडौँमा अभिनन्दन गर्ने भनिएको छ । यतिखेरै अभिनन्दन गर्नु भनेको नाकाबन्दीलाई गरेर ठिकै गर्नुभयो भनेर समर्थन हुन जान्छ । अहिले मोदीलाई नेपालमा स्वागत गर्ने स्थिति छैन ।आफूलाई वामपन्थी शक्ति ठान्ने एमाले र माओवादी सरकारमा छन् । उनीहरूले राष्ट्रियतालाई चुनावी मुद्दा पनि बनाएका थिए । तपाईंहरूलाई लाग्छ, एमाले र माओवादी चुनाव मुद्दाभन्दा बाहिर गएर सरकार चलाइरहेका छन्, हो ?पक्कै हो । पहिलो पटक ओलीजी प्रधानमन्त्री हुँदादेखि नै नेपालमा नाकाबन्दी थियो । त्यो ओलीजी हुँदा पनि हटेन । मधेसवादी दलले थप सिमानामा आन्दोलन गरे । त्योबेला ओलीले २ वटा सकारात्मक काम गरे । एउटा नाकाबन्दी लगाए र भारतले झुकाउ नै खाजेको थिए,  त्यसमा झुकेनन् । अर्को चाहिँ चीनसँग पारवाहन सन्धि गरे । यो दुई कुराले गर्दा ओली साच्चै राष्ट्रवादी रैछन् भन्ने लाग्यो । तर त्यही नारालाई उनले बझाए । तर अहिले आएर उनी भारतमा गएर लम्पसार परे । पहिलो भ्रमण कहाँ गर्छन् भन्ने जनताले हेरिराखेका थिए । उनले भारत जान मनपराए । अर्को देश गएको भए पनि हुन्थ्यो । अहिलेसम्म भएका सन्धि सम्झौता लागू गर्छु भनेर प्रतिबद्धता जाहेर गरे । असमान सन्धि लागू गर्छु भनेको के हो ? त्यसलाई राष्ट्रवाद भनिन्छ ? होइन राष्ट्रघात हो । त्यसको साथसाथै असाध्यै विवादास्पद जलस्रोत सन्धि के छ भने अरुण तेस्रो । अरुण तेस्रोको दिल्लीबाटै स्विच अन गरेर शिलान्यास गर्नेवाला थिए । त्यहाँ प्राविधिक कुरा नमिलेर  गरेनन् । अब मोदी नेपाल आउँदा काठमाडौँबाट गर्ने भन्ने सुनिएको छ । त्यसकारण अब ओलीजीको राष्ट्रवादको हावा खुस्कियो । ओलीको राष्ट्रवाद चुनावमा भ्रम पार्न मात्रै रैछ भन्ने पुष्टि भइसक्यो । उहाँ राष्ट्रघातीको लाइनमा गएर उभिनुभयो  ।प्रचण्ड प्रधानमन्त्री हुँदा भारत भ्रमणका क्रममा लम्पसारवादको टर्मोलोजी विकास गर्नु भएको हो । २५ बुँदे सम्झौताबाटै उहाँ त राष्ट्रघातीको लाइनमा जानुभयो । अहिले दुवैजना राष्ट्रघाती मिल्नुभएको छ । राष्ट्रियता त चुनावी मुद्दा मात्र हो, उहाँहरूका लागि । सरकार उहाँहरू चलाइराख्नुभएको छ । त्यही भएर राष्ट्रियता खतारामा परेको छ ।यो सरकारसँग राष्ट्रियतामा कहाँ खतरा देख्नुभयो ?पहिलो, असमान सन्धि सम्झौता लागू गर्ने प्रतिबद्धता गरेका छन् । दोस्रो, असाध्यै विवादास्पद जलस्रोत सन्धि लागू गर्ने । जस्तो अहिले ओली र मोदीले अरुण तेस्रोको संयुक्त रूपमा शिलान्यास गर्ने । अनि जनताको विरोध हुँदाहुँदै सेना राखेर भए पनि,  विवादास्पद अप्पर कर्णाली लागू गर्ने सम्झौता हुँदैछ ।  तेस्रो सीमा अतिक्रमण । ओली भारतमै भएको बेला मोदीलाई नेपालमा रातोकार्पेट ओछ्याएर स्वागत गर्छु भन्दै गर्दा, भारतीय एसएसपीको ज्यादती देखेनन् । त्यसप्रति चासो छैन । ओलीले पहिला सीमा अतिक्रमण र असमान सन्धि सम्झौताका बारेमा धेरै भाषण गर्थे । तर हिजोआज यी विषयमा भाषण गर्नै छाडे । किन त भन्दा उनी भारतसँग लम्पसार परिसके । त्यसकारण अब देशमा राष्ट्रिय स्वाधीनता र सिक्किमीकरणको खतरा बढ्दै गएको छ ।तपाईंले पार्टीमा लामो समय अन्तर्राष्ट्रिय विभाग पनि हेर्नुभयो । प्रधानमन्त्री ओलीको हालैको भ्रमण र मोदीको आसन्न नेपाल भ्रमणका विषयमा तपाईंको टिप्पणी के छ ?प्रधानमन्त्री ओली भारत भ्रमणमै जानु, त्यो सामान्य कुरा हो । दुई देशबीच डिप्लोम्याटिक रिलेसनका लागि त्यो ठीक छ । तर उनी त्यहाँ गएर दुई तीन कुरा नेपालको विदेश नीतिसँग नमिल्ने काम गरेका छन् ।  विदेशनीतिको एउटा मुख्य पक्ष राष्ट्रिय हित हो । तर ओली किन गएका रैछन त भन्दा असमान सन्धि सम्झौता दृढतापूर्वक लागू गर्छु भन्ने कसम खान गएका रैछन् । दोस्रो, बाहिर केही सम्झौता भएको देखिएन तर उनले भित्री रूपमा केही सम्झौता गरेका छन् भन्ने आएको छ । जस्तो कि जलमार्ग । कोसी हाई ड्याम बनाउने योजनामा भित्री रूपमा सहमति जनाएका छन् भन्ने छ । त्यसैले उनी जहाज चलाउनी भन्दै आए । उनलाई जहाजको नसा लागेको छ । भारतमा भएका नदीहरू जोड्ने भन्ने ठूलो योजना छ । गङ्गा, ब्रह्मपुत्र जोड्ने र सिंचाइ भारतभरी पु¥याउने योजना छ । त्यसमा कोशी थप्ने योजना मोदीको छ । कोशी भारतको सिंचाइको ठूलो योजनामा छ, त्यसमा ओली सहमत भएर आएको देखिन्छ । कोशी हाई ड्याम किन बनाइएको छ भने अहिले खास गरी फ्लोइङ वाटरले मात्र पानी भारतभरी सप्लाई हुने भएन । रिजर्भ वाटर भयो भने बर्खाभरीको पानी जम्मा हुँदा धेरै पानी हुन्छ । त्यो पानी भारत सप्लाई गरेर त्यहाँको रिर्जभ कोशीलाई भारतको सिंचाइको अङ्ग बनाउने योजनामा ओली सहमत भएको देखिन्छ । अर्को कुरा भरर्खरै ओली भारत गएर आएका छन् । यस्तो अवस्थामा मोदी तत्काल नेपाल आउने कुनै एजेन्डा छैनन् । उनी नेपाल भ्रमण आउने अवस्था भइसकेको छैन । मोदीलाई अहिले नेपालमा स्वागत गर्ने बेला भएको छैन ।ओली भारत भ्रमणको महिना दिन नहुँदै मोदी नेपाल आउने खासै एजेन्डा छैनन् । उनले गरेको नाकाबन्दीलाई नेपाली जनताले बिर्सिएका छैनन् । उनको भ्रमणलाई जनताले रुचाएका छैनन् । तर राष्ट्रघातीहरूले उनलाई तारतम्यता मिलाइदिए ।   मोदीको नेपाल भ्रमणमा उनको स्वागतमा जे जस्तो तयारी भएको छ, यो कति स्वभाविक लाग्छ ?त्यस क्षेत्रका मुख्यमन्त्री, मन्त्री, सांसद मोदी आउँदा फोहोर हुनुहुन्न भनेर झाडु लिएर तमासा देखाएका छन् । एक  दिन सार्वजनिक बिदा घोषणा गरिएको छ । काठमाडौँमा अभिनन्दन गर्ने भनिएको छ । यतिखेरै अभिनन्दन गर्नु भनेको नाकाबन्दीलाई गरेर ठिकै गर्नुभयो भनेर समर्थन हुन जान्छ । अहिले मोदीलाई नेपालमा स्वागत गर्ने स्थिति छैन । जनताबाट यो विषयमा व्यापक विरोध भएको देखिन्छ । अब ती विरोध कार्यक्रम कति प्रभावकारी हुने हो भन्न सकिन्न । तर अहिले मोदीलाई नेपाल भ्रमणको निम्ता दिनु र उनलाई स्वागतको जुन तयारी भएको छ, त्यो अर्को लम्पसारवाद हो ।मोदीले हतारमा नेपाल भ्रमण गर्नुका पाछडि के कारण हुन सक्छ ?पहिलो कारण, नेपालमाथि नाकाबन्दी गरेको पाप पखाल्न मोदी नेपाल आउन हतारिएको हुनुपर्छ । त्यसको तारतम्य ओलीले मिलाएर आए । दोस्रो कारण, नेपालको चीनसँग सम्बन्ध सुदृढ हुने भयो । नेपालमा चीनको प्रभाव बढ्छ कि भन्ने आशङ्कालाई काउन्टर गर्न हुुन सक्छ । ओली भारत भ्रमणको महिना दिन नहुँदै मोदी नेपाल आउने खासै एजेन्डा छैनन् । उनले गरेको नाकाबन्दीलाई नेपाली जनताले बिर्सिएका छैनन् । उनको भ्रमणलाई जनताले रुचाएका छैनन् । तर राष्ट्रघातीहरूले उनलाई तारतम्यता मिलाइदिए ।मोदी सीधै काठमाडौं नआएर  जनकपुर हुँदै काठमाडौं आउनुको अर्थ के हुन सक्छ ?सामान्यतया राजधानी आएर जानु राम्रो कुरा हो । अब उनी सीधै हुँदा टार्गेट गरे । त्यसको एउटा अर्थ त मधेसवादी दलहरूको मनोबल बढाउन हुन सक्छ । संविधान संशोधन गराई दिन्छु भन्ने थियो, त्यो भएन । त्यसमा मधेसवादी दलको असन्तुष्टि थियो । त्यो असन्तुष्टि मेटाई उनीहरूको मनोबल बढाउन हुन सक्छ । साथै मधेसमा भारतको प्रभाव बढाउन पनि होला ।  अर्को कुरा मोदी किन काठमाडौँ आउनुप¥यो ? ओलीजी हुँदा पुग्ने भए स्वागत गर्न । ओलीको राष्ट्रवाद त कहाँ पुग्यो भने, मोदी फर्किंदा मलाई भारत छोड्न हिँड्ुनुस् भने मोदीले भने ओली उनलाई पु¥याउन भारत जाने भए । त्यहाँसम्म पुग्यो ओलीको राष्ट्रवाद ।    प्रधानमन्त्री ओली बोआओ सम्मेलनमा चीन जाने समयमा भारत भ्रमणमा जानुभयो, यसका पछाडि केही कारण देख्नुहुन्छ ?मैले बुझे अनुसार पहिलाका वोआओ सम्मेलनमा नेपालका दुई प्रधानमन्त्री भाग लिएका थिए । तर त्यो सम्मेलनमा नेपालको प्रधानमन्त्री नै जानुपर्छ भन्ने अनिवार्य रैनछ । दुई प्रधानमन्त्री गए त ठीकै भयो । प्रधानमन्त्री नै आउने भएपछि नआउनुस् भन्ने भएन चीनले । तर अहिलेको सम्मेलनमा पनि नेपालबाट प्रधानमन्त्री नै आउन पर्छ भन्ने चीनको ठूलो अपेक्षा भएजस्तो लागेन । ओली भारत भ्रमण गए, त्यसमा चीनले खासै चासो दिएजस्तो लागेन, अरू कुरामा महत्व दिएको छ ।राष्ट्रियताका विषयमा तपाईंहरूको कार्यगत एकता कोसँग हुन्छ ?हामी पूर्वाग्रहविना सबै देशभक्तसँग कार्यगत एकता गर्ने पक्षमा छौं । विदेशी दलाल, राष्ट्रघातीबाहेकका अरू सबैलाई देश चाहिएको छ । त्यसो हुनाले हामी सबै देशभक्तहरूको बीचमा एकता कायम गरेर राष्ट्रिय स्वाधीनतालाई जोगाउँ भन्ने पक्षमा छौं । हामी चार पार्टीबीच कार्यगत एकता भएको छ, त्यो होला । तर, राजनीतिक पार्टीबाहेक देशभक्त जनता धेरै छन् नेपालमा । हामी जनतालाई अपिल गरेर जनस्तरमा एकता कायम गर्दै राष्ट्रियता जोगाऔं भन्ने आन्दोलनलाई अगाडि बढाउने पक्षमा छौं ।सन्तुलित परराष्ट्रनीतिका लागि सरकारलाई  तपाईंहरूको सुझाव के छ ?हाम्रा दुई छिमेकी राष्ट्रहरूसँग समदुरीको सम्बन्ध राख्ने भन्ने हो । समसामयिकताको सम्बन्ध नै राख्नु पर्छ । तर अहिले हाम्रो परराष्ट्रनीति असन्तुलित छ । चाहे त्यो व्यापारको दृष्ट्रिकोणले होस् वा अरू सन्धिसम्झौताका दृष्टिकोणले होस् । त्यो असन्तुलित छ । भारतसँग असमान सन्धिहरू छन् । चीनसँग त्यस्तो छैन । त्यसकारण यसलाई सन्तुलित गर्नको निम्ति चीनसँगको सम्बन्धमा अलि धेरै ढोका खोलिदिनुपर्छ । पारवाहन सन्धि एक पल्ट गरियो, अब त्यसलाई कार्यान्वयन गर्नुपर्छ । चीन र नेपालबीचको आवतजावत, सामानहरू ल्याउन लानको निम्ति अरू धेरै नाका खोलिदिनुपर्छ । अब रेल ल्याउने कुरा भइरहेको छ, त्यसलाई छिटो गर्नुपर्छ । यी सबै काम गरेर चीनसँगको सम्बन्ध अझ धेरै पक्षमा बढाउन पर्छ । भारतले नेपालमा अहिले हस्तक्षेपकारी नीति लिँदै आएको छ । कतिपय अवस्थामा भारतसँग हामीले ती असमान सन्धिबारे सुधार गर्नुपर्छ । हस्तक्षेप हुनु भएन । समानताको आधारमा सन्धी हुनुपर्छ भन्ने कुरा उठाउनुपर्छ । १९५० को सन्धि खारेज गर्ने प्रक्रियामा जानुपर्छ । यो सम्भव छ । त्यसका लागि हामीले स्ट्यान्ड लिन सक्नुपर्छ । भारत खुशीले यो कुरा गर्दैन । त्यसका लागि नेपालले भारतसँग निहुँ खाजौँ भन्या होइन । किन निहुँ खोज्ने । हामी आफ्नो अधिकार लिने नयाँ ढङ्गले सन्धि सम्झौता गर्ने । यो सम्भव छ ।तपाईंहरूको बुझाइमा राष्ट्रियताका विषयमा प्रधानमन्त्री ओली र माओवादी केन्द्रका अध्यक्ष प्रचण्ड अडान लिने नेता हुन् कि यो मुद्दा बेचेर आफूलाई  शक्ति पु¥याउने नेता ?बीचमा ओलीजी अडान लिने नेता हुन कि जस्तो लागेको थियो । दुई कुरामा हामीले पनि समर्थन गरेका हौँ  । तर पछिल्लो चरणमा आएर उहाँमा राष्ट्रियताको अडान छैन । विगतका प्रधानमन्त्रीलाई जित्ने लाइनमा उहाँ हुनुहुन्छ । हुन त उहाँको पहिलेको रेकर्ड पनि राम्रो होइन । महाकाली सन्धिपास गराउन एमाललेलाई त्यहाँ पु¥याउनेमा उहाँको भूमिका थियो । बीचमा जुनखालको अडान लिनुभयो, त्यो देख्दा उहाँको पुरानो कुरा किन उठाउने भनेर नउठाएका हुन् । तर उहाँको पछिल्लो भारत भ्रमणमा जे गर्नुभयो र गरिरहनुभएको छ । यी सबै हेर्दा उहाँले राष्ट्रघातमा अरूलाई पछाडि पार्ने देखिन्छ ।प्रचण्डजी त भारतसँग पहिलै तोमशरण गरिसक्नु भएको हो । अहिले दुवैजना राष्ट्रिय स्वाधीनता बिक्री गर्दै राष्ट्रिय हितलाई तिलाञ्जलि दिएर त्यसबाट राजनीतिक लाभ उठाउने र आफू प्रधानमन्त्री बन्ने मुख्य योजना हो । राष्ट्रियता र समृद्धिको मुद्दाले चुनाव जित्नुभएको हो । तर, न राष्ट्रियता देखिन्छ, न समृद्धि केही पनि छैन । भ्रष्टाचार यति अनियन्त्रित भएर बढेको छ कि उहाँहरू भषणमा शून्य सहनशीलता भन्नु हुन्छ । अहिलेसम्म एकजना भ्रष्टाचारीलाई कारवाही गर्न सक्नुभएको छैन । भ्रष्टाचारीको जालोभित्र हुनुहुन्छ उहाँहरू । कसरी कारवाही गर्ने ? शक्तिमा पुग्न जे पनि गर्न तयार हुने मान्छे हो उहाँहरू ।  