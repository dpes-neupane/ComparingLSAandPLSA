तारानाथ शर्माको जन्म इलामको बरबोटेमा १९९१ असार ९ गते भएको हो । उनी प्रजापति उपाध्याय (भण्डारी) र देविकाका जेठा सुपुत्र हुन् । गुरु बोधनारायण घिमिरेले उनलाई अक्षर चिनाएका थिए । अक्षर चिनिसकेपछि उनले रुद्री, चण्डी, वेद, अमरकोश र ज्योतिषसम्बन्धी अध्ययन गरेका थिए । त्यसपछि शर्माले फिक्कलमा अवस्थित तत्कालीन चन्द्र–मोहन मिडिल स्कुलमा एकैचोटि तीन कक्षादेखि अङ्ग्रेजी पढ्न थालेका हुन् । ६ कक्षासम्म पहिलो हुँदै फिक्कलमा औपचारिक अध्ययन गरेका उनले त्यसपछि दार्जिलिङस्थित सेन्ट जोसेफ स्कुलमा भर्ना भई जिल्ला प्रथम हुँदै १२ कक्षासम्म अध्ययन गरेका थिए । दार्जिलिङमा पनि बीएको अध्ययन हुन्थ्यो तर त्यहाँ विशिष्ट विद्वान, साहित्यकार तथा राजनीतिज्ञहरुको आउजाउ कम हुने भएकाले उनी वनारस जाने निर्णय गरे ।वनारसमा उनको भेट बालकृष्ण पोखरेलसँग भएको थियो । वनारसमा स्नातक तहको अध्ययन पूरा गरेपछि उनी अध्ययनका लागि बेलायत गए । बेलायतमा उनले ‘दोस्रो भाषाका रूपमा अङ्ग्रेजी’ (इङ्लिस एज अ सेकेन्ड ल्याङ्वेज) अध्ययन गरे । यही विषयमा उनले अमेरिकाको विस्कन्सिन विश्वविद्यालयबाट भाषाविज्ञानमा विद्यावारिधि प्राप्त गरे ।सार्वजनिक साहित्यिक यात्रालाई हेर्दा तारानाथ शर्माको पहिलो सिर्जना निबन्ध हो । २००८ सालमा दार्जिलिङबाट प्रकाशन हुने ‘साथी’ साप्ताहिक पत्रिकामा उनको ‘इलाम’ शीर्षकमा निबन्ध छापिएको थियो । खर्साङमा रहँदा ‘आह्वान’ नामको हस्तलिखित पत्रिका प्रकाशन गरेका उनको पहिलो पुस्तक भने ‘नमस्ते’ निबन्ध सङ्ग्रह (२०१८) हो ।उनका समालोचनाहरूमा घोत्ल्याइँहरू, भानुभक्तदेखि तेस्रो आयासम्म, सम र समका कृति आदि हुन् । यसका अतिरिक्त नेपाली साहित्यको इतिहास, नेपाली साहित्यको ऐतिहासिक परिचय छन् । निबन्धहरूमा सुम्पन ल्याएँ, नमस्ते,  जमर्काहरू, श्रद्धाका सुमन, बेलाइततिर बरालिँदा, पाताल प्रवास, जीवनका छाल लगायत छन् । उपन्यासहरूमा सुली, मेरो कथा, ओझेल पर्दा, झझल्को, नेपालदेखि अमेरिकासम्म र पश्चिमका केही महान साहित्यकार लगायत करिब १३६ वटा पुस्तक प्रकाशित छन् ।शर्माले प्राप्त गरेका उल्लेखनीय पुरस्कारहरुमा ‘बेलाइततिर बरालिँदा’का लागि २०२६ सालमा मदन पुरस्कार पाएका थिए । निबन्ध सङ्ग्रहमा मदन पुरस्कार पाउने यो पहिलो कृति हो । यसैगरी उनले ‘सम र समका कृति’का लागि साझा पुरस्कार २०२९, रत्नश्री स्वर्णपदक २०२३, सर्वश्रेष्ठ पाठ्यपुस्तक लेखन पुरस्कार २०३९, लगायत थुप्रै पुरस्कार र सम्मान हात पारेका छन् ।तारानाथ शर्मा, बालकृष्ण पोखरेललगायत मिलेर झर्रोवादी आन्दोलनको बिजारोपण गरेका थिए । उनी नौलो पाइलो २०१३ मार्फत झर्रो लेखनमा होमिएर प्रचार प्रसारमा लागेका थिए । झर्रोवादी आन्दोलनका प्रमुख हस्तीहरुमा बालकृष्ण पोखरेल, तारानाथ शर्मा, कोषराज रेग्मी, बल्लभमणि दाहाल र चूडामणि रेग्मी हुन् ।  यिनै तारानाथ शर्मासँग झर्रोवादी लेखनसँग सम्बन्धित भएर मोहन दाहालले गरेको कुराकानी :आजभोलिको दैनिकी कसरी वितिरहेको छ, के कार्यमा व्यस्त हुनुहुन्छ ?म अहिले कुनै कार्यमा व्यस्त छुइनँ । घरमै पढेर बसिरहेको छु । अब अहिले बुढो पनि भएँ । नोकरी पनि छैन, छुटेको छ । बेलाबेला विभिन्न साहित्यिक कार्यक्रममा बोलाउँछन्, जाने गरेको छु । काम चाहिँ केही छैन, पत्रिका चाहिँ पढ्छु । अहिले केही पनि लेख्दैछुइनँ । योभन्दा अगाडि नेपाली साहित्यको इतिहास लेख्दैथिएँ । त्यो सकिहालेँ, अहिले केही गरिरहेको छैन । मलाई त यो बुढेसकालले पो वितायो त हौ । ८६ वर्ष पुगेँ, ८६ वर्षको मान्छेले त्यसै सक्रिय हुन पनि सकिँदो रहेनछ । निद्रा लागिरहन्छ । यहाँ तपाईंहरु नआउनुभएको भए म सुतिसकेको हुनेथिएँ । सुत्यो फेरि उठ्यो चियासिया खायो, पत्रपत्रिका पढ्यो, अरू केही नयाँ किताब आए भने पढ्योे फेरि सुत्यो । यस्तै छ दैनिकी ।***बनारस गएँ भने यतिबेला नेपालीका धेरै विद्वानहरुसँग भेट होला भन्ने लाग्यो । बालकृष्ण सम पनि त्यहीँ गएका, लेखनाथ पनि त्यहीँ गएका लक्ष्मीप्रसाद देवकोटा पनि त्यहीँ गएका । सप्पै ठुल्ठुला मान्छे त्यहीँ गएका रहेछन् । देशभरिका सबै मान्छेहरु त्यहाँ आउँछन् । राजनीतिक चेत भएका विश्वेश्वरप्रसाद कोइरालाहरु सबैले त्यहीँ पढेका हुन् भन्ने लाग्यो र अब बनारस जान्छु भनेर बनारस गएँ । ****नेपाली भाषा साहित्यमा जीवनको ऊर्जाशील समय नै सिध्याउनु भयो, आफैैलाई गर्व महसुस हुने कार्य के–के गरेजस्तो लाग्छ ?त्यसरी गर्व गर्नेभन्दा पनि मैले गरेको चाहिँ यो हो, यो गर्नुपथ्र्यो भन्ने लाग्छ । नेपाली भाषामा योभन्दा शुद्ध भाषा सबैले जानून् भन्ने लाग्छ । जस्तो; अहिलेका एउटा कुनै प्रखर विद्वानलाई केही लेख्न लगायो भने उसले अशुद्ध लेखिहाल्छ । यस्तो विद्वानले पनि अशुद्ध लेखेको भन्ने हुन्छ । उसलाई झ्वाट्ट भन्न पनि भएन । त्यस्तो अवस्था छ अहिले । त्यही भाषाको चिन्ता लागिरहेको छ । उनीहरुले बोलेर कुनै गल्ती गरे भने नराम्रो लाग्छ ।एउटा भाषाले अर्को भाषालाई दबाएको पनि मलाई मनपर्दैन । सबैले अङ्ग्रेजी जान्नुपर्छ भन्ने छैन । अङ्ग्रेजीले पनि नेपाली भाषालाई प्रभाव पारेको छ । हिन्दीले पनि प्रभाव पारेकै छ र संस्कृतका बढ्ता शब्द प्रयोग गरेको पाइन्छ । त्यो किन गर्नु ? नेपालीका नै आफ्ना झर्रा शब्द छन्, तिनको प्रयोग गर्नुपर्छ । नेपालीकै आफ्नै झर्रा शब्दहरु प्रयोग गरौँ भन्ने मेरो ध्येय हो ।मैले गर्व गर्ने कुरा भनेको झर्रो नेपालीको प्रयोगका सन्दर्भमा गरेका सबै कार्यहरू हुन् । नेपाली साहित्यको इतिहास, बेलायततिर बरालिँदा मेरा सम्झनलायक कृति हुन् । पाताल प्रवास लगायत १३६ वटा किताबहरु छन्, सबै भनेर साध्य छैनन् । लेखहरु पनि धेरै छन् । तीमध्ये सबै नेपाली पुस्तकमा मैले झर्रो नेपालीको प्रयोग गरेको छु ।  तपाईं झर्रोवादी आन्दोलनको संस्थापक, यो झर्रोवादको अवधारणा कसरी आयो ?म झार्रोवादी आन्दोलनको संस्थापक होइन । म दार्जिलिङमा पढेको । दार्जिलिङको सेन्ट जोसेस कलेजमा पढेको । त्यहाँ मेरो परिचय चाहिँ रूपनारायण सिंह, उनी वकिल र लेखक पनि हुन्, पारसमणि प्रधानसँग मेरो सङ्गत थियो । उहाँहरुसँग भेट गरिरहन्थेँ । उहाँहरुसँग मिलेर अशुद्ध नेपाली भनेर शुद्ध नेपाली पाथ्र्यौं । व्याकरणहरुको गल्ती नहोस्, लेखाइका शब्दहरु पनि राम्रा छानिऊन् भन्ने उहाँहरुको विचार थियो ।एक दिन त्यसै बढो निरास भएर हिँड्दैथिएँ । झ्यालमुनि पारसमणि प्रधानले देखेछन् । उनको घरमा उनलाई भेट्न भनेर । उनले किन निरास भएर हिँड्याथिएँ । उनले ‘ए तारानाथ’ भनेर बोलाए । ‘त्यसरी भुइँ ताकेर के हिँडेको ? आकाश ताकेर हिँड तारनाथ । तिमीले त आकाश ताकेर हिँड्न सुहाउँछ । के गरेर तल भुइँमा हेरेर हिँडेको ?’ (हासो) भनेर भन्नुभयो । अनि हेर्नु न रूपनारायण सिंहले कसरी एकदम आकाश ताकेर हिँड्छ । एकदम सबैलाई हल्लाएका छन् । रूपनारायणभन्दा तिमी कसरी कमी हुन्छौ । भो हिँड, आकाश ताकेर हिँड तारानाथ भनेपछि कस्तो प्रेरणा जाग्यो मलाई भने । त्यस्तो मजा लाग्थ्यो मलाई । उहाँसँग मेरो  सम्बन्ध थियो, भाषासँग सम्बन्ध राखेको थिएँ ।***अहिलेसम्म नेपाली व्याकरण लेखनको परम्परा फोस्रो ढुटो मात्र हो : प्राडा माधवप्रसाद पोखरेलनेपाली भाषाका भीष्मपितामह हुन् बालकृष्ण पोखरेल : चूडामणि रेग्मीनेपाली भाषाको वर्णविन्यासमा शतप्रतिशत एकरूपता हुन सक्दैन : चूडामणि बन्धु‘आस्थाको धरोहरमा कसैले बन्चरो हान्छ भने हरेक हृदयमा विस्फोट हुन्छ’कुनै शासकले बन्दुक तेर्स्याएर ल्याउने कुरा होइन वर्णविन्यासमा एकरूपता : डा. बलदेव अधिकारी***त्यस्तो गर्दै दार्जिलिङबाट मैले प्रथम श्रेणीमा आईए पास गरेँ । त्यसपछि यसो सम्झिएँ, दार्जिलिङ नै पढेँ भने बीए त यहाँ पनि पढ्न सकिन्छ तर यहाँ मान्छै पो को आउँछन् भन्दाखेरी मेरो एरियाका इलाम, धनकुटा, ताप्लेजुङ, यस्तै यस्तै ठाउँका मान्छे मात्र आउँछन् । आसाम र सिक्किमतिरका मान्छे मात्र आउँछन् । अलिक पर्तिरका चाहिँ आउँदैनन् । कहाँ जाँदा चाहिँ ठीक होला भनेर गमेँ । बनारस गएँ भने यतिबेला नेपालीका धेरै विद्वानहरुसँग भेट होला भन्ने लाग्यो । बालकृष्ण सम पनि त्यहीँ गएका, लेखनाथ पनि त्यहीँ गएका लक्ष्मीप्रसाद देवकोटा पनि त्यहीँ गएका । सप्पै ठुल्ठुला मान्छे त्यहीँ गएका रहेछन् । देशभरिका सबै मान्छेहरु त्यहाँ आउँछन्् । राजनीतिक चेत भएका विश्वेश्वरप्रसाद कोइरालाहरु सबैले त्यहीँ पढेका हुन् भन्ने लाग्यो र अब बनारस जान्छु भनेर बनारस गएँ ।***उनी (बालकृष्ण पोखरेल) सँग नेपाली भाषा भनेपछि हुरुक्क हुन्छु भनेँ उनले पनि नेपाली भाषा भनेपछि हुरुक्क हुन्छु भने । तारा यसो गरौँ न भने उनले । के भने मैलै । झर्रो छेत्री भनेको सुनेको छ तिमीले ? भने । यो थापाहरुलाई चाहिँ झर्रो छेत्री भन्छन् । निख्खर, झर्रो, निक्खर क्या । त्यस्तो नेपाली विशुद्ध क्या ।***बनारस आउँदाखेरी अर्का एकजना पनि आएका रहेछन् । उनी पनि बीए नै पढ्न आएका । त्यहाँ बसिरहेका रहेछन् । अब यिनी पनि साहित्य र भाषा भनेपछि हुरुक्क हुने तारानाथ पनि हुरुक्क हुने । यी दुवैजना (तारानाथ शर्मा र बालकृष्ण पोखरेल) लाई भेट गराइदिने हो भने यिनीहरु भाषासाहित्यमा झगडा गर्ने थिए भन्ने योजना बनाएर भेट गराइदिए पहिलोचोटि ।उनी (बालकृष्ण पोखरेल) सँग नेपाली भाषा भनेपछि हुरुक्क हुन्छु भनेँ उनले पनि नेपाली भाषा भनेपछि हुरुक्क हुन्छु भने । तारा यसो गरौँ न भने उनले । के भने मैलै । झर्रो छेत्री भनेको सुनेको छ तिमीले ? भने । यो थापाहरुलाई चाहिँ झर्रो छेत्री भन्छन् । निख्खर, झर्रो, निक्खर क्या । त्यस्तो नेपाली विशुद्ध क्या । पुरेत बाहुन, टपरे बाहुनहरुले चाहिँ धोती लगाएर हिँडेजस्तो भाषा के प्रयोग गर्नु, शुद्ध भाषा बनाएर अगाडि पो बढाउनुपर्छ भनेर उनले भने । कस्तो मन पर्यो भने । झगडा होला भनेको हामी त त्यहाँ गएर मित्र पो भयौँ । त्यहाँ मित्र भएको भएको भयै भयौँ ।त्यति भनेपछि झर्रो नेपाली भनेर कसरी प्रचार गर्ने त ? भनेर भन्दा  हाम्रो एउटा साथी छ चैनपुरमा । चैनपुरबाट त्यसले चाहिँ चन्दा उठाएर पत्रिका निकाल्ने भनेर पैसा ल्याएको छ भने । त्यसपछि मिटिङ भयो । मिटिङपछि सम्पादकमा मलाई राख्ने भए । चैनपुरबाट पैसा उठाउने चाहिँ कोषराज रेग्मी, उनका भाइ चूडामणि रेग्मी र गणेश भण्डारी थिए । उनीहरुले पत्रिका निकाल्न पैसा उठाएर ल्याएका थिए बनारसमा ।त्यतिबेला हामी त बीए पढ्थ्यौँ अनि उनीहरुले हामीलाई सम्पादक बनाए । अनि हामीले काम सुरु गर्यौँ । त्यहाँबाट झर्रोवाद सुरु भयो । झर्रोवादको प्रवर्तक भनेर मलाई त भन्नु भएन । म चाहिँ बालकृष्ण पोखरेललाई झर्रोवादको प्रवर्तक भन्छु ।संस्थापक चार जाना कोको हुन् ?चारजना होइन, पाँचजना हुन् । बालकृष्ण पोखरेल एक, दुई तारानाथ शर्मा, तीन कोषराज रेग्मी, चार गणेशप्रसाद भण्डारी, पाँच चूडामणि रेग्मी हुन् । हामी यिनै हौँ । झार्रोवाद भनेर हामीले काम गर्न थाल्यौँ । प्रचार प्रसार गर्यौँ । अरू धेरै पत्रिका, लेख र सङ्ग्रहहरू पनि निकाल्न थाल्यौँ । अनि यी यी पत्रिकाहरु पनि चलायौँ ।  चूडामणि रेग्मीले अझै पनि विचरा उनको घरको नाम पनि झर्रोवाद भनेर लेखिरहेका छन् । चूडामणि त अझै पनि झापामा छन् । कोषराज चाहिँ विचरा उनी पनि गए । मेरा साथी बालकृष्ण पोखरेल पनि गए । गणेश भण्डारी पनि जानुभयो । उहाँ चाहिँ मेरो दाजु पर्ने के भण्डारी भए पनि ।‘२०१३ सालमा ‘नौलो पाइलो’ बनारसबाट होइन, चैनपुरबाट प्रकाशित पत्रिका हो’ भनेर चूडामणि रेग्मीले दाबी गर्दै आउनुभएको छ नि ?उनले भने होला । उनले भनेर चन्दा उठाएर उनीहरुले नै ल्याएको हो । त्यसै भएर उनले आफ्नो घरलाई पनि झर्रो घर भन्छन् । उनले जेसुकै भनुन्, त्यो बालकृष्ण पोखरेलको नभएको भए, बालकृष्ण पोखरेललाई मैले सहयोग नगरेको भए, गणेश भण्डारी नभएको भए, कहाँ झर्रो आउँथ्यो ? अवधारणा बनारसमा जन्मेको हो । एकदमै । त्यो अवधारणा चाहिँ बालकृष्ण पोखरेल र मेरो हो । रकम चाहिँ चैनपुरबाट उहाँहरुले उठाएर ल्याएको हो । अनि त्यो पत्रिकामा मात्र होइन सहयोग गरेको । त्यो एउटा मात्रै पत्रिका निकाल्यौँ र हामीले ? अरू किताब पनि निकाल्यौँ । अहिलेसम्म १३६ वटा किताब त मेरा मात्रै छन् । एउटा पत्रिकामा मात्रै लेखेनौँ हामीले । तसर्थ झर्रोवादको जस चाहिँ मलाई भन्दा बालकृष्ण पोखरेललाई दिनुपर्छ । किनभने बालकृष्ण पोखरेको शब्द हो झर्रोवाद । उहाँको शब्द मैले मनपराएको हो । मनपराएपछि चाहिँ हामीले मिलेर काम गरेको हो ।त्यतिबेला नेपाली भाषालाई हेर्ने दृष्टिकोण कस्तो थियो ?नेपाली भाषालाई नराम्रो दृष्टिले हेर्ने अवस्था थिएन । सबैले राम्रो भन्थे, राम्रो दृष्टिले हेर्थे । बडो राम्रो गरिरहेका छन् भन्थे र नेपाली भाषा हेपिने स्थितिमा थिएन ।झर्रो नेपालीका मूल मान्यता चाहिँ केके थिए, छन् ?नेपालीले जस्तो बोल्छन् त्यस्तै नेपालीलाई अगाडि बढाउनु पर्ने हई । धेरै संस्कृत शब्दहरु लगाएर चाहिँ त्यसलाई अफ्ठ्यारोमा नपार्ने, हिन्दीको प्रभाव पनि धेरै हुन नदिने, हिन्दीले धेरै विगारेको छ नेपालीलाई त्यसो हुन नदिने हो । संस्कृत पढ्नेहरूले संस्कृतका धेरै शब्द प्रयोग गर्ने, हिन्दी पढेकाले हिन्दीका शब्द धेरै प्रयोग गर्ने, अङ्ग्रेजी पढेकाले अङ्ग्रेजीका शब्द बढी प्रयोग गर्ने गर्छन्, त्यसलाई रोक्ने हो । गाउँगाउँमा प्रयोग र प्रचलनमा रहेका शब्दहरु ल्याएर प्रयोग गर्ने हो । नेपाली भाषाका मौलिक शब्द मौलिक पहिचानसहित प्रयोग गर्ने हो ।अहिले हिन्दीले भन्दा पनि अङ्ग्रेजीले थिचेजस्तो लाग्दैन ? मिसमास भाषा प्रयोग गर्छन् नि ।गर्छन् तर मैले चाहिँ गरेको छैन । अब म त अङ्ग्रेजी पनि जान्दछु, नेपाली पनि जान्दछु । मलाई त के मतलब भयो र ? तर नेपाली बोल्दा अङ्ग्रेजी मिसाउने त्यस्तो दास प्रवृत्ति चाहिँ ममा छैन ।***मजाले शब्द सङ्कलन गर्यौँ । शब्द राख्यौँ, त्यसको व्याख्या गर्यौँ । त्यसै भएर झर्रोवाद एकदमै राम्ररी स्थापित भयो । तर दुःखको कुरा के हो भने बालकृष्ण पोखरेल पनि अस्ति गए, यही वर्ष हई । मेरा साथीहरुलाई पनि गए, कोषराज रेग्मी, गणेश भण्डारी गए, अहिले त अब म छु, चूडामणि रेग्मी हुनुहुन्छ । अब त्यसलाई झर्रो झर्रो भनेर कराइरहन पनि सकिँदैन ।***झर्रोवादका मान्यता स्थापित गराउन कति सफल हुनुभयो ?झर्रोवादका मान्यताहरु राम्रोसँग स्थापित भइसक्यो । त्यही पत्रिकाको माध्यमबाट, विभिन्न पुस्तकहरु र अरू अरू माध्यमबाट पनि स्थापित भइसक्यो ।शब्दकोश निर्माणका क्रममा झर्रोवादका मान्यता स्थापना गर्न केही अफ्ठ्याराहरु झेल्नुपर्योे ?त्यस्तो केही झेल्नुपरेन । मजाले शब्द सङ्कलन गर्यौँ । शब्द राख्यौँ, त्यसको व्याख्या गर्यौँ । त्यसै भएर झर्रोवाद एकदमै राम्ररी स्थापित भयो । तर दुःखको कुरा के हो भने बालकृष्ण पोखरेल पनि अस्ति गए, यही वर्ष हई । मेरा साथीहरुलाई पनि गए, कोषराज रेग्मी, गणेश भण्डारी गए, अहिले त अब म छु, चूडामणि रेग्मी हुनुहुन्छ । अब त्यसलाई झर्रो झर्रो भनेर कराइरहन पनि सकिँदैन । तर हामीले धेरै प्रचार गरिसकेका छौँ । यो निरन्तर चलिरहन्छ ।तारानाथ शर्मा झर्रोवादबाट डगमगाए भन्ने आरोप छ नि ? पछिल्लो चरणमा आफ्ना अडान छोड्नु भएकै हो ? शर्मा, सर्मा र पछि फेरि शर्मामै पुग्नुभएको छ ।त्यो झर्रोसँग के मतलब भयो त्यसमा । शर्मा, सर्मा र शर्मासँग । त्यो सबै संस्कृतको विरोध गर्ने भनेर संस्कृतको बढाइ चढाइ नगरौँ भनेर पो त्यसबेला चित्त नबुझेर गरियो । संस्कृतको विरोध गरेर पनि काहीँ नेपाली भाषा अगाडि बढ्छ ? संस्कृत छोड्नु हुँदैन भनेर संस्कृतका नियम हेर्न थालियो । पहिला पहिला जोसमा त भइहाल्छ नि । मैले छोटकरी गरेर ताना शर्मा लेख्थेँ नि, तारानाथको ताना र सर्मा चाहिँ दन्त्य लेख्थेँ नि, तर बालकृष्णले क्रि गरेर ष् लाई स् गरेर कहिल्यै चलाएनन् ।***कसले भन्यो अनुसन्धान गरेर लेखिएको छैन भनेर । कति दुःख गरेर लेख्नेहरु छन् । अरूले गरेका कामलाई चाहिँ ठीक होइन भन्ने । जसले व्याकरण लेखेका छन् उनीहरुले एकदम ध्यान दिएर लेखेका छन् । उच्चकोटिका व्याकरणलाई अझ उच्च कोटिको बनाउँदै लैजानुपर्छ । हाम्रा माधव घिमिरेका ज्वाइँ थिए नि, तिनले पनि व्याकरण लेखेर सबै विगारे अनि हामीले करायौँ । घोर विरोध गर्नुपर्यो ।***पछिल्लो समय नेपाली शब्दकोशबारेमा व्यापक विरोध भयो, शब्दकोश नै परिवर्तन गर्नुपर्ने अवस्था आयो नि, त्यसबारे तपाईंको धारणा के छ ?त्यो शब्दकोशमा हाम्रो हात पनि छैन, त्यो उनीहरुले गरेकोमा हामीलाई मतलब पनि छैन । केही कुरा बिगारे त्यहाँ तर हामीले त्यता ध्यान दिएनौँ । संस्कृतलाई चाहिँ माया गर्ने हौँ नि हामी । झर्रोवाद भन्दैमा हामीले संस्कृतलाई छोड्ने भन्ने त होइन नि । संस्कृत त जन्मैदेखि प्रयोग हुन्छ ।वर्णविन्याससम्बन्धी तपाईंका आफ्नै मान्यता केही छन् ?पहिले थिए तर सबै मिल्दा रेहनछन् । अर्थ मिल्दो रहेनछ क्या । म संस्कृतकै मान्यतालाई हेर्छु ।नेपाली भाषाका व्याकरण मौलिक अनुसन्धान गरेर लेखिएकै छन्​ भन्ने भनाइहरु आइरहेका छन्, तपाईंलाई के लाग्छ ?कसले भन्यो अनुसन्धान गरेर लेखिएको छैन भनेर । कति दुःख गरेर लेख्नेहरु छन् । अरूले गरेका कामलाई चाहिँ ठीक होइन भन्ने । जसले व्याकरण लेखेका छन् उनीहरुले एकदम ध्यान दिएर लेखेका छन् । उच्चकोटिका व्याकरणलाई अझ उच्च कोटिको बनाउँदै लैजानुपर्छ । हाम्रा माधव घिमिरेका ज्वाइँ थिए नि, तिनले पनि व्याकरण लेखेर सबै विगारे अनि हामीले करायौँ । घोर विरोध गर्नुपर्यो ।अबको पुस्तालाई नेपाली भाषासाहित्यमा केकस्तो गर्नुपर्छ भन्ने सुझाव दिनुहुन्छ ?नेपाली भाषालाई एकदम माया गर्नुपर्छ । शुद्धसँग लेख्नुपर्छ । भरिसक्य नेपालीमा झर्रा शब्दहरु प्रयोग गर्नुपर्छ । जनताले बुझ्ने शब्दहरु प्रयोग गर्नुपर्छ । बढी विद्वान बन्नु हुँदैन । त्यसो हुँदा मान्छेले बुझ्दैनन् । जनताले बुझ्नेखालको भाषा प्रयोग गर्नुपर्छ ।