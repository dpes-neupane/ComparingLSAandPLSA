नेपाली काँग्रेसका प्रदेश सांसद नरोत्तम वैद्यले बागमती प्रदेश सभामा बोल्दै प्रधानमन्त्री केपी ओली विरुद्ध नाथुराम गोड्से हुन तयार रहेको अभिव्यक्तिलाई लिएर राजनीति तरङ्गित बनेको छ । शुक्रबार बागमती प्रदेश सभाको बैठकमा वैद्यले प्रधानमन्त्री ओलीले देश खान लागेकोले कोही नाथुराम गोड्से बन्न तयार हुनुपर्ने, अरु तयार नभए आफै बन्न तयार हुने अभिव्यक्ति दिएका थिए । नाथुराम गोड्से ती व्यक्ति हुन् जसले भारतमा महात्मा गान्धीलाई गोली हानेर हत्या गरेका थिए । यसै विषयमा वैद्यसँग गरिएको कुराकानीको सम्पादित अंश: प्रधानमन्त्रीको पद टिकाउनका लागि जस्तोसुकै हतकण्डा गर्न लाग्नुभयो । त्यो कुरासँग मेरो आपत्ति हो । उहाँ प्रधानमन्त्री नै रहिरहने हो भने राष्ट्रियतालाई धेरै ठूलो खतरा भयो । देशकै लागि धेरै ठूलो खतरा भयो । उहाँलाई कुनै पनि हिसाबले प्रधानमन्त्रीबाट बिदा गर्नुपर्यो भन्ने मेरो आशय हो ।यो पनिवैद्यको अभिव्यक्ति आपराधिक : एमालेकाँग्रेसले भन्यो- 'वैद्यलाई आत्मालोचना गर्न निर्देशन दिइसकियो'तपाईंले प्रधानमन्त्री केपी शर्मा ओलीको नाम लिएर ‘नाथुराम गोड्से’ बन्छु भनेर किन धम्की दिनुभयो ?मैले खड्गप्रसाद ओलीलाई व्यक्तिगत रुपमा सशरीर सिध्याउनुपर्छ भनेको होइन, मेरो आसय त्यो होइन । तर उहाँको प्रवृति सिध्याउनुपर्यो भनेको हुँ । प्रधानमन्त्री पद टिकाउन जे पनि गर्न थाल्नुभयो, जे कुरामा पनि सम्झौता गर्न जान थाल्नुभयो । नागरिकता अध्यादेश ल्याइयो, संविधान संशोधनका लागि कार्यदल बनाइयो, आफ्नो पार्टीकै मान्छेलाई पाखा लगाएर मधेशका साथीहरुलाई मन्त्री बनाउनुभयो । प्रधानमन्त्रीको पद टिकाउनका लागि जस्तोसुकै हतकण्डा गर्न लाग्नुभयो । त्यो कुरासँग मेरो आपत्ति हो । उहाँ प्रधानमन्त्री नै रहिरहने हो भने राष्ट्रियतालाई धेरै ठूलो खतरा भयो । देशकै लागि धेरै ठूलो खतरा भयो । उहाँलाई कुनै पनि हिसाबले प्रधानमन्त्रीबाट बिदा गर्नुपर्यो भन्ने मेरो आशय हो ।प्रधानमन्त्री ओलीमाथि ‘भौतिक आक्रमण गर्नुपर्छ वा म आफै गर्छु’ भनेको होइन भन्ने तपाईंको दाबी हो त्यसो भए ?– क्लियर कट कुरा । मैले भने नि म त अहिंसावादी हो । म महात्मा गान्धीबाट असाध्य प्रभावित । म वचनले पनि अर्काको हिंसा होस् भन्ने चाहन्न । मैले बोल्दा कसलाई चित्त दुख्यो भने त रातभरि सुत्न सक्दिनँ । तर खड्ग ओलीको प्रवृतिबाट म आजित भएर आवेगमा आएछु के ! उहाँले आफूलाई परिमार्जित नगर्ने हो भने यो देश गयो ।महात्मा गान्धीको हत्याको कुरालाई मिथक बनाउनु भएको छ । यसलाई कसरी सच्याउनु हुन्छ ?– महात्मा गान्धीलाई मार्नुभन्दा अगाडि नाथुराम गोड्सेले गान्धीलाई असाध्यै श्रद्धा गर्नुहुन्थ्यो । गान्धीलाई नाथुराम गोड्सेले ढोग्नुहुन्थ्यो । महात्मा गान्धीलाई गोली हान्दा पनि  नमस्कार गरेर मात्र गोली हाने । तर नाथुराम गोड्सेको भनाइ के थियो भन्दा  गान्धी केही समय बाँची राखे भने भारतलाई अझै दुई÷तीन टुक्रा बनाउनेछन् । त्यसबाट मुलुकलाई बचाउनु पर्यो भनेर गोली हानेको देखिन्छ । देश बचाउनका लागि गोली हान्नु भयो भन्ने मेरो आशय थियो । अहिलेको परिपेक्षमा पनि ओली प्रवृत्ति देशमा बचिराख्यो भने यसले देश बेच्छ । यो प्रवृत्तिले आफूलाई प्रधानमन्त्रीमा टिकाइराख्न जे सुकै सम्झौता गर्छ । त्यसैले प्रधानमन्त्री खड्ग ओलीजीलाई बिदाइ गर्नुपर्यो । नत्र देशमा अनर्थ हुन्छ ।म व्यक्तिगत रुपमा अहिंसावादी हुँ ।तपाईंको यो अभिव्यक्तिपछि एमालेका ओली पक्षीय कार्यकर्ताले कानुनी र भौतिक कारबाहीको चेतावनी दिइराख्नुभएको छ नि ?संविधान धारा १८७ को अधिनमा रही प्रदेशसभामा पूर्ण वाक स्वतन्त्रताको प्रयोग गर्न पाइने व्यवस्था छ । त्यसले प्रदेशसभा सदस्यलाई पूर्ण स्वतन्त्रताको सुविधा दिएको छ । मैले त्यो पूर्ण वाक स्वतन्त्रालाई सदुपयोग गरेको हुँ । प्रदेशसभामा व्यक्त गरेको कुनै कुरा, वा बाझिएको कुनै मतलाई लिएर कुनै पनि सदस्यलाई पक्राउ गर्ने, थुनामा राख्ने वा निज उपस कुनै पनि अदालतमा कारबाही गरिने चलन छैन ।प्रदेशसभामा पूर्ण वाक स्वतन्त्रता हुन्छ । त्यस मुताविक आफ्नो मनमा लागेको कुरा मैले व्यक्त गरेको हो । म व्यक्तिगत रुपमा अहिंसावादी हुँ ।काँग्रेसले नै तपाईंलाई आफ्नो अभिव्यक्तिमाथि आत्मालोचना गर्न निर्देशन दिएको छ । आत्मालोचना गर्नु हुन्छ कि हुँदैन ?– खड्ग ओलीको प्रवृतिको सन्दर्भमा जे बोलेको छु । त्यसमा आत्मालोचना गर्न आवश्यक छैन । तर जुन नाथुराम गोड्सेसँग जोडेर गरिएको भौतिक कारबाहीको कुरामा म आत्मालोचना गर्छु । नाथुराम गोड्से बन्न कोही तयार नभए म बन्न तयार छु भन्ने अभिव्यक्तिमा आत्मालोचनासहित शब्द फिर्ता पनि लिन्छु । तर मैले खड्ग ओलीलाई सशरीर सिध्याउँछु भनेको होइन ।त्यस कुरामा मैले आत्मालोचना गर्छु । त्यसलाई मैले परिमार्जनका साथ प्रस्तुत गर्छ । आज मैले प्रदेशसभामै आफ्नो शब्द फिर्ता लिएर आत्मालोचनाका लागि सभामुखसँग समय पनि मागेको छु ।तर तपाईंलाई प्रदेशसभा सदस्यबाट निलम्बन गरी पक्राउ गर्न माग उठिरहेको छ । के भन्नु हुन्छ ?मैले अघि भने पनि संविधानको धारा १८७ कोमा पूर्ण वाक स्वतन्त्रताको कुरा प्रष्ट छ । साथीहरुलाई म त्यो हेर्न आग्रह गर्छु ।तपाईं वाक स्वतन्त्राको कुरा गर्नु हुन्छ । गत वर्ष संघीय संसदमा विवादित अभिव्यक्ति दिएपछि जनता समाजवादी पार्टीकी सांसद सरिता गिरीको पद गएको थियो नि !– मैले देश टुक्र्याउनु पर्यो त भनेको होइन नि । सरिता गिरीले त देशै टुक्र्याउनु जस्तो कुरा गर्नुभएको थियो । त्यसैले उहाँको पार्टीले उहाँलाई कारबाही गरेको थियो ।यो अभिव्यक्तिका कारण काँग्रेसले कारबाही गर्दैन भन्नेमा ढुक्क हुनुहुन्छ त्यसो भए ?पार्टीले आत्मालोचना गर्नुपर्छ । वाक स्वतन्त्रता र अराजकतासँगै जान सक्दैन भन्ने कुरा छ । त्यस कुरामा मैले आत्मालोचना गर्छु । त्यसलाई मैले परिमार्जनका साथ प्रस्तुत गर्छ । आज मैले प्रदेशसभामै आफ्नो शब्द फिर्ता लिएर आत्मालोचनाका लागि सभामुखसँग समय पनि मागेको छु ।बागमती प्रदेश संसदीय दलले तपाईंको अभिव्यक्तिलाई कसरी हेरेको छ ?संसदीय दलका नेता इन्द्र बानियाँजीसँग कुरा भएको छ । उहाँले नाथुराम गोड्सेको कुरामा सम्बन्धमा आत्मालोचना गर्नुस् भन्नुभयो । मैले हुन्छ भनेको छु । म त्यो गर्छु । त्यसमा म अतिवादी भएको, अलिकति भावनामा वहकीयको देखिन्छ । त्यो सही हो । त्यो कुरा फिर्ता लिएर आत्मालोचना गर्छु ।तपाईंको अभिव्यक्तिमाथि भइरहेको विरोधप्रति अन्तिमा के भन्नुहुन्छ ?आलोचना र टीकाटिप्पणीका सकारात्मक कुरालाई आत्मासाथ गर्छु । नकारात्मक कुराप्रति मेरो भन्नु केही छैन । मेरो कमी कमजोरीलाई इंगित गर्छ भने स्वीकार्छु, सच्याउँछु ।#नरोत्तम वैद्य