काठमाडौँ–  प्रमुख प्रतिपक्षी दल नेपाली काङ्ग्रेस अहिले दोहोरो समस्यामा छ । एकातिर आफ्नै पार्टीभित्रको गुटबन्दी व्यवस्थापन गर्नुपर्ने त अर्कोतर्फ सरकारपक्षले उसलाई गरेको व्यवहारको प्रतिकार गर्नुपर्ने । योसँगै उसले संसददेखि सडकसम्म प्रतिपक्षीले निभाउनुपर्ने भूमिकाका बारेमा पनि प्रश्न उठिरहेको छ । नेपालको संसदीय इतिहासमा धेरै पुरानो अनुभव र आफूलार्ई सबैभन्दा ठूलो लोकतान्त्रिक पार्टी भन्ने यो पार्टीले संसदमा निभाएको भूमिका र प्रस्तुतिचाहिँ कस्तो छ त ? प्रस्तुत छ सांसद गगन थापासँग रातोपाटीका लागि फणिन्द्र नेपालले काङ्ग्रेस संसदीय दलको कार्यालय सिंहदरबारमा बुधबार बिहान गरेको कुराकानी :नेपालको संसदीय इतिहासमा कमजोर शक्तिसहित काङ्ग्रेस सदनमा छ । यहाँहरूलाई संसदमा शक्ति कम भएको महसुस भएको छ ? यो प्रश्नमै एउटा अनुमान छ । यो अनुमानको आधार सङ्ख्या हो वा प्रस्तुति हो भन्नेमा पहिला सुरु गर्नेपर्ने हुन्छ । तपार्ईंंले उठाउन खोजेको पहिलो कुरा सङ्ख्या हुनसक्छ । सङ्ख्याको हिसाबले भन्दा नेपाली काङ्ग्रेस यसअघि पनि यस्तो अवस्थामा रहेकै हो । तर फरक के थियो भने सङ्ख्या सापेक्षतामा हुन्छ । सत्ता गठबन्धनको सङ्ख्या चाहिँ अहिलेको जस्तो र एउटै दल भएको अवस्था थिएन । यो पटक हामी केन्द्रमा मात्रै होइन, प्रतिपक्ष बन्दैगर्दा सातवटै सदनमा छौँ । यो सानो आकारलाई हामीले नजरअन्दाज गर्नुहुँदैन आत्मसात गर्नेपर्छ । दोस्रो कुरा प्रस्तुुतिको सन्दर्भमा सङ्ख्याले धेरै फरक पार्दैन । हाम्रो सोच र निर्णय महत्वपूर्ण हुन्छ भन्ने मलाई लाग्छ । सङ्ख्या बदल्न सकिँदैन सोच बदल्न सकिन्छ । सदनमा हामी जसरी प्रस्तुत हुनुपर्ने हो, हामीसँग भएको स्पेसको उपयुक्त ढङ्गले प्रयोग गर्नुपर्छ भन्ने महसुस बाहिर त भएको छ नै पार्टीभित्र पनि त्यो कुराको महसुस भएको छ । हामीलाई मात्रै होइन पार्टीको नेतृत्व पङ्क्तिलाई पनि अहिले यो कुराको महसुस भएको छ । जसको कारणले पार्टीभित्रका तितामिठा र झैझगडा उठ्न थालेका छन् । तर अब एक ढिक्का भएर संसदमा नेपाली काङ्ग्रेसको प्रस्तुतिलाई कसरी प्रभावकारी बनाउने भन्नेमा छलफल भइरहेको छ ।  यो छलफल हुनु स्वभाविक हो तर चुनावमा काङ्ग्रेसका धेरै प्रभावशाली नेताले चुनाव हारे । यसले उनीहरूको संसदमा अभाव महसुस भएको हो ?  हो, एकदम अभाव महसुस भएको छ । मलाई नै पनि यो मेरो तेस्रो संसद पसाइ हो । नेपाली काङ्ग्रेसका केही नेताहरूलाई यो पटकको संसदमा नहुँदा रिक्तताको महसुस छ । अर्को कुरा संसद भनेको आफैमा महत्वपूर्ण विषय उठाउने कुरा पनि हो । हाम्रो पार्टीमा दुई खालको प्रवृत्ति थियो । एकथरी नेताहरू बोल्न र विषय उठाउन रुचि राख्ने, अर्कोथरी यस्ता कुरामा कम रुचि राख्ने । बोल्ने कुरामा रुचि राख्ने र विषयमा दख्खल राख्ने नेताहरू यस पटकको निर्वाचनमा प्रायः सबै निर्वाचित हुनुभएन । जो नेताहरू निर्वाचित भएर आउनुभएको छ । आजको दिनसम्म उहाँहरूको बोल्ने र छलफल गर्ने कुरामा रुचि भएको मैले पाएको छैन  । यसले दोहोरो मार परेको छ । एक थोरै आएका छाँै । आएकामध्ये कोही यस्ता पनि छौँ– बोल्ने कुरामा मेरो खासै रुचि छैन, सकेसम्म बोल्नै नपरे हुन्थ्यो भन्ने छन् ।के गर्दा संसदमा काङ्ग्रेसको भूमिका प्रभावकारी हुन्छ जस्तो लाग्छ ?यसमा दुईवटा कुरा छ । एउटा संसद बैठक आफैमा प्रतिपक्षका निम्ति सबैभन्दा महत्वपूर्ण मञ्च हो । त्यो मञ्चलाई बैठकमा कसरी प्रयोग गर्ने भन्ने सन्दर्भमा हामीले व्यवस्थित ढङ्गले प्रयोग गरिरहेका छैनाँै । र्यान्डमली मात्रै विषयहरू उठाइरहेका छाँै । पहिलो सुधार गर्नुपर्ने कुरा भनेको पार्टीको मुख्य नेतृत्व खासगरी संसदीय दलको नेता । संसदीय दलको नेताको नेतृत्वमा प्रत्यक दिनको बैठकलाई नेपाली काङ्ग्रेसले कसरी प्रयोग गर्ने ? दोस्रो कुरा छाया सरकार बनाउने भनेर हामीले विधानमा व्यवस्था गर्यौँ तर अहिलेसम्म बनाएनौँ । यसलाई तत्काल बनाउन सक्यौँ भने सबैभन्दा ठूलो मद्दत पुग्छ । विषयगत रूपमा प्रत्येक मन्त्रालयको सूचना हामीसँग रहन्छ, जसले गर्दा संसदमा त्यो विषयलाई प्रिजेन्ट गर्न सक्छौँ । उहाँहरू भन्नुहुन्छ– तपार्ईंंहरूको जस्तो पार्टी हाम्रो होइन भन्नुहुन्छ । हामीले तपार्ईंंहरूले बोलेको जति बोल्ने हो भने हामी केही बाँकी रहँदैनौँ भन्नुहुन्छ । त्यो हिसाबमा हामी स्वतन्त्र छौँ । यसैका कारण मैले काङ्ग्रेसका सभापति शेरबहादुर देउवाले अब नेतृत्व गर्नुहँुदैन भनेर भन्न सकेँ । मैले यस्तो कुरा भन्दै गर्दा पनि म कुनै अप्ठ्यारोमा पर्छु न डर नै छ ? तेस्रो कुरा संसदभित्र हामीले केही विषयमा सरकारलाई मद्दत गर्ने हो । अरू विषयमा सरकारलाई चरम दबाब सिर्जना गर्ने हो, त्यो औपचारिकता निभाउने किसिमको मात्रै नबनाएर दबाबलाई नाघ्नै नसक्ने बनाउनुपर्छ । जुन कुरा हामीले अहिले गर्न सकेका छैनौँ । यसकारण संसदप्रतिको डर र जवाफदेहीता सरकारमा बस्नेहरूमाथि सिर्जना भएको छैन । चौथो कुरा यति धेरै सार्वजनिक सरोकार र जनजीविकाका विषय यत्रतत्र छरिएका छन्, तिनको संसदमा प्रवेश गराउने काम प्रतिपक्षको हो । संसदमा प्रवेश गारउने विभिन्न माध्यम हुनसक्छन्, ती माध्यम प्रयोग गर्न सकिन्छ । आजको दिनमा यो काम गर्ने ड्युटी पनि काङ्ग्रेसकै हो । तर त्यो काममा हामीले संसदको मञ्च प्रयोग गर्न सकेका छैनौँ । यसो गर्न नसक्दा सरकारलाई बडो सुविधा भएको छ । सरकार त सकेसम्म संसद बैठक कम बसोस्, संसदभित्र महत्वपूर्ण प्रश्न नउठून् उठे पनि हलुका ढङ्गले उठून् भन्ने चाहान्छ । अर्गनाइज दबाब नआओस् भन्ने नै चाहान्छ । त्यो सुविधा हामीले दिइरहेको जस्तो भयो ।    यो आभास धेरैले महसुस गरेका छन्, तपार्ईंंले पनि भन्नु नै भयो । यसको सम्बोधन गर्न काङ्ग्रेसभित्र के गृहकार्य भइरहेको छ त ? पार्टीमा छलफलको कमी छ, छलफल गर्नुपर्छ । मैले भनेका कुराहरू लगभग सबैको दिमागमा चलेको छ । तर चलेर मात्रै भएन । त्यसका लागि सबै एकै ठाउँमा बसेर छलफल चलाएर योजना तर्जुमा गर्नुपर्छ । यसो गर्नकै लागि संसदीय दलको बैठक आवाश्यक पर्छ । पार्टीका संसदीय दलका नेता, बरिष्ठ नेताहरूलाई पनि हाम्रो भूमिका संसदमा प्रभावकारी भएन भन्ने महसुस भएर नै संसदीय दलको बैठकबस्ने अवस्थामा डोहोर्याएको हो । अब काङ्ग्रेस ठोस योजनाका साथ अघि बढ्छ भन्ने मेरो बुझाइ छ । तपार्ईंं काङ्ग्रेसभित्रको युवा नेता र प्रष्ट वक्ता हुनुहुन्छ । काङ्ग्रेस नेपालको पुरानो लोकतान्त्रिक पार्टी पनि भनिन्छ तर तपार्ईंंकै पार्टीमा लोकतान्त्रिक अभ्यास हुन छाड्यो भन्ने गुनासो बढ्दो छ । यो किन भइरहेको छ ? नेपाली काङ्ग्रेसमा अन्तरपार्टी लोकतन्त्र कस्तो छ भन्ने कुराका सन्दर्भमा अर्को पार्टीसँग गरेको हो भने तपार्ईंंको स्टेटमेन्ट गलत छ । आजको दिनमा नेपाल कम्युनिस्ट पार्टीभित्र मेरो समकक्षी साथीलाई म हेर्छु, बन्द कोठमा हामी ती साथीहरूसँग यति धेरै नेतृत्वका बारेमा कुार गर्छौं र म भन्छु तपार्ईंंहरू किन सार्वजनिक कार्यक्रममा बोल्नुहुन्न ? भन्दा उहाँहरू भन्नुहुन्छ– तपार्ईंंहरूको जस्तो पार्टी हाम्रो होइन भन्नुहुन्छ । हामीले तपार्ईंंहरूले बोलेको जति बोल्ने हो भने हामी केही बाँकी रहँदैनौँ भन्नुहुन्छ । त्यो हिसाबमा हामी स्वतन्त्र छौँ । यसैका कारण मैले काङ्ग्रेसका सभापति शेरबहादुर देउवाले अब नेतृत्व गर्नुहँुदैन भनेर भन्न सकेँ । मैले यस्तो कुरा भन्दै गर्दा पनि म कुनै अप्ठ्यारोमा पर्छु न डर नै छ ? यसलाई ढाकछोप गर्ने कोसिस गरियो । तर त्यो गम्भीर भूल थियो । किनकि सरकारले ल्याएको नीति तथा कार्यक्रममा प्रतिपक्षले विरोध जनाउन हुन्न भन्नु भनेको पुरै समर्थन न हो । कुनैपनि नीति तथा कार्यक्रम पूर्ण हुँदैन । किनकि कहाँ कमजोरी छ भन्ने खोज्ने प्रतिपक्षको डिउटी हो  ।तर तपाईंले उठाउन खोजेको महत्वपूर्ण पक्ष पार्टीभित्र निर्णय गर्ने कुरा हो । निर्णयमा पुग्ने तरिकाको जुन अभ्यास र स्ट्यान्डर्ड हुनुपर्ने हो त्यो छैन । यो फेरि पहिला भएको र अहिले मात्रै नभएको होइन । यसकारण पार्टी सञ्चालनको कुरालाई गम्भीरतापूर्वक लिने, पार्टीको विधानको परिपालना भएनभने संविधानको परिपालनाका विषयमा प्रश्न उठाउने नैतिकता हामीसँग हुँदैन । संसदमा कहिलेकाहीँ हामी बन्दकोठाभित्रै पहिल्यै निर्णय गरिसकेका हुन्छौँ । सबै मिलाइसकेका हुन्छौँ, आज यसले हात उठाउने र यसले बोल्ने भनेर । तर पनि त संसदको बैठकमा त्यहाँको विधिको त पालना गर्छौं । किनभने संसदको बैठकलाई विधिले बाँधेको हुन्छ । तर पार्टीमा त्यही कुरा लागू गर्दैनौँ । पार्टीमा चारजना नेता बसेर कुरा मिलाए भने निर्णयमा त्यही पास हुन्छ । यसमा पनि संसदको जस्तै सम्झिएर यो निर्णय गर्नका लागि बैठकमा लानुपर्छ भनेर नेताहरूले ठान्दैनन् । किनभने चलेकै छ नि भन्ने छ । यस्तो कुनै सङ्गठन या पार्टी हुन्छ, जुन विधि र विधान नै नमान्ने र मनलाग्दी गर्ने ? यसले अराजकता निम्त्याउँदैन ?  मान्छे एउटा स्वभावको बन्दी हुन्छ भन्ने छ । वर्षौंदेखि पाटी यसरी नै चल्दै आएको छ । यस्तो जब्बर स्वभाव भइसक्यो कि यो परिवर्तन गर्नै जरुरी छैन ।  त्यसकारण यो प्रवृत्तिले अराजकताभन्दा पनि अन्यौलता बढी निम्त्याएको छ । हामीलाई निस्प्रभावी बनाएको छ । कहिलेकाहीँ यो प्रवृत्तिले सही मार्ग पनि देला तर बहुसङ्ख्यक समयको यस्तो निर्णयले सबैभन्दा बढी क्षति पार्टीलाई नै दिएको हुन्छ । जस्तो हालै भएको केन्द्रीय समितिमा हामीले जोडदार रूपमा उठाएर पारित गराएको विषय हो– पार्टीका कार्यसम्पादन समिति र संसदीय समिति भङ्ग गर्ने । अब हाम्रो एउटा मात्रै सूत्र छ । त्यो हो पार्टी सञ्चलनको पहलिो सूत्र विधान नै हो । विधानको पालनाको फ्रेमवर्कभित्र सहमति खोज्ने हो । तर अहिलेसम्म गर्दै आएको कुराचाहिँ आफ्नो अनुकूलतामा सहमति माग्ने, विधान पालना हुनुपर्छ भन्ने तर अरूबेला केही नखोज्ने प्रवृत्ति अन्त्य हुनुपर्छ । यसका लागि नेतृत्वले हरदम प्रयास गर्न जरुरी छ । २०४८ सालयता हेर्ने हो भने सरकारको नीति तथा तथा कार्यक्रममा विपक्षीको समर्थन थिएन । तर तपार्ईंंहरू मौन बसेर समर्थन गर्नुभयो । यो के प्रयोग गरेको हो ?  त्यो गम्भीर त्रुटि हो, प्रयोग नै होइन । यसलाई ढाकछोप गर्ने कोसिस गरियो । तर त्यो गम्भीर भूल थियो । किनकि सरकारले ल्याएको नीति तथा कार्यक्रममा प्रतिपक्षले विरोध जनाउन हुन्न भन्नु भनेको पुरै समर्थन न हो । कुनैपनि नीति तथा कार्यक्रम पूर्ण हुँदैन । किनकि कहाँ कमजोरी छ भन्ने खोज्ने प्रतिपक्षको डिउटी हो  । सबै कुरा त समेटिएको हुँदै हुँदैन । म प्रतिपक्ष छु, खबरदारी गरिरहेको छु, सचेत गराइरहेको छु भनेको न हो, त्यो विरोध भनेको । हाम्रो उपस्थिति सुव्यवस्थित छैन भन्ने कुरा त्यो घटना एउटा प्रमाण हो । संविधानले जे गर्न भनेर सरकारलाई निर्देशित गरेको छ त्यो गरिरहेको छैन, जे नगर्न भनेको छ त्यो गरिरहेको छ ।बामपन्थीहरूसँग तपार्ईंंहरू सरकारदेखि सडकसम्म भयभित हुनुहुन्छ । अधिनायकवादको कुरा पनि गरिरहनुहुन्छ तर संसदमा भने प्रयाप्त छलफल भएको पाइँदैन किन ?  हामीले अधिनायकवाद भनेर जुन शब्द प्रयोग गरिरहेका छौँ, त्यो प्रयोग गर्नुहुन्न भन्ने मेरो भनाइ हो । यो शब्द ‘टु हेभी र टु अर्ली’ भयो भन्ने मेरो व्यक्तिगत बुझाइ हो । संविधानले जे गर्न भनेर सरकारलाई निर्देशित गरेको छ त्यो गरिरहेको छैन, जे नगर्न भनेको छ त्यो गरिरहेको छ । दोस्रो कुरा यो सरकारका प्रधानमन्त्रीदेखि मुख्य नेतृत्वमा देखिएको धारणा सबैभन्दा डरलाग्दो छ । त्यो हो परिणाम उपयुक्त आउँछ भने विधिको ख्याल नगरे पनि हुन्छ । विधिको शासन बाहियात हो, मुख्य कुरा परिणामलाई मानेर जे गरे पनि हुन्छ भन्ने मानसिकता देखिन्छ । यो सोच कतिपय निर्णयहरूमा पनि प्रतिविम्बित हुन्छ । यो सबैभन्दा बढी खतरनाक छ । नियतै ठीक छ भने पनि यसले दुर्घटना निम्त्याउँछ । यी विषयहरूमा संसदमा एकताबद्ध ढङ्गबाट विषय कसरी उठान गर्ने र अवतरण गर्ने भन्ने हो । विधिको शासनबाट विचलन हुँदै गरेको सरकारलाई संसदमा हामीले विधिको शासनबाट मात्रै परिणाम ल्याउनुपर्छ भनेर भनेका छाँै त ? सरकारले त्यो दबाब महसुस गरेको छ त ? छैन । किनभने हामी यति धेरै बरालिएका छौँ कि एक ठाउँमा आउनै सकेका छैनौँ । जसले परिणाम दिन सकेको छैन  । काङ्ग्रेसले जनसरोकारका मुद्दा देख्नै नसकेको त हैन, जब कि अधिनायकवाद मात्रै देखेको भान हुन्छ । यो प्रयोगले कहाँ पुर्याउला जस्तो लाग्छ ? तपाईंले उठाएका कुरामा म सहमत छु । विषय जे हो, त्यसलाई विषयकै रूपमा उठाउनुपर्छ र त्यसकै वरिपरि जनमत निर्माण गर्दै सरकारलाई दबाब दिनसक्यौँ भने परिणाम आउन सक्छ । हामी विषयहरूलाई उदाहरणका रूपमा मात्रै लिइरहेका छौँ । भनोक छौँ कि यो सरकारको चरित्र अधिनायकवादी छ । यी उदाहरण हुन् । काठमाडौँका विभिन्न स्थानमा स्वतन्त्रतापूर्वक आफ्ना विचारहरू राख्ने कामबाट नागरिकहरूलाई वञ्चित गरिएको छ । यसलाइ हामी जहिलेसम्म नउठाऔँ । यसलाई उठाऔँ, अनि यसलाई नै पहिला टुङ्ग्याऔँ र सरकारलाई व्याक बनाऔँ । भनेपछि काङ्ग्रेसले समस्याको जड पहिचान नै गर्न नसकेको हो भन्दा हुन्छ ? त्यसोभन्दा पनि जसरी रणनीतिक सोच राख्नुपर्ने हो त्यो राख्ने कुरामा चुकेको भन्दा उपयुक्त होला । सरकारले गरेको गलत निर्णयलाई संसद र सडक सबैतिरबाट दबाब सिर्जना र भण्डाफोर गर्ने हो । जे विषय हो त्यसैलाई समातेर अन्त्य गर्नुपर्छ । यस्ता विषय दर्जनौँ छन् । ती विषयलाई विषयका रूपमा पक्रनुपर्छ, उदाहरणका रूपमा मात्रै हैन ।संसदमा प्रमुख प्रतिपक्ष दलको नेता सभापति शेरबहादुर देउवा हुनुहुन्छ, पछिल्लो समय उहाँले संसदमा सम्बोधन गरेको कमै मात्र देखिएको छ, यसको कारण के हो ? पार्टीसभापति नै फ्रन्टमा नआएपछि तपार्ईंंहरूको नैतिकबल कमजोर हुन्छ होला नि ? प्रत्येक विषयमा पार्टीको संसदीय दलको नेता नै बोल्नुपर्छ भन्ने त हुन्न । यद्यपि बोल्ने कुरामा प्रशस्त छलफल भयो भने, यो विषय दलको नेताले उठाउने, यो उपनेताले उठाउने, यो विषय पार्टीको यो तहको नेताले उठाउने भन्ने भयो र यसरी कार्यविभाजन भयो भने प्रभाव देखिन सक्छ । कतिपय कुरामा त हामीले सङ्घको संसदमा उठाएको विषय प्रदेशको संसदमा समेत जोडेर लान सक्नुपर्छ । उदाहरणकै लागि केही दिन पहिले सरकारकै तर्फबाट सार्वजनिक महत्वको विषय दर्ता भयो, त्यो विषयमा केन्द्र संसदमा हामीले स्पष्ट धारणा राख्यौँ– यो सङ्घीयता विरोधी प्रस्ताव हो भनेर । तर त्यो विषय राम्रोसँग छलफल गरेर सातै प्रदेशमा उठाएर एउटा विचार निर्माण गर्नुपथ्र्यो त्यसमा हामी चुक्यौँ । यस्ता विषयहरूलाई सङ्गतिपूर्ण बनाउनुपर्छ । तर हाम्रो अर्को पनि समस्या छ, केन्द्रको विषयमा छलफल गर्न केन्द्रीय समिति छ तर प्रदेशमा छलफल गर्न त कुनै निकाय नै छैन । संसद अवरोध गर्ने हो या के गर्ने भन्ने त्यहाँका साथीहरू छन् ।    काङ्ग्रेसमा संसदीय अभ्यासको ज्ञान या अनुभव भएका नेता कम भए भन्दा गलत अर्थ लाग्ला तर हेर्दा चाहिँ त्यस्तै हो कि जस्तो भान हुन्छ नि !म पनि अहिले थर्ड पार्लियामेन्टमा आइपुग्दा के अनुभव भयो भने संसदीय व्यवस्थाको सबैभन्दा ठूलो पवद्र्धक या एड्भोकेटले यसको सौन्दर्यता कसरी प्रयोग गर्ने भन्ने कुरा महत्वपूर्ण हो जस्तो लाग्छ । एक प्रकारले यो विषयलाई अवमूल्यन संसदबाट भन्दा पनि संसद बाहिरबाट गर्दै आएको हो कि ? पछिल्लो १० वर्षको अवधिमा सहमतिको राजनीति गर्ने जुन चरण थियो त्यो चरणमा त संसद फगत औपचारिक मात्रै बन्यो, त्यसले गर्दा भुत्ते हुँदै आयो । प्रधानमन्त्रीको अशिष्ट व्यवहारले प्रतिपक्षसँग हार्दिकता विकास गर्ने ठाउँ नै दिँदैन । अरू त अरू कानुन मन्त्री जो समन्वयकारी भूमिका निभाउनुपर्ने र भद्र हुनुपर्ने उहाँले समेत प्रतिपक्षका बारेमा अत्यन्तै छुद्र कुरा गर्नुभएको छ । यसले साच्चिकै दम्भ चुलिएको छ भन्ने देखाउँछ  ।अर्को कुरा सीमित नेताहरू संसदमा बोलेको देखिन्छ । संसद तर्कसङ्गत बोल्न सक्ने नेताहरूकै कमी भएको देखाउँछ नि ? केही वाकपटुता र क्षमता भएका साथीहरू छुट्नु भएको हो । केही नयाँ साथीहरूले सिक्दै हुनुहुन्छ, यसमा खुशी पनि लागेको छ । अर्को छलफल गरेर, छायाँ सरकार बनाएर नयाँ साथीहरूलाई तपाईंले यो विषयमा बोल्नैपर्छ तयारी गरेर आउनुस् भन्ने हो भने उहाँहरूको क्षमता विकास पनि गर्छ । सरकार बनेको लामो समय भइसकेको छ तर संसदीय समिति गठन हुन सकेको छैन, यसमा सत्तापक्षले काङ्ग्रेसलाई दोष दिँदै आएको छ, काङ्ग्रेसको अडान चाहिँ के हो ?यसबारे मलाई पनि विस्तृत कुरा  थाहा छैन । संसलदीय दलको बैठकमा छलफल होला । तर मेरो कुरा चाहिँ के हो भने काङ्ग्रेसले यो बेलामा सभामुख र उपसभामुख एउटै पार्टीको हुनु नहुने भन्ने संवैधानिक व्यवस्था छ । त्यसलाई चाहिँ विषय उठाएर त्यसै छाड्ने अनि संसदीय समितिमा चाहिँ हामीलाई तीनचार जना सभापति चाहिन्छ भनेर त्यसमा अडिएर बस्ने कुरा रणनीतिक हिसाबले एकदमै गलत छ ।सभामुख र उपसभामुखबारे काङ्ग्रेसले उठाएको मुद्दा मौसमी हो या यो अडान कायमै राख्छ ?नेपाली काङ्ग्रेसको बुझाइ र निष्कर्ष भनेको लोकतान्त्रिक व्यवस्था अनुसार अहिले राष्ट्रिय सभा, प्रतिनिधि सभालगायत सातै सभामा जुन व्यवस्था छ, त्यो संविधान अनुकूल भएको छैन । हामीले यसो भन्दैगर्दा यसको छिनोफानो नै नगरी  यसो निवेदन दिएर छाडेका छौँ । तर पछिल्लो समय हामीले प्रयोग गर्ने सबैभन्दा ठूलो मञ्च भनेको संसद नै रहेको छ है भन्ने महसुस हँुदै आएको छ, यसले म आशावादी नै भएको छु । अहिलेको संसदमा सत्तापक्ष र प्रतिपक्षबीचको दूरी या सम्बन्ध कस्तो छ ?हार्दिक छैन, म पाउदिनँ । तत्कालीन माओवादी केन्द्रका अध्यक्ष प्रचण्ड, जो सशस्त्र सङ्घर्ष गरेको आएको व्यक्तिले जतिको पनि प्रधानमन्त्रीबाट व्यवहार भएको छैन । प्रधानमन्त्रीको अशिष्ट व्यवहारले प्रतिपक्षसँग हार्दिकता विकास गर्ने ठाउँ नै दिँदैन । अरू त अरू कानुन मन्त्री जो समन्वयकारी भूमिका निभाउनुपर्ने र भद्र हुनुपर्ने उहाँले समेत प्रतिपक्षका बारेमा अत्यन्तै छुद्र कुरा गर्नुभएको छ । यसले साच्चिकै दम्भ चुलिएको छ भन्ने देखाउँछ  ।सत्तापक्षले प्रतिपक्षलाई विश्वासमा लिन नचाहँदा यसको प्रभाव केके कुरामा पर्नसक्छ ? सत्तापक्षले विश्वासमा लिने प्रयास नै नगरेको हो । जुन संसदको नियामावली बनाउने कुरामा सत्तापक्षले काङ्ग्रेसलाई राम्ररी नै खुल्यायो कि काङ्ग्रेसले फौजदारी अभियोग लागेको संसदलाई बचाउन खोज्यो भनेर । त्यो कुनै विषय हो ? सातवटा संसदको आआफ्नै नियम हुन्छ । केन्द्रको आफ्नै हुन्छ । केन्द्रको संसदमा बसेको नियम प्रदेश एकमा नराख्न पनि पाइन्छ । विशुद्ध ऐनमा राख भनेर काङ्ग्रेसले उठाएको कुरा गलत हो र ? भनेपछि कही कतै पनि हार्दिकता राख्नुपर्ने वातावरण सरकारको तर्फबाट सिर्जना गरेको अवस्था नै छैन । यसको प्रभाव असोज ३ गतेभित्र बनाउनुपर्ने कानुनमा पर्नसक्छ । त्यो छटपटाहट मन्त्रालयमा हुन्छ, अनि रातारात संसद चलाउनुपर्ने हुन्छ । कतिपय स्थानमा प्रतिपक्षले संशोधन नहालेर पनि मद्दत गर्नुपर्ने हुन्छ । तर त्यो कुरा पटक्कै सोचेको जस्तो लाग्दैन ।     के कस्ता विषयमा सत्तापक्ष र प्रतिपक्षले संसदमा सहकार्य गर्न सक्छन् ? संविधानको कार्यान्वयनका लागि बनाउने कानुन निर्माण गर्न हार्दिकता हुनुपर्छ । दोस्रो सङ्घीयताको कार्यान्वयनको विषय असाध्यै पेचिलो विषय छ । यो सरकारले मनमौजी ढङ्गले गर्ने विषय होइन । अर्को कुरा ठुलठुला पूर्वधारको निर्माण गर्ने कुरा छ, त्यसमा पनि हार्दिकता र सहमति समन्वय हुनुपर्छ  । यो स्वभाविका हो । कतिपय योजना ऋण लिएरै बनाउनुपर्ने पनि हुन्छ, यस्ता कुरामा घरभित्र विवाद गर्ने कुरा आउँदैन । यसरी विवाद गरे नेपाल लगानीको सम्भावनाका लागि जति सम्भावनायुक्त छ भनिएको छ, त्यसबाट च्यूत हुन्छौँ । दैनिक काम या बजेटमा कुरा मिल्न जरुरी पनि छैन मिल्नु पनि हँुदैन । मिल्यो भने मिलेमतो भन्ने हुन्छ र सबै कुरा विग्रन्छ । आज सरकारले ऋण लिएर रेल चलाउँछु भन्छ भने प्रतिपक्षले पनि ऋण लिएर रेल चलाउन खोज्नु ठीक छ भन्न सक्नुपर्छ । यदि ठीक छ भने र छैन भने पनि ठीक छैन भन्नुपर्छ ।  त्यसैले मलाई आरोप लगाउँदै गर्दा के नविर्सनुस् भने तपाईंले आरोप लगाउँदै गर्दा नियुक्त गरेको विषयमा कुलपतिको हैसियतमा पुष्पकमल दाहाल प्रचण्ड हुनुहुन्थ्यो भन्ने नविर्सनु होला । मैले गरेका तीनजनाको सिफारिसमध्ये जुनसुकै व्यक्तिलाई नियुक्त गर्ने अधिकारी प्रधानमन्त्रीसँग थियो र त्यो प्रधानमन्त्रीले गरेको निर्णय हो । अब यो कुरा कपोकल्पित भन्ने त पुष्टि नै भइसक्यो, अर्को बदनियतपूर्ण पनि छ भन्ने देखियो ।सत्तापक्षको संसदमा झण्डै दुई तिहाइमत छ । यसले के देखाउँछ भने संसदमा प्रतिपक्ष हुनु र नहुनुमा खासै फरक पर्दैन । यस्तो अवस्थामा प्रतिपक्षले संसदमा अन्तिम अस्त्र कसरी प्रयोग गर्न सक्छ ? सङ्ख्याको ताकतको आधारमा मात्रै सरकारले सदनको काम नम्बरकै आधारमा गर्छु भन्छ भने अवस्था विग्रन्छ । सबैभन्दा अप्ठ्यारोमा सरकार पर्न सक्छ । जब अन्तिम अस्त्रको प्रश्न छ हामी विधि र विधानअनुसार मर्यादाअनुसार गर्नुपर्ने काम गर्दै जान्छौँ । हाम्रो लडाइँ संसद नै हुन्छ, त्यसमा संसद अवरुद्ध हुनसक्ला । परिस्थिति हेरेर र जिम्मेवार ढङ्गले हामी प्रस्तुत हुन्छौँ । तर हाम्रो यो जिम्मेवारीबोधलाई कमजोरीका रूपमा नलियोस् ।हुन त प्रधानमन्त्रीले नै काङ्ग्रेस अब हाम्रो सहयोगी दल भनेर भनिसकेको अवस्था छ । यस्तो अवस्थामा काङ्ग्रेस संसदमा पनि सहयोगी दलका रूपमा मात्रै बस्ने हो ? प्रधानमन्त्रीको त्यो अभिव्यक्ति अशिष्ट छ । त्यसको मूल्य उहाँले चुकाउनुहुन्छ । नदुखेको टाउको डोरी लाएर दुखाउन खोजेको देखियो । यदि म यो अवस्थामा प्रधानमन्त्री भएको र यति मेजोरिटी भएको भए प्रतिपक्षलाई बडो हार्दिकताका साथ साथमा लिएर कार्ययोजना पूरा गर्नतर्फ लाग्थे । प्रधानमन्त्रीको यस्तो अभिव्यक्ति छुद्रता र हेपाहा प्रवृत्ति देखाउनुभएको छ । यसले हाम्रो पार्टीलाई एकत्रित हुने अवसर प्रदान गर्नुभयो । यस मानेमा उहाँलाई धन्यवाद दिन चाहन्छु । प्रधानमन्त्रीको हेपाइले गर्दा काङ्ग्रेसका नेताहरूलाई झगडा विसाएर एक ठाउँमा आउन बल पुगेको छ । अब काङ्ग्रेस औपचारिकता मात्रै पूरा गर्दै बडो सजगता र विवेपूर्ण ढङ्गले अघि बढ्छ । अन्त्यमा एकजना मेडिकल सञ्चालकले तपाईंमाथि गम्भीर आक्षेप लगाएको समचार आएको छ । जसमा १४ करोड घुस खाएको भन्ने छ । यसको वास्तविकता के हो ? ममाथि जुन सङ्गीन अभियोग लगाइएको छ । अभियोग लगाउने व्यक्तिले नै यो प्रश्नको उत्तर दिनुपर्ने हो । तपाईं चाहिँ के भन्नुहुन्छ ? मलाई एउटा चुनावको बेलामा पनि कृषि व्यवसाय गर्दैगर्दा चौध करोड नेपाल सरकारको रकम अपचलना गरेको भनेर भनियो । यसमा मैले यसो हेरेँ, त्यो अभियोग लगाउने मान्छे बोल्यो अनि गएर सुत्यो । त्यसको जवाफ मैले दिँदै हिँड्नु परेको छ । त्यसकारण यसमा म प्रष्ट छु । मलाई अभियोग लगाउनेहरू कुनै न कुनै रूपमा सरकार वा सत्तासँग जोडिएका मानिस हुनुहुन्छ । उहाँहरूसँग सरकार छ, राज्यका सबै निकाय पनि उहाँहरूकै मातहतमा छन् । म खुल्ला चुनौती दिन्छु, मैले मेरो राजनीतिक जीवनमा सांसद या मन्त्रीका रूपमा मात्रै होइन, कुनै पनि निर्णय अथवा गरेका काम जानेर नजानेर एउटा पनि गल्ती र कमजोरी भएको रहेछ भने म मेरो सामाजिक राजनीतिक जीवन छोड्न तयार छु । त्यसैले यस्तो यो अनावाश्यक र बदनियतपूर्ण ढङ्गबाट हावादारी टिप्पणी गर्नुभन्दा हिम्मत छ र लाग्छ भने गरेर देखाउनुस् । दोस्रो कुरा यसको कन्टेक्सलाई हामीले विर्सनु हँुदैन । मैले संसदमा एउटा विषय राखे, चिकित्सा शिक्षा विधेयकको सन्दर्भमा त्यो अन्तिम कडी हो । यो विषयमा मेरो पहिलो लडाइ लोकमानसिंह कार्कीसँग भयो । त्यसपछि गोपाल पराजुली श्रीमानसँग भयो । उहाँका विरुद्धमा माइतीघर मण्डलामा पुगेर विरोध पनि गरियो । यसो गर्दैगर्दा यस्ता तलमाथिका कुरा हुन्छन् भन्नेमा म अनविज्ञ छैन । त्यसकारण यी र यस्ता कुनै पनि कुराले मलाई गलाउन सक्छ र म विषयबाट भाग्छु, अत्तालिन्छु भन्ने सोचेको छ भने त्यो गलत हुनेछ । तेस्रो कुरा यो पनि जानकारी होस् स्वास्थ्य मन्त्रीका रूपमा मैले कहीँ पनि निर्णय गर्दैगर्दा सह–कुलपतिको रूपमा सिफारिस गर्ने हो । त्यसलाई नियुक्त गर्ने काम प्रधानमन्त्रीले कुलपतिको हैसियतमा गर्ने हो । त्यसैले मलाई आरोप लगाउँदै गर्दा के नविर्सनुस् भने तपाईंले आरोप लगाउँदै गर्दा नियुक्त गरेको विषयमा कुलपतिको हैसियतमा पुष्पकमल दाहाल प्रचण्ड हुनुहुन्थ्यो भन्ने नविर्सनु होला । मैले गरेका तीनजनाको सिफारिसमध्ये जुनसुकै व्यक्तिलाई नियुक्त गर्ने अधिकारी प्रधानमन्त्रीसँग थियो र त्यो प्रधानमन्त्रीले गरेको निर्णय हो । अब यो कुरा कपोकल्पित भन्ने त पुष्टि नै भइसक्यो, अर्को बदनियतपूर्ण पनि छ भन्ने देखियो ।  