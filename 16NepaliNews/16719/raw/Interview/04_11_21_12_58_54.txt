काठमाडौँ । राष्ट्रिय सभाका सांसद तथा संविधान र कानुनका जानकारसमेत हुन् रामनारायण विडारी । यथार्थ खोल्ने र तिखो टिप्पणी गर्ने विडारीसँग वर्तमान सरकारको कामकारबाही, सत्तारुढ दलभित्रको विवाद, कार्यपालिका र व्यवस्थापिकाबीचको सम्बन्ध लगायतका विषयमा रातोपाटीले कुराकानी गरेको छ । प्रस्तुत छ विडारीसँग गरेको कुराकानीको सम्पादित अंश :    नेकपा नेतृत्वको सरकारले आफ्नो कार्यकालको आधा अवधि पार गरिसकेको छ । ६ वटा प्रदेश र सङ्घमा नेतृत्व गरेको नेकपाले यो अवधिमा जनमतलाई कति सम्मान गर्न सक्यो भन्ने लाग्छ ?सरकारले केही गरेन भनेर भन्नु पनि गलत हो । वितेको यो आधा कार्यकाल कस्तो बेला थियो भने नेपालमा नयाँ व्यवस्था आएको, नयाँ चुनाव भएको अनि प्रदेशहरुको सञ्चालन र स्थापित गर्नुपर्नेे, स्थानीय सरकार पनि चलाउनुपर्ने साथै बजेटको बाँडफाटमा प्रदेश र स्थानीय तहलाई व्यवस्थापन गर्नुपर्ने उनीहरुको भौतिक पूर्वाधारदेखि सबै चिजलाई व्यवस्थित गर्नुपर्ने भएकाले केही समय यसमा समय खर्च हुनु स्वाभाविक हो । त्यसका लागि कानुन चाहियो । व्यवस्था चाहियो । बजेट चाहियो । यस्तो किसिमको अभ्यास त योभन्दा अघि भएको थिएन । किनभने एकात्मक राज्य व्यवस्थामा हाम्रो मुलुक चलिरहेको थियो । कर्मचारी कसरी मिलाउने ? प्रहरी कसरी मिलाउने ? सेनाबारे के गर्ने भन्ने काममा समय वित्यो ।  त्यो समय जुनसुकै पार्टीको नेतृत्वको सरकार भए पनि वित्थ्यो । किनभने हामीले कहिल्यै अभ्यास नगरेको व्यवस्थामा गहिरहेका छौँ । गणतन्त्र भन्ने किताबमा पढेका थियौँ तर नेपालमा देखेका थिएनौँ । अहिले यसलाई भोग्नुपर्यो । गणतन्त्र अरू देशमा रहेको देखेको सुनेको भए पनि हाम्रोमा यो विल्कुलै नयाँ व्यवस्था हो । यी सम्पूर्ण कुरा गर्न कानुुन चाहिन्थ्यो । व्यवस्थागत सुदृढीकरण चाहिन्थ्यो । संयन्त्रहरु चाहिन्थ्यो । यी सबै काम गर्दा सरकारले एक डेढ वर्ष विताउनु स्वाभाविक थियो । दोस्रो यही सरकार भएका बेला अनाहाकमा यो कोरोना भन्ने आयो । यसलाई सरकारले पहिला अत्यन्तै हलुका रूपमा लियो ।  लकडाउन गर्यो । सुरुको लकडाउन उसले राजनीतिक स्वार्थका निम्ति गर्यो, त्यो खासै रोग नियन्त्रणका निम्ति गरेको होइन । नेपालमा एक दुई जनामा देखिएको थियो तर लकडाउनको सिद्धान्त अनुसार स्लोडाउन, सटडाउन मध्येका अरू सिद्धान्त अपनाउन सक्थ्यो । तर सरकारले एकैचोटि लकडाउन नै ठोकिदियो ।तल्लो स्तरको जनताले के खोज्छ भन्दा सङ्घीयता स्थापित भयो कि भएन ? कनुुन बनायो बनाएन ? संयन्त्रहरु बने बनेन् भनेर हेर्दैनन् । उनीहरुले त आफूकहाँ के आइपुग्यो ? सर्वसाधारण जनतामाझ सरकारे दिने सुविधा केके आए ? सुशासन कसरी आयो र प्रयोग गर्न सकियो ? सङ्घीयता भन्ने गाउगाउमै सिंहदरबार भनिएको थियो, त्यो आयो आएन ? अथवा भनिए जसरी व्यवहारमा सङ्घीयताको पर्याप्त अनुभूति गर्न सकेनन् ? भनेर बुझ्नुपर्छ । त्यसकारण जनता यो सरकारको कार्यशैलीबाट सन्तुष्ट हुन सकेनन् । तर सरकारले केही पनि गरेन भनेर बुझेका मानिसहरुले भन्दैनन् ।देशभर चाईंचुईं हुन दिएन । यस्तो गरिसकेपछि सरकारले सुरुमा  विदेशमा भएका नेपालीहरुलाई नेपालमा अहिले ल्याइँदैन भन्यो । किनकि विदेशकै सरकारले नेपालीहरुलाई पनि उनीहरुकै जनतासरह सुविधा दिन्छु भनेर प्रधानन्त्री तहमा सीधा टेलिफोन वार्ता भए । जो जहाँ छन् त्यहीँ व्यवस्थापन हुन्छ भनेर सरकारले लाइदियो । सरकारले यसो भनेपछि होला त नि भन्नै पर्यो । तर पछि ती मान्छेहरु फटाफट ल्याउनपर्ने भयो । त्यसरी आएका मानिसहरु सङ्क्रमित पनि थिए । भारतबाट आउने मानिसलाई पनि नेपालीलाई भारत सरकारले र नेपालमा रहेका भारतीयहरुलाई  नेपाल सरकारले हेर्ने र सीमा बन्द गर्ने भनिदियो । तर त्यसलाई पनि दुई हप्ता टिकाउन सकेन सरकारले । भद्रगोल भयो सीमामा । रोकिसाध्यै भएन । गोली, फायरिङ र पानीको फोहोरा छोड्नुपर्ने परिस्थिति आयो । अनि ती मान्छे हजारौँको सङ्ख्यामा ग्वारर.. नेपाल छिरे । उनीहरु ७७ वटै जिल्लामा पुगे । यो सबै कारणले गर्दा सरकारले जे अनुमान गरेको थियो त्यो विपरीत भएपछि उसको अदुरदर्शिता थियो भन्ने बुझियो । देखिने काम भएन । पैसा पनि खर्च भइसक्यो, औषधि किन्ने कुरामा पनि विवादैविवाद आयो । भेन्टिलेटर लगायतका उपकरण पनि ल्याउन सकेन । यी कुराले गर्दा जनस्तरको आँखाबाट हेर्दा सरकार खत्तमै छ, केही पनि काम गर्न सकेन भन्ने छ । त्योभन्दा माथिल्लो स्तरबाट हेर्दा सारा व्यवस्थान जस्तोः कानुन, संरचना ढाँचा बनाउनुपर्ने कारणले गर्दा काम गर्यो पर्याप्त भएन, सन्तुष्ट हुनेगरी गर्न सकेन भन्ने हो । तपाईंले सोधेको प्रश्नको जवाफमा तल्लो स्तरको जनताले के खोज्छ भन्दा सङ्घीयता स्थापित भयो कि भएन ? कनुुन बनायो बनाएन ? संयन्त्रहरु बने बनेन् भनेर हेर्दैनन् । उनीहरुले त आफूकहाँ के आइपुग्यो ? सर्वसाधारण जनतामाझ सरकारे दिने सुविधा केके आए ? सुशासन कसरी आयो र प्रयोग गर्न सकियो ? सङ्घीयता भन्ने गाउगाउमै सिंहदरबार भनिएको थियो, त्यो आयो आएन ? अथवा भनिए जसरी व्यवहारमा सङ्घीयताको पर्याप्त अनुभूति गर्न सकेनन् ? भनेर बुझ्नुपर्छ । त्यसकारण जनता यो सरकारको कार्यशैलीबाट सन्तुष्ट हुन सकेनन् । तर सरकारले केही पनि गरेन भनेर बुझेका मानिसहरुले भन्दैनन् । तपाईंले  त बेलाबखत सरकारलाई समेत विभिन्न मुद्दामा ध्यानाकर्षण गराउँदै आउनुभएको छ । खासगरी राष्ट्रिय सभामा तपाईंले विभिन्न समस्याहरु, सुधार गर्नुपर्ने विभिन्न पक्षलाई सशक्त रूपमा उठाउने गर्नुभएको छ । सरकारले तपाईंजस्ता सांसदको आवाज कति सुन्छ ? सुधारका प्रयास भइरहेको पाउनुहुन्छ ? यसमा ट्याक्र्याक्कै सुनेन पनि भन्न मिल्दैन । केही न केही गरेको छ तर भनेका कुराहरु गर्दैन । एउटा सामान्य काम त गरेन । के काम हो त्यो ?  राष्ट्रिय सभामा होस् वा प्रतिनिधि सभाको बैठक चलेको बेलामा सबै मन्त्रालयका प्रतिनिधिहरु त्यो सभामा हुनुपर्यो । जुन पञ्चायत कालको राष्ट्रिय पञ्चायतमा पनि हुन्थ्यो । तिनीहरुले सबै रिपोर्ट सङ्कलन गर्नुपर्यो । त्यो रिपोर्ट मन्त्रीले सुन्नुपर्यो भनेर भनेको कुरा त गरेन । एउटा कर्मचारी जाँदैन । एउटा राज्यमन्त्री क्वाक्रक्क गएर बस्छ, मन्त्री जाँदैनन् । प्रधानमन्त्रीको त कुरै छाडौँ । त्यहाँ प्रश्नोत्तर हुन्छ, माननीयहरुले विशेष समयमा बोल्छन् विषयगत कुराहरुमा मानीयहरुले बोलेका हुन्छन् । तर कतै वास्ता गरेको देखिँदैन । भयो के भन्दा सत्तारुढ सांसदले संसदमा बोल्यो भने सरकारले जे गर्यो त्यही कायम गर्ने भयो । विपक्षीतर्फका माननीयहरु जो हुनुहुन्छ उहाँहरु रङ्गढङ्ग नभएको, आफूले पहिला बेठीक गरेर आएको भएकाले अहिले कसरी विरोध गर्नु ? भनेर पिरोल्लिएर बसेको र ईष्र्या गरेको देखिन्छ । सदनभित्रको गजवको कुरा के हो भने सत्तापक्षलाई विरोध गर्न सत्ताले रोक्ने भयो विपक्षीलाई विरोध गर्न उसले पहिला गरेको कामले पोलेर र ईश्र्याका कारणले मनमनै भत्तभत्तिएर र मडारिएर बस्ने भएकाले संसदको काम पनि त्यति प्रभावकारी हुन सकेन । कानुन बनाउने कुरा नै संसदको सबैभन्दा महत्त्वपूर्ण कुरा हो । कानुन बनाउने कुरामा संसदमा कोरम नै पुग्दैन । अर्थमन्त्रीले भाषण गर्ने बेलामा कोरम पुग्छ । प्रधानमन्त्रीले भाषण गर्ने दिन कोरम पुग्छ तर कानुन बनाउने भनेका दिन कोरम नै पुग्दैन । किन यस्तो हुन्छ होला ?  कानुन बनाउन हाम्रा माननीयहरुलाई अभ्यास नै नगराएकाले  यस्तो भएको हो । तपाईंहरुको काम हो है कानुन बनाउने भनेर भनिएन, बुझाइएन । त्यसकारण उनीहरुमा जाँगर नै भएन । एउटा माननीयलाई सरकारले म तिमीलाई महिनामा ५ लाख रूपैयाँ दिन्छु त्यो वर्षको ६० लाख हुन्छ । तर तिमी यतातिर चाईंचुईं केही नगर, गाउँतिर गएर कुलो, झोलुङ्गे पुल बनाऊ भन्यो भने हस् हजुर म त्यही गर्छु भन्छ । सांसदहरुले संसदको गरिमा र सांसदको महत्त्व नै नबुझेको पो दखियो त यो प्रवृत्ति र शैलीले त ? सिस्टम नै त्यसैगरी चल्दै आयो । हिजोदेखि आजसम्म त्यसमा परिवर्तन नै हुन सकेन । माननीयले कानुन बनाउने काममा ध्यान नदिने, कानुन सरकारले बनाएर सदनमा पेस गरिदिने अनि सत्तापक्षले हुन्छ भनिदिने विपक्षीले हुन्न भन्ने सिद्धियो । यही तरिका हो भने त संसदकै औचित्यमाथि पनि प्रश्न उठ्ने भयो नि ? तपार्इं त संविधानको पनि जानकार मान्छे । यसलाई कसरी विश्लेषण गर्नुभएको छ ? यही ढङ्गले जाने हो भने संसद आवश्यक छैन । किनभने बजेट कसले बनाउँछ ? सरकारले । सरकारले बनाएको बजेट कसले परिमार्जन गर्नुपर्छ भन्दा संसदले । तर सत्तापक्षका मन्त्री सांसदलाई के भन्छन् ? एक अक्षर पनि बदल्नुहुँदैन है यो । नत्र सरकार बदल्नुपर्छ, सरकारले राजीनामा दिनुपर्नेहुन्छ । अनि विपक्षी दलले केही गर्न खोज्यो भने पनि ऊ अल्पमतमा छ, केही गर्नै सक्ने भएन । अनि सदन किन चाहियो ? हो त्यसैले मैले सदनमै भनेको छु, सदनमा बजेटबारे छलफल गर्न पाइन्छ र बजेटलाई काँटछाँट गर्न पनि पाइन्छ । बजेट संशोधनसहित पारित गर्नुपर्छ भनेर । अमेरिका र बेलायत लगायत विभिन्न देशमा यो चलन चलिसक्यो । नेपालमा पनि संविधान सभाका बेलामा अलिअलि हामीले चलायौँ । बजेट संशोधन गर्दा सरकारलाई कुनै फरक पर्दैन । त्यसकारण संसदको कुरा सुन्नुपर्यो । यहाँ त के भन्छन् भने बजेटमा छलफल गर्दा एक रूपैयाँ घटाइयोस् भनेर संशोधन प्रस्ताव हाल्छन् । एक रुयैयाँ घटाइयोस् भनेर संशोधन हाल्नुको के अर्थ ? यो के गरेको भने एक रूपैयाँ घटाइयोस् भन्ने प्रस्ताव पास भयो भने सरकार छोड्नुपर्छ भन्छन् । त्यस्तो प्रकारको संसद भएकाले यो संसद काम कामयावी छैन । अर्थ न बर्थको छ । संसद फेरि नभई नहुने चिज हो । किन जनताको प्रतिनिधि ? जनताका कुरा राख्ने हो तर बजेट बनाउन नपाउने, कानुन बनाउन नपाउने ? हाम्रो कानुन कसरी आउँछ म तपाईंलाई भन्छु । कानुन आउँछ, टेबल हुन्छ । अनि सामान्य छलफल हुन्छ अनि विपक्षमा भोट हाल्नुु हुन्न है भन्छ सत्तापक्षले । सत्तापक्षले विपक्षमा भोट नहालेपछि सरकरले जे ल्यायो त्यही पास हुने होइन ? तर राष्ट्रिय सभाको समितिमा गएपछि चाहिँ हामीले परिवर्तन गरिदिएका छौँ । ऐनलाई आनका तान फरक पारिदिएका छौँ । यही ढङ्गले जाने हो भने संसद आवश्यक छैन । किनभने बजेट कसले बनाउँछ ? सरकारले । सरकारले बनाएको बजेट कसले परिमार्जन गर्नुपर्छ भन्दा संसदले । तर सत्तापक्षका मन्त्री सांसदलाई के भन्छन् ? एक अक्षर पनि बदल्नुहुँदैन है यो । नत्र सरकार बदल्नुपर्छ, सरकारले राजीनामा दिनुपर्नेहुन्छ । अनि विपक्षी दलले केही गर्न खोज्यो भने पनि ऊ अल्पमतमा छ, केही गर्नै सक्ने भएन । अनि सदन किन चाहियो ?   कार्यपालिकाले व्यवस्थापिकामाथि चर्को हस्तक्षेप गरिरहेको छ भन्दा गलत हुन्छ या हुँदैन ?  हस्तक्षेप भन्ने शब्द भन्नुभन्दा पनि कार्यपालिका नै व्यवस्थापिकामा हावी भयो । कार्यपालिकाले गरेका कामकुरा व्यवस्थापिकाले सच्याउनै नसक्ने भयो । कारण अघि नै मैले बताएँ । सत्तापक्षले विपक्षमा भोट हाल्न नहुने, विपक्षी अल्पमतमा हुन्छ उसको कुरो पासै हुँदैन । संसदको भूमिका प्रभावकारी र चित्त बुझ्दो छैन भन्ने त तपाईंकै कुराबाट पनि प्रस्ट भयो । संविधानले कल्पना गरेको कुरा नै नगर्ने हो भने भोलिका दिनमा संसदप्रति जनताले प्रश्न गरे भने तपाईंहरुले के जवाफ दिनुहुन्छ अनि सरकारले के जवाफ देला ? सरकारले त यो सब संसदले पास गरेको भनिदिन्छ । सरकारले मैले विपक्षमा भोट नहाल्नु है भनेको छ भनेर भन्दैन नि । उसले दिने जवाफ भनेको संसदमा पेश गरेको संसदले पास गरेको हो भन्छ । यो खोट बहुदलीय व्यवस्थाको हो । बहुदलीय व्यवस्थामा के हुन्छ ? जुन दलको बहुमत हुन्छ त्यसको सरकार बन्छ । जसको सरकार बन्छ त्यसैको सांसद धेरै हुन्छ सदनमा । सांसद बढी भएपछि आफूले पेस गरेको कुरा हुबहु पास हुन्छ । त्यसैले हामीले सचेत गराइदिएका पनि छौँ । मैले त पटक पटक समय लिएर सङ्कल्प प्रस्ताव, ध्यानाकर्षण, जरुरी महत्त्वको प्रस्तावहरु लिएर सरकारलाई मनग्य भनेको छु । अब सरकारले गर्नुपर्यो । हामी विज्ञले गर्ने काम त्यही हो । दुइटैले भनेको कुरा त रेकर्ड छ नि ? हामीले भनेको काम सरकारले गर्यो कि गरेन भन्ने ? गरेन भने यसको दोष जनताले त बोक्ने होइन सरकारले नै हो, उसैले बोक्छ ।  सरकारलाई हामीले प्रस्टसँग भनेका छाँै । कहिले कहिले त मन्त्रीहरुको मथिङ्गल नै खल्बलिने गरी पनि कुरा भइरहेका हुन्छन् । त्यसकारण बजेट सम्बन्धमा बोलेका कुरा सुन्नुभयो भने यसबारे अलि बढी प्रस्ट हुन्छ । अहिले राष्ट्रिय सभा सदस्यमा मनोनयनको सवालमा ६ महिनाभन्दा लामो समय नेकपाभित्र रस्साकस्सी जस्तै देखियो, मन्त्रिपरिषदको सिफारिसमा राष्ट्रपतिबाट मनोनित हुने सिटमा यो कि त्यो भनेर सत्तारुढ दलमा हानाथापजस्तै देखियो । यो स्वाभाविक हो जस्तो लाग्छ तपाईंलाई ?पहिलो कुरा, राष्ट्रियसभामा मनोनित गर्ने विषयमा अहिलेको संविधानमा सबै कुरा नलेखे पनि सिद्धान्तत के हो भने चुनाव लड्न नचाहने या नलड्ने व्यक्तिहरु हुन्छन् तर देशलाई आवश्यक पर्छ । त्यस्ता मान्छेहरुलाई मनोनयन गर्नुपर्छ । किनभने यो मान्छे देशलाई आवश्यक छ तर ऊ चुनाव लड्न चाहँदैन । चुनाव लड्ने त लडेरै आउँछ । महिलाको कोटामा महिला नै आउँछन् । दलित, जनजाति, अपाङ्ग भनेर कोटा नै छुट्याएको छ । मनोनित कोटा रखिनुमा देशलाई आवश्यक परेको व्यक्तिका लागि हो । तर हाम्रोमा उल्टो भइदियो । अहिलेको सिनारियोले त पार्टी त्यसमा पनि नेकपाको आन्तरिक सत्ता सङ्घर्ष मिलाउनकै लागि ‘मनोनित’को कोटा राखिएको हो कि भन्नेजस्तो सन्देश गएको देखिन्छ, यसमा तपार्इं के भन्नुहुन्छ ?त्यस्तो हुँदै होइन । अहिले हाम्रो पार्टीले गर्ला बेग्लै कुरा । त्यो जनताले मूल्याङ्कन पनि गर्लान् । तर यसको उद्देश्य चाहिँ निर्वाचनमा भाग नलिने तर राष्ट्रलाई चाहिने खालका मान्छे मनोनित गर्ने हो । निर्वाचनमा भाग लिएका, असफल भएकाहरुलाई लैजाने भन्ने संविधानको उद्देश्य होइन । त्यसकारण यो विषयमा पार्टीले नै जान्ने कुरा पनि हो मैले भन्ने कुरा भएन ।  तपाईं पनि नेकपाप्रति आस्थावान हुनुहुन्छ । नेकपाभित्र लामो समय विवाद चल्यो, यो विवादले देश र जनताका समस्या कता पुगे ? किन जनताका समस्या ओझेलमा परेका होलान् ? जनताका समस्या ओझेलमा पर्नुको मुख्य कारण नेकपाभित्रको आन्तरिक विवादले पनि हुनसक्छ । तर आन्तरिक विवाद भनेको कसरी बुझ्नुपर्यो भने अहिले कोभिड–१९ सम्बन्धी उपचार गरेको मिलेन भनेर पार्टीको नेताले भने । यसबारेमा विवाद भयो । पार्टीले फलानु ठाउँमा फलाना फलनालाई मनोनित गरेको मिलेन भनेर पार्टीभित्र छलफल हुनेभयो । अर्को पार्टीमा यो यो मान्छेहरु हाबी भए । व्यापारीहरु हाबी भए त्यसकारण यो मिलेन । फलानालाई ठेक्का दिएको मिलेन यो सबै पार्टीले भनेको जनताकै कुरा गरेको हो नि । कुनै नेताले मलाई पदमा लैजाऊ, मेरो श्रीमतीलाई पनि लैजाऊ, मलाई मन्त्री पनि बनाऊ भनेर थोरैले भने पनि होलन् तर अधिकांश कुरा त जनता र देशकै कुरा गरेका हुन् नि ।जस्तो औषधि किनेर चाँडै किन नल्याएको ? क्वारेन्टिन र आइसोलेसन समयमै किन नबनाएको ? औषधि र चिकित्सक समयमै गाउँगाउँमा किन नपुर्याएको ? जस्ता कुरा पनि त पार्टीभित्रका विवादका विषय हुन् नि । अब यसमा सरकार मैले सबै गरिसकँे भन्छ, अरु नेता भन्छन् भएन पुगेकै छैन । त्यसकारण विवाद जनतालाई नै मध्यनजर राखेर पनि हुन्छ । सरकारले बुझ्नुपर्ने कुरा के हो भने यो बहुदलीय व्यवस्था हो । निर्दलीय व्यवस्था होइन । बहुदलीय व्यवस्थामा प्रधानमन्त्रीले भएका मानिस के भनेर चुनाव लडे त ? पार्टीको घोषणापत्र अघि सारेर नै हो नि । कसको स्वीकृतिले चुनाव लड्या ? पार्टीको स्वीकृतिमा । कसले प्रधानमन्त्री बनायो ? पार्टीले बनायो । अनि पार्टीको कुरा चाहिँ सुन्नुपर्दैन त प्रधानमन्त्रीले ? कि पार्टी सिस्टम नै नहुनुपर्यो निर्दलीय व्यवस्था हुनुपर्यो । तर प्रधानमन्त्री या सरकारका मानिसहरुले पार्टीले अनावाश्यक कुरामा पनि हस्तक्षेप गर्न थाल्यो भनेर भनिरहेका छन् नि ? मलाई त्यस्तो लाग्दैन । अनावाश्यक कुरा भनेको के ? कसैले उपचारमा खर्च नगर भनेको छ ? जनतालाई राहत नदिनु भनेको छ ? छैन । हो एक दुई अपवाद होलान् । राष्ट्रिय सभामा मनोनित को हुने ? मै हुनुपर्यो भन्ने कुरा हुनुभएन । सरकारका कामहरुको आलोचना पार्टी या जनस्तरबाट पनि प्रशस्तै भएको देखिन्छ । तर सत्तापक्षले आलोचनालाई सुन्ने र ग्रहण गर्ने गरेको पटक्कै देखिँदैन नि, यसलाई कसरी बुझ्ने ? प्रशंसा मात्र खोज्ने तर आलोचना सुन्न नसक्ने जो छ त्यो राजतन्त्रको पिपासु हो । किनभने आलोचना सुन्नै नसक्ने तर प्रशंसा खोजिरहने राजतन्त्रमा हुन्थ्यो । त्यो बेला राजालाई गाली गर्दा भित्ताले पनि सुन्छ है भन्थे । त्यसकारण यस्तो प्रवृत्तिलाई राजतन्त्रात्मक अवशेषका पिपासु हुन् । प्रशंसा मात्र खोज्ने आलोचना सुन्नै नसक्ने नेता हुन सक्दैनन् । नेता हुनलाई प्रशंसा र आलोचना दुुवैले सिँगारिएको हुनुपर्छ । यति दृष्टिकोण पनि राख्न नसक्नेले देश विकास गर्दैनन् । यो देश विकास नहुनुको मुख्य कारण पनि हो वर्तमान सरकार शान्ति र समृद्धिकै यात्रामा हिँडेको जस्तो लाग्छ या बाटो बिराएको ? के छ तपाईंको विश्लेषण ?  यो सरकार अल्मलिएको छ । दोधारमा छ । आफ्नो निश्चित गन्तव्य एकिन गर्न सकेको छैन । यसमा दोष मन्त्री बन्न होडबाजी गर्नेहरुको पनि छ । घोर रूपमा सरकारको विरोध गर्यो, उत्पात गर्यो अनि मन्त्री पड्कायो चुप्प बस्यो । अर्कातिर प्रतिपक्ष हुति नभएको, कला, सीप नभएको भैदियो ।  #रामनारायण बिडारी