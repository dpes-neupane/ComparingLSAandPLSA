नेत्रविक्रम चन्द विप्लव समूहका पोलिटब्युरो सदस्यसमेत रहेका पदम राईसत्तारुढ दल नेकपा प्रवेश गरेका छन् । नेकपाका अध्यक्ष पुष्पकमल दाहाल प्रचण्डले राईलाई आइतबार नेकपा प्रवेश गराएका हुन् । पूर्व संविधान सभा सदस्य र मन्त्रीसमेत भइसकेका राईले किन विप्लवको पार्टी छाडे र नेकपा प्रवेश गरे ? प्रस्तुत छ यही विषयमा राईसँग गरिएको कुराकानी :किन पार्टी परिवर्तन गर्नुभयो ?म जे सोचेर र जे बुझेर कम्युनिस्ट पार्टीमा लागेँ त्योअनुसार पार्टी चलेन । कम्युनिस्ट पार्टीमा लागेर अघि बढ्ने सन्दर्भमा अध्ययन र अनुसन्धान गर्दै जाँदा र अहिलेसम्मको नेपाली कम्युनिस्ट आन्दोलनलाई हेर्दा ठूलठूला सङ्घर्षहरू भए  । तर जनता र राष्ट्रलाई फाइदाभन्दा बढी बेफाइदा भएको पाएँ । त्यसकारण लड्ने र लडाउनेभन्दा आफ्ना एजेन्डा र राजनीतिक मुद्दाहरूलाई टेबलबाटै अगाडि बढाउँदा जनता र राष्ट्रलाई फाइदा होला भन्ने उद्देश्यले मैले वार्ताको पहल गरेको थिएँ ।सरकार र आफ्नो पार्टीमा मैले यो कुरालाई जोड दिँदै आएँ । निषेध र प्रतिरोधको स्थितिले देशलाई फाइदा होइन घाटा लाग्छ भन्ने मेरो बुझाइ थियो तर मैले यो कुरा गर्दा एक्कासि निलम्बनको कुरा गरियो । राष्ट्र र जनतालाई हितमा राखेर बनाइएको पार्टीको एक नेताले वार्ताकै कुरा गर्दा निलम्बनमा पर्नु राम्रो होइन । अर्को कुरा नेपालमा लडाइँ र युद्धहरू धेरै पटक भए । तर जनता र राष्ट्रले केही पाएनन् । मेरो कुनै पार्टीलाई ठूलो बनाउने उद्देश्य अहिले पनि होइन देश र जनतालाई फाइदा हुनुपर्यो । देश र जनता स्वतन्त्र, स्वाभिमान र समृृद्ध हुनुपर्यो । तर यो विप्लव समूहबाट त्यो सम्भव हुँदैन भन्ने मेरो बुझाइ रहेपछि मैले यस्तो निर्णय गर्न पुगेँ । दोस्रो कुरा मैले पछिल्लो पटक नेकपाका अध्यक्ष प्रचण्डलगायतका नेतालाई भेटेर केही कुरा गरे । त्यो भेटमा उहाँहरूसँग देश बनाउने निकै ठूलो आकाङ्क्षा र सपना रहेको पाए । त्यसपछि यस्तो सपना साकार पार्न मेरो पनि साथ चाहिन्छ भन्ने मलाई लाग्यो र म यो निर्णयमा पुगँे ।सरकार–विप्लव समूहबीच वार्ताको पहल चाहिँ कहिलेबाट गर्नुभएको थियो ?नीतिगत र सैद्धान्तिक हिसाबले भन्ने हो भने म लडाइँ र युद्ध गरेर सत्ता आउँछ भन्ने पक्षमा म छैन । किनभने मुख्य उद्देश्य भनेको जनताको सत्ता हो । त्यसलाई नेकपाले वैज्ञानिक समाजवादको नाम दिएको थियो । तर साध्यमा पुग्नु मुख्य कुरा हो । साधनलाई प्रयोग गर्दै साध्यमा पुग्ने कुरामा अलि कुरा मिलेन भन्ने भयो ।तपाईंको भनाइमा विप्लव समूहले वार्ता गर्न नचाहेको भन्ने बुझियो, विप्लव समूहले किन वार्ता नचाहेको रहेछ ?यसबारे मलाई पनि जिज्ञासा पैदा भइरहेको छ । वार्ता नचाहानुको कारण के हो ? त्यो मलाई थाहा भएन । तर पार्टीको नीति विपरीत भयो भन्ने कुरा भनियो । हाम्रो पहिलाको पार्टीको आठौँ महाधिवेशनले वार्ताको कुरै नगर्ने र पार्टी भूमिगत हुने भन्ने कुरा कहीँ पनि लेखेको छैन । यति हुँदाहुँदै किन यसो गर्नुभयो भनेर म पनि अचम्मित छु । मलाई लाग्छ, मैले वार्ताको कुरा पार्टीको नीति र दस्तावेजअनुसार नै बोलेको छु ।तपाईं निलम्बित नभएको भए पार्टी छोड्नुहुँदैन थियो ?त्यो होइन । निलम्बनका कारणले रिस फेरेर मैले पार्टी परिवर्तन गरेको होइन । म पनि एउटा राजनीतिक व्यक्ति हुँ । जब निलम्बन भयो र मैले नेकपाका प्रचण्ड, बादललगायतका नेतालाई भेटेर उहाँहरूसँग के छन् त योजना भनेर सोधेँ । मेरो प्रश्नमा उहाँहरूले एउटा देश बनाउने योजना सुनाउनुभयो । त्यस्तो योजना भएपछि मैले किन साथ नदिने ? भन्ने लागेर साथ दिन आएको हुँ ।तपाईं विप्लव समूहमा हुनुहुन्थ्यो । विप्लवको पार्टीको नीतिविपरीत काम गर्दा कारबाही गर्नु उचित हो या होइन अथवा तपाईंलाई विप्लवले कारबाही गर्नु ठीक थियो या गलत ?पार्टीको नीतिविपरीत भए कारबाही गर्नुपर्छ । पार्टीको अनुशासनमा बस्नुपर्छ, म त्यो मान्यतामा छु । तर मैले अघि पनि भनेँ, वार्ता नगर्ने भनेर पार्टीको दस्तावेजले भनेको छैन । यसले त उहाँहरू पो पार्टीको नीतिविपरीत जानुभएको छ । त्यहाँ पार्टी भूमिगत हुने वार्ता नगर्ने कही भनिएको छैन । वार्ता साधन मात्रै हो साध्य होइन भन्दै गर्दा वार्ताको टेबलमा बसेर पनि आफ्ना कुरा भन्न सकिन्थ्यो नि ! अर्को कुरा अहिले आम मानिस वार्ताकै पक्षमा छन् । आम मानिस, मध्यम वर्ग, बुद्धिजीवी, वाम राष्ट्रवादी र परिवर्तनकामी शक्तिहरूमा वार्ताप्रति जुन जिज्ञासा थियो त्यसलाई पनि हामीले सम्बोधन गर्नुपर्छ भन्ने हिसाबले मैले वार्ताको कुरा गर्दै आएको थिए । तर मिडियाहरूबाट एक्कासि मलाई निलम्बन गरेको सुने । मलाई एक पटक स्पष्टीकरण लिने काम समेत गरिएन ।तपाईंलाई पार्टीमा रहँदा आर्थिक चलखेल गरेको आरोप लागेको छ नि ?मन नपरेपछि भन्ने कुरा हो त्यो । त्यसमा बहस गर्न चाहान्नँ । दुनियाँलाई थाहा छ पदम राईले कति आर्थिक चलखेल गरेको छ भन्ने । मन नपरेपछि विभिन्न आरोप लगाउने र आत्मरति लिने र मुतको न्यानो लिने कुरा आफ्नो ठाउँमा हुन्छ । पदम राई भ्रष्टाचार गर्ने, तस्करी वा आर्थिक अनियमितता गर्ने मान्छे होइन । म २०६३ सालबाट काठमाडौँ प्रवेश गरेको हो । अहिलेसम्म कति मानिससँग चन्दा उठाएँ त्यो अरूलाई सोध्दा पनि थाहा हुन्छ ।स्टालिन प्रवृत्ति नै त म भन्न सक्दिनँ । कतिपय कुरा र काम उद्देश्यअनुरूप भएका छैनन् । यो कुरा म हिजो पनि भन्दै आएको थिएँ र अहिले पनि दाबीका साथ भन्छु, यसमा उहाँहरू सच्चिनुपर्छ । उद्देश्य महान राख्ने तर गतिविधि निच गर्ने गनुहँुदैन भन्ने मेरो भनाइ हो ।तपाईंलाई आत्मसमपर्ण गर्यो पनि भन्छन् नि ?कुनै पनि पार्टी वा सङ्घ संस्थामा काम गर्दा आफू नै खुशी हुइन्न भने त्यसले फाइदा गर्दैन । मैले बुझेको पार्टीको कार्यदिशाअनुसार विप्लव कमरेडहरू नै चल्नुभएको छैन । बन्दुक बोक्ने, भूमिगत हुने, वार्ताको कुरै नगर्ने अनि खरानी हुने अनि मैलाई आत्मसमपर्ण गरेको भन्ने जस्ता कुराले मलाई नै अचम्ममा पारेको छ । हामीले त देशभक्त, राष्ट्रवादी, मध्यम वर्ग र वामपन्थीहरूको साथ सहयोग लिने भनेको हो । जनताको साथ लिएर एकीकृत क्रान्ति गर्ने र वैज्ञानिक समाजवाद ल्याउने भनेको हो । तर त्यतातर्फ नगएर उहाँहरू भूमिगत हुनुभयो । राज्यले प्रतिबन्ध लगाएपछि भूमिगत नभए के गर्ने त ? भन्ने उहाँहरूको भनाइ होला । तर सरकारले गर्ने कामको हामीले ठेक्का लिएपछि त त्यस्तो स्वभाविक हुन्छ । हिजो स्टालिनले आफ्नै सहयोद्धालाई लाइन लगाएर गोली हानेको र आम नरसंहार गरेको स्थिति पनि विर्सन मिल्दैन । त्यो सत्ताको कुरा हो । नेत्रविक्रम चन्द विप्लवले नेतृत्व गरेको पार्टीले वैज्ञानिक समाजवाद लिएपछि त्यहाँ पनि मानिसहरू भोलि असन्तुष्ट होलान्, विद्रोह होला । त्यतिबेला उहाँहरू टुडिँखेलमा आएर मादल बजाएर पक्कै नाच्नु हुन्न होला । निर्मला पन्तको हत्यारालाई एक हप्ताभित्र समाएर केपी र प्रचण्डका बीचमा पछार्छौं भन्नुभएको थियो, अहिलेसम्म खै त ?तपाईंले स्टालिनको प्रसङ्ग ल्याउनुभयो । के विप्लवमा पनि स्टालिन प्रवृत्ति हाबी भएर तपाईं साइड लाग्नुभएको हो ?स्टालिन प्रवृत्ति नै त म भन्न सक्दिनँ । कतिपय कुरा र काम उद्देश्यअनुरूप भएका छैनन् । यो कुरा म हिजो पनि भन्दै आएको थिएँ र अहिले पनि दाबीका साथ भन्छु, यसमा उहाँहरू सच्चिनुपर्छ । उद्देश्य महान राख्ने तर गतिविधि निच गर्ने गनुहँुदैन भन्ने मेरो भनाइ हो ।विप्लवको राजनीतिक कार्यदिशा ठीक थियो भने किन नेकपामा प्रवेश गर्नुभयो त ?लक्ष्य र सपनाअनुसार काम नगरेको हुनाले । पार्टीको कार्यदिशाअनुसार काम नगरेपछि र त्यसलाई सच्याउनुपर्छ भनेर वार्ताको कुरा गर्दा पार्टीको नीतिविपरीत भयो भन्दै मलाई स्पष्टीकरण नै नलिई निलम्बन गरियो । म राजनीति गर्ने मानिस भएकाले मेले यो बाटो रोजेँ ।पार्टीमा विप्लवका विरुद्ध कसैले पनि कमिटीगत रूपमा वा मिटिङमा बोल्न पाइँदैनथियो भन्ने कुरा पनि आउने गर्छ नि, वास्तविकता त्यस्तै थियो ?पार्टी छोडेर जा वा बोल्नै नपाइने भन्ने होइन । बरु के हो भने मैले मेरो पार्टी र नेता भनेर निकै लामो समयदेखि खोजे उहाँहरूले भेट्ने मौका नै दिनुभएन । बरु तपाईंले भन्न खोजको के हो भनेर स्पष्टीकरणको साटो निलम्बन गर्नुभयो । त्यो मेरो मात्र कुरा भएन । म एउटा पात्र भएँ । त्यो पद्धति, संस्कार र संस्कृति भएन नि !दोस्रो, उहाँले निलम्बन गरिसकेपछि नेकपाका अध्यक्ष प्रचण्डसँग कुरा भयो । उहाँले हामीले निकै ठूलो लगानी गरेका छौँ, यहाँहरुलाई माया पनि छ भन्नुभयो ।माया त हामीलाई जहाँ पनि थियो । अनि मैले उहाँहरुको सपना बुझेँ । उहाँले पनि तपाईंहरुको साथ पो पाउनुपर्ने, डिस्टप गर्नु हुँदैन भन्ने गुनासो गरेको पाएँ । मलाई पनि उहाँहरुले देखेको सपना साकार पार्नुपर्छ भन्ने लाग्यो ।सपना साकार पार्न मैले पनि एउटा इँटाको काम गर्दा राम्रो हुन्छ भन्ने भएर म इँटाको काम गर्नलाई आएको छु । हेर्दै जाऊँ भोलि काम र परिमाणले के देखाउँछ । तर म उताको डर र त्रासले यता सुरक्षित हुन आएको होइन ।कतिपय साथीले वार्ताको कुरा पनि गरिरहेका छन् । तर प्रशासनले निगरानी नगरोस् भन्ने उद्देश्यले मात्र गरेका छन् । मैले देश र जनतालाई केन्द्रमा राखेर वार्ता हुनुपर्छ भनेको छु । अब राज्यले प्रतिबन्ध लगायो, त्यसको प्रतिरोध गर्ने ? त्यो त दुईवटा शक्तिको टकरावको कुरा भयो । त्यसमा हार जित त पक्कै हुन्छ । तर राज्य र जनताले के पाउँछ ? एक सय ४ वर्षीय राणाशासन फ्याक्यौँ,  पञ्चायतको विरुद्धमा पनि युद्ध हाक्यौँ, पछि पनि कैयौँ युद्ध भए । नेपाली जनता र राष्ट्रले के पायो ? अब नेपाली जनताले पाउनुपर्यो भन्ने हो । पटक–पटक विद्रोह, क्रान्ति र युद्ध हुने, परिवर्तन भयो पनि भन्ने जनता र राष्ट्रले केही नपाउने भएपछि म वाक्क दिक्क भएको थिएँ । त्यसो हुनाले हाम्रो लक्ष्य पनि ठीक छ, उद्देश्य पनि ठीक छ, कार्यदिशा पनि ठीक छ । तर कतिपय गतिविधि, शैली, संस्कार र संस्कृति त्यो उद्देश्यअनुसार नभएकाले सच्याउ भन्ने हेतुले मैले वार्ताको कुरा गरेको थिए । वार्तामा आफ्ना कुरा टेबुलमा राखौँ भन्ने थियो । साथै आफ्नो पार्टीको आन्तरिक शुद्धीकरण गरेको भए सबै कुरा सम्भव थियो । तर त्यतातिर जानुको साटो एकै चोटि निलम्बनको कुरा आएपछि त्यसमा नियततिर बुझ्नुपर्ने भयो नि ?सरकारले प्रतिबन्ध लगाइसकेपछि विप्लव समूहले वार्ता गर्न नचाहने र सरकार दमन गर्ने रणनीतिमा अगाडि बढेको देखिन्छ । तपाईं अब यसको समधानको बाटो के देख्नु हुन्छ ? म अहिले पनि के भन्छु भने राज्यले पनि दमन गरेर सकिन्छ भन्ने सोच्नु हुँदैन । अहिले म राज्यको पक्षमा आए पनि मेरो अनुरोध छ, तीतो अनुभवबाट क्रान्तिको नाममा युद्ध र द्वन्द्वले नेपाली जनतारा राष्ट्रलाई घाटा नै गर्छ । बरु सबै एक चोटी बसौँ । देश परिवर्तन गर्नुपर्छ भन्ने कम्युनिस्टहरु बसौँ, नारायणमान विजुक्छेलाई बोलौँ, मोहन वैद्यलाई बोलौँ, मोहन विक्रमलाई बोलौँ, सीपी मैनालीलाई बोलौँ भने, बाबुरामलाई नै बोलौँ र विप्लवसँग बसौँ ।समीक्षा गरौँ र अगाडि बढौँ । के हो त कहाँ कमी कमजोरी छन्, समीक्षा गरौँ ।  त्यति मात्र होइन, कम्युनिस्ट वृत्त बाहिर पनि बुज्रुक र बहादुरहरू छन् । देश बिग्रेको देखेर चिन्ता गर्ने र छाती पोल्ने मान्छेहरु छन् । किन हामी एक ठाउँमा नआउँने ? मैले गरेको सबै कुरा ठीक हो, अरूले गरेको सबै कुरा बेठीक हो भन्ने तर्क र बुझाइ गलत हो ।विप्लवले सत्तासीन नेकपा नेताहरुको हत्या गर्ने योजना बनाएका थियो भन्ने कुरा थियो नि ? अध्यक्ष प्रचण्डले पनि नै त्यो कुरा बताउनुभएको थियो । त्यो बेला तपाईं विप्लवसँग हुनुहुन्थ्यो । त्यो योजना बनाएको हो या होइन ?अब त्यो कुरा त मिडियाकर्मीलाई थाहा हुनुपर्ने हो । प्रचण्डलाई मार्ने योजना विप्लवको थियो भन्ने पनि सुनिन्थ्यो । मैले पनि सुनेँ ।तपाईं त त्यो पार्टीको पोलिटब्युरो सदस्य, पोलिटब्युरोको बैठकमा त्यो कुरा आयो कि आएन ?मैले नपत्याएर भनेको थिएँ विप्लवले प्रचण्डलगायतका नेताहरुलाई मार्ने योजना बनाएको छ भने पुष्टि भयो भने पार्टीबाट राजीनामा दिन्छु भनेर । मलाई लाग्छ विप्लवको कमरेडको प्रचण्डलगायतका नेताहरुलाई मार्ने योजना थिएन । यता सरकारले पूरा व्यवस्था गरेर विप्लवको हत्या गर्ने भन्ने कुरा आएको थियो नि ? तर अहिले पछिल्लो चरण मैले वार्ताको पहल गर्दैगर्दा विप्लव कमरेडले मलाई निलम्बन गर्नु भयो । यता मैले वार्ता हुनुपर्छ भनेको कारणका राज्यले मलाई धरपकड गरेन । पहिले त म सरकारको पार्टीमा आएको थिएन । मैले वार्ताको कुरा गर्ने हुन्न भनेर भनेको भए, विप्लवले भने जस्तै गरेको भए सरकारले मलाई समाउने थियो । म सरकारको पार्टीमा आज पो आएको छु । यस्तो मार्ने कुरा त माघ र फागुनदेखि हुँदैछ ।म पद बार्गेनिङ नगर्ने मान्छे हो । फेरि अघि अध्यक्ष कमरेड प्रचण्डले भनिसक्नुभयो, कस्तो हो पदम राई भनेर बुझिराख्नु भएको छ । यसमा  म विश्वास छु कि मेरो सम्मान हुन्छ । आर्को कुरा, म उताबाट यता कुनै ठूलो पदका लागि आएको होइन । मेरो जे सपना छ, त्यसलाई पूरा गर्नु हो ।तपाईं वैशाख ९ गते नै नेकपा प्रवेश गर्ने भन्ने थियो नि त ? वैशाखमा के कारणले रोकिनुभयो ?मलाई थाहा छैन, वैशाख ९ गते कसले कहाँ भन्यो ? मेरो अस्तिको दिन मात्र कमरेड प्रचण्डसँग कुरा भयो । अनि उहाँले बोलाउनुभयो, म गएँ । विप्लवले निलम्बन गरेपछि मलाई अब के गर्र्ने भन्ने थियो । म त राजनीतिक मन्छे परेँ । सच्चिए राम्रो हुन्थ्यो । विप्लव नसच्चिएपछि सोच्नै पर्यो । अनि मैले काम गरेपछि जहिले नि देश र जनता असन्तुष्ट हुने काम गर्नु हुन्न भन्ने हो । अरुले सम्मान गर्छन् कि, हाइहाइ गर्छन् भनेर काम गर्ने होइन । आफूले केही गर्दैछु भन्ने क्लियर हुनुपर्यो् नि ? आफ्नो कामप्रति र उद्देश्यप्रति आफू नै क्लियर हुनुपर्यो ।तपाईं उता पोलिटब्युरो सदस्य हुनुहुन्थ्यो । अब यता के जिम्मेवारी रहन्छ ? जिम्मेवारीको कुरा के भएको छ ?म पद बार्गेनिङ नगर्ने मान्छे हो । फेरि अघि अध्यक्ष कमरेड प्रचण्डले भनिसक्नुभयो, कस्तो हो पदम राई भनेर बुझिराख्नु भएको छ । यसमा  म विश्वास छु कि मेरो सम्मान हुन्छ । आर्को कुरा, म उताबाट यता कुनै ठूलो पदका लागि आएको होइन । मेरो जे सपना छ, त्यसलाई पूरा गर्नु हो । मैले कम्युनिस्ट राजनीति गरेको ३४ वर्ष भयो । त्यो पनि माओवादीबाट हो, अरूबाट होइन । मेरो ३४ वर्षको राजनीतिक अनुभवबाट हेर्दा मेरो सपना पूरा भएको छैन । मलाई कुनै जिन्सी, भौतिक सुख सुविधा चाहिँदैन । देश, जनता, राष्ट्रिय स्वाधीनता, स्वतन्त्रता, समानता र परिवर्तन मात्र मेरो दिमागमा आइरहेको छ । त्यो मैले काम गर्दैगर्दाखेरी सन्तुष्ट हुन सकिनँ । अब म आशा र अपेक्षा गर्छु, यो पार्टीमा ठूलो आशा गरेर आएको छु । मैले काम पाउँछु ।  म परिमाण निकालेर यस्तो काम त पहिले नै गर्नुपर्ने रहेछ ढिलो भएछ भन्ने बनाउन चाहन्छु ।तपाईंलाई पदको अपेक्षा त होला नि ?मेरो पदको अपेक्षा होइन । उद्देश्यसँग सम्बन्धित छ । म जहाँ भए पनि मेरो अभावमा सपना पूरा भयो भने खुसी हुने मान्छे हो । म पदको पछाडि लाग्ने मान्छे होइन । पद सँगसँगै जिम्मेवारी पनि हुन्छ । बेकार पद किन चाहियो । मैले ठूलो डोको बोकेपछि डोकोभरी सामान बोके राम्रो हो । खालि डोको बोकेर केही हुँदैन ।अन्तिममा विप्लव नेतृत्वको एकीकृत जनक्रान्तिको भविष्य के होला ?विप्लवले जित्दैन हार्छ भन्ने कुरा त हो । मैले अस्ति पनि भने ठूलो पार्टी त बन्ला तर जित्दैन भनेर लेखेको पाऊँ । त्यसमा मैले आपत्ति पनि जनाएँ । मेरो अहिले पनि एउटै कुरा छ । हार छ कि जित छ भन्ने कुरा होइन नि ? जित छ । १ सय ४ वर्षीय राणाशासनमा राणाहरुले, गङ्गालाल श्रेष्ठ, दशरत चन्द र शुक्रराज शास्त्रीको हत्या गरे । के राणाशासन टिक्यो त ? राणाशासन मात्र ढलेको होइन । राजाहरु खै अहिले ? केही जीवित हुनु होला राजनीतिमा खै त ? त्यसैले त्यो तरिकाले हुँदैन भनेर मैले राज्य पक्षलाई भन्ने गरेको छ । अनि विप्लवमा त्यसको प्रतिकार गरेर विद्रोह गरेर सत्ता आउँछ भन्ने सपना छ नि ? हिजो १० वर्ष लड्दा १७ हजार मान्छे मारिए । परिवर्तनका लागि न लडेको हो र ? । अहिले विप्लव नै अन्तिम बहादुर र बुज्रुक होइन नि ? हिजो प्रचण्ड नहुँदा केही पनि नहुने र आज विप्लव नहुँदा केही पनि नहुने भनेर त हुँदैन नि ? स्वतन्त्र र स्वाधीनता चाहने मान्छे त अरू पनि छन् ।  समयले त्यस्ता धेरै मान्छे जन्माउन सक्ला तर यस्तो समस्या त आइराख्छ ।जबसम्म समाजामा समस्या रहिरन्छ । समस्याको समधान गर्नुपर्यो । नेपाला सम्भावनाका लागि क्रान्ति भएको होइन । समस्याका कारण क्रान्ति जन्मेको हो । त्यसलाई सबै पक्षले बुझ्न जरुरी छ । त्यसैले दीर्घकालीन रूपमा समस्याको समाधानका लागि एजेन्डामा जानुपर्यो । मलाई खुसी लागेको छ । झापा आन्दोलनका कर्मठ र अनुभवी नेताहरु हुनुहुन्छ । हिजो प्रचण्ड कमरेड मूलधारमा आएँ भनेर खुसी हुनुभयो । मन्छे र दललाई ल्याएर हुँदैन । अहिले विप्लव आएर के हुन्छ ? विप्लवका एजेन्डा सम्बोधन भएन भने त अर्को विप्लवको जन्मन्छ फेरि । मेरो अनुरोध यही छ, एजेन्डाका जानुपर्छ । ठूलो पार्टी बनाउँदा केहीलाई सत्तामा पुगेर खान त होला । तर जनता र राष्ट्रलाई धोका हुन्छ ।अनि आन्दोलन र युद्ध रोकिँदैन नि ? हिजो प्रचण्ड नेतृत्वमा सबै एजेन्डा हल भएको भए अहिले विप्लकको कुरा कसैले सुन्ने थिएन, केही बाँकी रह्यो । अहिले प्रचण्डले त्यो बाँकी कुरा पनि पूरा गर्छु भन्नुभयो । त्यसो हुँदा अब छुट्टै किन गर्ने त भनेर साथ र सहयोग दिनुपर्छ भन्ने लाग्यो । अब हिजो प्रचण्डको नेतृत्वमा बाँकी रहेका कुराहरु गर्न जरुरी छ । त्यसका लागि मैले पनि प्रयास गर्छु, साथ सहयोग दिन्छु ।