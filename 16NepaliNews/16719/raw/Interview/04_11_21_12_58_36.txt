काठमाडौं । नेपाली काँग्रेसमा १४ औं महाधिवेशनबारे चासो बढ्दो छ । कोरोना महामारी र पार्टी नेतृत्वको उदासिनताका कारण निर्धारित समयमा महाधिवेशन नहुने हो कि भन्ने आशंका पैदा भइरहे पनि नेतृत्वका लागि नेताहरु तम्सिएका छन् । काँग्रेसमा नेतृत्व परिवर्तनको बहस जबरजस्त ढंगले उठिरहेको छ । त्योसँगै केही सैद्धान्तिक पक्षमा पनि काँग्रेसभित्र विचार विमर्श सुरु भएको छ । महाधिवेशनका सम्बन्धमा काँग्रेसको आन्तरिक राजनीति केन्द्रित भएसँगै आन्तरिक कलह पनि बढिरहेको छ । यिनै विषयको सेरोफेरोमा रहेर रातोपाटीले काँग्रेस केन्द्रीय सदस्य एनपी साउदसँग कुराकानी गरेको छ । प्रस्तुत छ, साउदसँगको कुराकानीको सम्पादित अंश–काँग्रेसमा १४ औं महाधिवेशनको तयारी कहाँ पुग्यो ? महाधिवेशनको कार्यतालिका कार्यान्वयन भइरहेको छ ?– महाधिवेशनको मिति तोकिएर एक पकट परिमार्जन पनि भइसकेको छ । तर यो बीचमा पार्टी समायोजनको प्रक्रिया पूर्णरुपमा सकिएको छैन । कोभिड–१९ का कारणले महाधिवेशनको काम तीव्र गतिमा अगाडि बढ्न सकेको छैन । नेता र कार्यकर्ताहरु संक्रमित हुने जोखिममात्र होइन, हाम्रा कारणले गाउँ ठाउँमा संक्रमण विस्तार नहोस् भनेर सावधानी अपनाउनुपर्ने आवश्यकता पनि छ । त्यसकारण पार्टी कमिटीमा छलफल नभए पनि आगामी फागुनभित्र महाधिवेशन हुने कुरामा गम्भीर आशंका छ ।फागुनमा महाधिवेशन हुन सकेन भने हाम्रो संविधानमा व्यवस्था गरिएअनुसार यही कार्यसमितिलाई अर्को ६ महिना थप गर्न सकिन्छ । त्यो ६ महिनाभित्र महाधिवेशन गरिसक्नुपर्ने हुन्छ । कानुनको त्यो दायरालाई सम्मान गरेर हामीले महाधिवेशन टुंग्याउनुपर्छ ।अहिलेसम्म पार्टी समायोजनको काम सकिएको छैन । काम कारवाहीको यस्तो रफ्तार, तौरतरिका हेर्दा फेरि थपिने ६ महिनाभित्र पनि महाधिवेशन हुन्छ भन्ने के ग्यारेन्टी छ ?– समायोजन टुंग्याउनका लागि पार्टीले केन्द्रीय प्रतिनिधि पठाउनुपर्छ । पार्टीबाट पठाइएका केन्द्रीय सदस्यलाई निश्चित समयसीमा दिएर यो प्र्रक्रिया टुंग्याउनुपर्छ भन्ने कुरा केन्द्रीय समितिमा उठेको थियो । तर केन्द्रीय समितिले मापदण्ड मात्र बनाउनुपर्छ र समायोजनको काम निर्वाचन समितिमार्फत टुंग्याउनुपर्छ भन्ने निर्णय भयो । केन्द्रीय समितिको क्षेत्राधिकारभित्र समायोजनका कुरा नराखिएकाले उसको भूमिका सहयोगीको मात्र छ । अब समायोजन ११ जिल्लामा मात्र बाँकी छ । के कारणले समायोजन पुरा हुन सकेको छैन ? निर्वाचन समितिले सक्दैन भने त्यसको अन्य विकल्प अबलम्बन गर्नेबारे पार्टीमा छलफल भएको छैन । एक वर्षसम्म समायोजन भएन, फागुनपछि थपिने ६ महिनामा महाधिवेशन हुँदैन कि भन्ने कुरा छ । यस विषयमा पार्टीभित्र छलफल गरेपछि मात्र यकिन भन्न सकिन्छ ।हामीले वैधानिक बन्दोबस्त अनुसार फागुनको कार्यतालिकालाई पुनर्संयोजन गरेका हौँ । यो समयभित्र पनि कोभिड नियन्त्रण हुन सकेन र अवस्था गम्भीर भयो भने हामीले कानुनको पनि सम्मान गर्ने कुरालाई ध्यानमा राखेर जसरी पनि महाधिवेशन गर्नुपर्ने हुन्छ । त्यसलै कोभिड मापदण्डलाई ध्यानमा राखेर सम्झौता हुन्छजस्तो लागेको छ ।पार्टी समायोजन ढिला हुनुमा निर्वाचन समितिको मात्र कामजोरी छ कि नेताहरुभित्रको स्वार्थ पनि जोडिएको छ ?– समायोजन टुंग्याउने कुरामा निश्चित भूगोल, गुट वा समुदाय विशेषलाई मात्र दोषारोपण गर्न सकिने अवस्था छैन । किनभने समायोजनको काम निर्धारित समयमा धेरै जिल्लामा हुन सकेन । यो हाम्रोे पार्टीको साझा समस्या हो । यो समस्या के कारणले उठिरहेको छ, यसको समाधानका लागि गर्नुपर्ने पहलकदमी के हो भन्नेबारे हामीले गम्भीर छलफल गरेरमात्र प्रतिक्रिया दिनुपर्छ ।कोरोना महामारी हाम्रो काबुमा छैन । फागुनका लागि त कोरोना देखाएर ६ महिना समय थप्न सकिएला तर त्यसपछि कसरी जाने ? विकल्प के छ ?– हामीले वैधानिक बन्दोबस्त अनुसार फागुनको कार्यतालिकालाई पुनर्संयोजन गरेका हौँ । यो समयभित्र पनि कोभिड नियन्त्रण हुन सकेन र अवस्था गम्भीर भयो भने हामीले कानुनको पनि सम्मान गर्ने कुरालाई ध्यानमा राखेर जसरी पनि महाधिवेशन गर्नुपर्ने हुन्छ । त्यसलै कोभिड मापदण्डलाई ध्यानमा राखेर सम्झौता हुन्छजस्तो लागेको छ ।जस्तो कि, एकदमै गम्भीर परिस्थिति भयो भने सक्रिय सदस्यता दिँदा वडा वडामा भेला हुने व्यवस्थालाई हामीले विकेन्द्रीकरण गर्न सक्छौँ वा जुममार्फत गर्न सक्छौँ । यस्तै विधान उल्लंघन पनि नहुने र कोभिडको प्रोटोकल पनि उल्लंघन नहुने गरेर पार्टीभित्र मापदण्ड बनाउन सकिन्छ ।नेपालभन्दा कोरोनाले आक्रान्त बनेको अमेरिकामा आम चुनाव भइरहेको छ । यहाँ पार्टीको महाधिवेशन गर्न पनि यत्रो हम्मे हम्मे किन ? कि नेतृत्वको नियत नै महाधिवेशन नगराउने हो ?–अमेरिकामा चुनावको तयारी चलिरहेको छ । पोस्टअफिसमार्फत निर्वाचन गरिने भन्ने जानकारीमा आइसकेको कुरा हो । यसरी गरिएको निर्वाचन निर्विवाद हुन्छ भन्ने कुरा पनि छैन । तर हामीले महाधिवेशनका लागि फागुनको मिति तोकेका छौँ । महाधिवेशन गर्नका लागि आवश्यक प्रक्रियाको थालनी पनि भएकै छ । समयमै हुन सकेन भने वैकल्पिक मोडालिटी तयार गर्न सकिन्छ ।केही साथीहरुले भनेर महाधिवेशन चाँडो हुने र जिम्मेवारीमा बसेका नेताले म महाधिवेशन गर्दै गर्दैन भनेर आफ्नो पार्टीको विधान र देशको कानुनलाई उल्लंघन गर्ने अहिलेको अवस्थाका अकल्पनीय विषय हुन् । पार्टी विधान र देशको कानुनको सम्मान गरेर हामीले महाधिवेशन गर्नुपर्ने हुन्छ ।४८ प्रतिशत मत ल्याउने कम्युनिस्टलाई चुनौती दिने गरी नेपाली काँग्रेसको जनाधारको विस्तार हुन सकेको छैन । हामी पार्टीभित्र गुटबन्दीको लडाइमा छौैँ । पार्टीलाई कुन सोच, कुन विचार र कुन सिद्धान्तबाट नेपालको राजनीतिमा पुनस्र्थापित गर्न सकिन्छ भन्ने कुराभन्दा पनि पार्टीभित्रको आन्तरिक द्वन्द्वमै आफूलाई स्थापित गर्ने कुरामा केन्द्रित छौँ । यसरी जनताका आकांक्षा पुरा गर्ने कर्म पुरा हुन सक्दैन । अधिनायकवादी कम्युनिस्ट सामू बलियो विकल्पको रुपमा आफूलाई प्रस्तुत गर्नु काँग्रेस सामु अहिलेको चुनौती हो ।महाधिवेशनका सम्बन्धमा वैधानिक एवं कानुनी प्रभुत्वको तुलनामा राजनीतिक प्रभुत्व हावी हुन सक्ने आशंका पनि गरिन्छ । त्यसको सम्भावना कत्तिको छ ?– देशको संविधान अनुसार अहिले महाधिवेशनका लागि अझै एक वर्षका समय छ । अहिले त्यस्तो कल्पना नगरौँ । कोरोनाको खोप विकास भइरहेको खबरहरु पनि आइरहेका छन् । कानुनको मर्यादा राखेर जसरी भए पनि आगामी वर्षभित्र महाधिवेशन टुंग्याउनुपर्छ । यसका लागि संविधान संशोधन गर्नुपर्दैन ।विद्यार्थी राजनीतिबाट यहाँसम्म आइपुग्नु भएको छ । १४ औं महाधिवेशनलाई तपाईले आफ्ना लागि कसरी लिनुभएको छ ?– साथीहरुले हेरिराख्नु भएकै छ, बुझिराख्नु भएको छ । सानैदेखि विद्यार्थी राजनीतिमा काम गरेँ, लोकतन्त्रका लागि लड्दै आएको छु । पार्टीमा मेरो आगामी भूमिकाबारे देशभरीका महाधिवेशन प्रतिनिधि छनोट भएपछि तय हुन्छ ।आदरणीय नेताहरु र देशभरीका महाधिवेशन प्रतिनिधिसँग सरसल्लाह गरेर पार्टीको जिम्मेवारीबारे उपयुक्त समयमा घोषणा गर्नेछु ।काँग्रेसमा यतिबेला युवा नेतृत्वको माग उठिरहेको छ । युवा पंक्तिलाई साथमा लिएर अगाडि जानेबारे केही सोच्नुभएको छ ?–  पार्टी यस किसिमले धेरै लामो समयसम्म जान सक्दैन । गुटबन्दी झाङ्गिएको छ । गत निर्वाचनका पार्टी नराम्रोगरी पराजित भयो । पार्टीले आगामी निर्वाचनका लागि तयारी गर्न सकेको छैन । आगामी निर्वाचनमा कम्युनिस्टसँगको प्रतिस्पर्धा पार्टीका लागि सजिलो छैन ।४८ प्रतिशत मत ल्याउने कम्युनिस्टलाई चुनौती दिने गरी नेपाली काँग्रेसको जनाधारको विस्तार हुन सकेको छैन । हामी पार्टीभित्र गुटबन्दीको लडाइमा छौैँ । पार्टीलाई कुन सोच, कुन विचार र कुन सिद्धान्तबाट नेपालको राजनीतिमा पुनस्र्थापित गर्न सकिन्छ भन्ने कुराभन्दा पनि पार्टीभित्रको आन्तरिक द्वन्द्वमै आफूलाई स्थापित गर्ने कुरामा केन्द्रित छौँ । यसरी जनताका आकांक्षा पुरा गर्ने कर्म पुरा हुन सक्दैन । अधिनायकवादी कम्युनिस्ट सामू बलियो विकल्पको रुपमा आफूलाई प्रस्तुत गर्नु काँग्रेस सामु अहिलेको चुनौती हो ।त्यो चुनौती सामना गर्न तपाईहरु तयार हुनुहुन्छ ?हामी तयार छौँ । हाम्रो पार्टी सामूहिक नेतृत्वमा चल्छ । यसभित्र धेरै बहस चलिरहेका छन् । पार्टीभित्र गुटगत, समावेशी, उत्ताराधिकारी र स्वच्छ प्रतिस्पर्धा आधारित बहस पनि चलिरहेका छन् । मुलतः पार्टीलाई बलियो, एकीकृत र समावेशी बनाएर आगामी निर्वाचनमा कम्युनिस्टलाई विस्थापित गरेर राष्ट्रिय राजनीतिको मूलप्रवाहमा स्थापित गर्ने चुनौती हो । यसमा म र मेरो साथीहरु तयार छौँ ।प्रजातन्त्रमा निषेधको राजनीति राम्रो होइन । नेपाली काँग्रेसको विधान परिमार्जन गरेर नयाँ पुस्ता वा समावेशी क्लस्टरमा बाधा सिर्जना हुन सक्ने प्रावधान हटाएका छाँै । प्रतिस्पर्धामा जो पनि जानसक्छ । कसैलाई उमेरको हद लगाएर कान्छो वा जेठो भएका कारणले निषेध गर्न सकिन्न । प्रजातन्त्रमा मूल्यांकनका लागि कुनै कृत्रिम संरचना सिर्जना गर्नुभन्दा पनि मतदाताले कुन मान्छे संगठनका लागि उपयुक्त छ भन्ने कुराले औचित्य स्थापित गर्छ ।पुस्ता हस्तान्तरणको बहस जबरजस्त उठिरहेको छ । पुरानो पुस्तालाई विस्थापित गरेर युवाले नेतृत्व लिनुपर्छ भन्ने हो ?– पार्टी महाधिवेशन र जनआन्दोलनबाट युवा पुस्ता पार्टीमा प्रवेश हुन्छ र आफ्नो भूमिकालाई विस्तारित गर्दै बगेको हुन्छ । काँग्रेसको १४ औं महाधिवेशन पनि युवाका लागि अवसर हो । पार्टीका लागि जनस्तरमा जाने अवसर हो भने युवा पुस्ताका लागि नेतृत्वमा पुग्ने ढोका हो ।१४ औं महाधिवेशन युवाहरुको महाधिवेशन हुने छ । १४ औं महाधिवेशन परिवर्तनगामी हुनेछ । १४ औं महाधिवेशनले पार्टीका विकृति, विसंगति हटाउने छ, जसले युवालाई निर्णायक तहसम्म विस्तार गरेर लैजाने छ ।तपाईं १४ औं महाधिवेशन युवाको महाधिवेशन भनिराख्नु भएको छ । पुरानो पुस्ता नै फेरि पनि नेतृत्वका लागि अगाडि सरिरहेको अवस्थामा १४ औँ महाधिवेशनमा युवा निर्णयक बन्छ भनेर कसरी विश्वास गर्ने ?– प्रजातन्त्रमा निषेधको राजनीति राम्रो होइन । नेपाली काँग्रेसको विधान परिमार्जन गरेर नयाँ पुस्ता वा समावेशी क्लस्टरमा बाधा सिर्जना हुन सक्ने प्रावधान हटाएका छाँै । प्रतिस्पर्धामा जो पनि जानसक्छ । कसैलाई उमेरको हद लगाएर कान्छो वा जेठो भएका कारणले निषेध गर्न सकिन्न । प्रजातन्त्रमा मूल्यांकनका लागि कुनै कृत्रिम संरचना सिर्जना गर्नुभन्दा पनि मतदाताले कुन मान्छे संगठनका लागि उपयुक्त छ भन्ने कुराले औचित्य स्थापित गर्छ ।तर म यति भन्न सक्छु कि आउँदो महाधिवेशनमा ६० प्रतिशतभन्दा बढी युवाको सहभागिता हुने छ । युवाहरुको सहभागिताले महाधिवेशनमा क्रान्तिकारी हस्तक्षेप गर्ने छ ।काँग्रेसमा सर्वसम्मत नेतृत्व चयनको बहस पनि चलिरहेको छ । यसलाई तपाईले कसरी हेरिराख्नु भएको छ ? के त्यो सम्भव छ ?– नेतृत्वमा सर्वसम्मति सैद्धान्तिक रुपमा राम्रो कुरा हो । तर व्यावहारिक रुपमा त्यसको सम्पादन गर्ने कुरा अत्यन्त चुनौतीपूर्ण छ । सर्वसम्मति भनेको निहित स्वार्थ समूहको संयोजन हो भने त्यसले पार्टीमा युगान्तकारी परिवर्तन गर्न सक्दैन । तर सिद्धान्ततः म पार्टीभित्र हुने सर्वसम्मतिको स्वागत गर्छु । पार्टी नेतृत्वका लागि सर्वसम्मत हुने अवस्था वा सम्भावना म देख्दिनँ ।पार्टीभित्र झाङ्गिएको गुटबन्दी अन्त्यका लागि सर्वसम्मत नेतृत्व अनिवार्य आवश्यकता भनिएको छ । सबै नेताले गुटबन्दी अन्त्यलाई प्रमुख लक्ष्य बनाइरहेका छन्, यस्तो अवस्था सम्भव हुँदैन र ?– पार्टीभित्र विभिन्न कालखण्डमा गुटबन्दी फस्टाएकै देखिन्छ । अब यसको व्यवस्थापन हुन नसकेर विभाजनको तहसम्म गएको पनि हाम्रो अनुभव छ । पार्टी एकीकरणपछि पनि गुटबन्दी व्यवस्थापन गर्न ६०/४० भागबण्डाका रुपमा चित्रित गर्ने गरेका छौँ । यो पनि पछिल्लो समय स्थापित हुन सकेन । दिने मान्छेले दिए पनि लिने मान्छेले त्यसमा चित्त बुझाउन सकेन वा दुईभन्दा पनि बढी समूह अस्तित्वमा आएपछि नयाँ सुत्र पार्टीभित्र बन्न सकेन । यो हाम्रा अनुभव हुन् ।एउटा– समूह तीनवटा भयो । जसले भागबण्डाको नयाँ सुत्रको हामीले विकास गर्न सकेनौँ वा सर्वस्वीकारको सुत्र निकाल्न सकेनौँ । दोस्रो– सभापतिले भागबण्डाको परम्परागत सुत्र जो थियो, त्यसलाई अगाडि बढाउँदा पनि केही साथीहरुले उहाँलाई सहयोग गरेको देखिनँ । केन्द्रीय कार्यसम्पादन समितिको गठन होस्, संसदीय समितिको गठन होस् वा विभाग गठनमा पनि सभापतिले आफूलाई खुला नै राख्नु भएको छ ।सर्वसम्मति पनि गुट समायोजनका दृष्टिले गरिने सर्वसम्मति हुने म ज्यादा देख्छु । यस्ता सर्वसम्मतिले पार्टीमा लोकतान्त्रिक संस्थाको विकासको प्रक्रियालाई सकारात्मक परिणामसम्म लैजान्छ भन्ने मलाई लाग्दैन । प्रतिस्पर्धाले पुस्ता पनि सेटल गर्छ । गुट पनि सेटल गर्छ । यसमा समावेशीताको चरित्र पनि पार्टीमा स्थापित हुन्छ । हाम्रो प्रतिबद्धता के हो भने प्रजातन्त्रमा निर्वाचन लडिसकेपछि त्यसको परिणाम स्वीकार गर्नुपर्छ । हार्नेले जित्नेको नेतृत्वलाई स्वीकार गर्नुपर्छ, नीति र कार्यक्रमलाई स्वीकार गर्नुपर्छ र जित्नेले हार्ने पक्षको अस्तित्वलाई स्वीकार गर्नुपर्छ । काँग्रेसभित्र प्रचलित अभ्यास मैले यही देखेको छु ।के १३ औं महाधिवेशनपछि पार्टीभित्र तपाईँले भनेजस्तो हार्नेले जित्नेको नेतृत्वलाई स्वीकार गर्ने र जित्नेले हार्ने पक्षको अस्तित्वलाई स्वीकार गर्ने खालको अभ्यास भयो ?– हुन सकेन । भागबण्डाको अभ्यास थियो, जसले व्यवहारिक रुपमा पार्टीभित्र समाधान दिरहेको थियो । तथापि सैद्धान्तिक रुपमा गम्भीर आलोचना भइरहेको थियो । तर यसले केही व्यावहारिक समाधान दिइरहेको थियो । तर १३ औं अधिवेशनदेखि यो कार्यान्वयनमा आउन सकेन । यसका दुई वटा प्रमुख कारण छन् ।एउटा– समूह तीनवटा भयो । जसले भागबण्डाको नयाँ सुत्रको हामीले विकास गर्न सकेनौँ वा सर्वस्वीकारको सुत्र निकाल्न सकेनौँ । दोस्रो– सभापतिले भागबण्डाको परम्परागत सुत्र जो थियो, त्यसलाई अगाडि बढाउँदा पनि केही साथीहरुले उहाँलाई सहयोग गरेको देखिनँ । केन्द्रीय कार्यसम्पादन समितिको गठन होस्, संसदीय समितिको गठन होस् वा विभाग गठनमा पनि सभापतिले आफूलाई खुला नै राख्नु भएको छ ।साथीहरुलाई पर्खँदै विश्वासमा लिन खोज्दा ढिलो भएको हो । तर एउटा भनाइ छ, ढिलो होस् तर राम्रो होस् । अहिले ढिला भयो, परिणाम पनि नराम्रो हुँदैछ । यसलाई बहिस्कार र अस्वीकार गर्ने कुरा आइरहेका छन् । यसले पार्टीमा जटिलता थपेको छ । विधानको अक्षर र भावनामा जाँदा विभाग गठनको कुरा वैधानिक छ । विधानमा ‘तीन महिनामा’ भनिएको छ तर तीन महिनापछि कुनै पनि काम कारबाही अवैधानिक हुने छ भनेर भनिएको छैन ।तपाईहरुबीच विभाग गठनको वैधानिकताको व्याख्या आ–आफ्नै छ । तर यतिबेला विभाग गठन गर्नुको औचित्य कसरी सिद्ध गर्नुहुन्छ ? विभागका काम कारबाहीको मूल्यांकन गर्ने पार्टीको केन्द्रीय कार्यसम्पादन समिति पनि अस्तित्वमा छैन ।– महाधिवेशन भएको एक वर्षपछि केन्द्रीय कार्यसम्पादन समिति गठन भएको थियो । कार्यसम्पादन समितिले पनि केही महत्वपूर्ण निर्णय ग¥यो । पार्टीभित्रका सबै साथीहरुले स्वामित्व लिएका छौँ । त्यसपछि संसदीय समिति पनि बन्यो । संसदीय समितिले तीन चरणमा चुनावको टिकट दियो । त्यही समितिले दिएको टिकटको आधारमा हाम्रा साथीहरु निर्वाचित भएका छन् । उनीहरु अवैधानिक हुन सक्दैनन् । अनुशासन समिति वा निर्वाचन समिति गठन गर्दा पनि तीन महिनाको नियम आकर्षित भएको छैन । जहाँसम्म विभागको कुरा छ । मैले पहिले नै भनेँ कि विभाग गठन साह्रै ढिलो भएको छ, यसबाट पार्टीले फाइदा उठाउन सक्थ्यो त्यो अवसर हामीले गुमाएका छौँ । तर विधानले विभाग गठनको अधिकार पार्टी सभापतिलाई दिएको छ । आफ्नो अधिकार प्रयोग गरेर कार्यकर्तालाई सभापतिले जिम्मेवारी दिनु भएको हो । १४ औं महाधिवेशनमा जाँदा संगठनको संरचनालाई पूर्णता दिएर जानुपर्छ भन्ने सभापति (शेरबहादुर देउवा) को भनाइ छ । संगठनलाई पूर्णता नदिएर १४ औं महाधिवेशनमा जाँदा उठ्ने सम्भाव्य प्रश्नले उहाँलाई हतोत्साहन हुन सक्छ । यता विभाग गठनसँग सहमत नहुने साथीहरु निर्वाचन आचारसंहिता र विधान विपरीत भनिरहनु भएको छ, त्यस्तो होइन ।संस्थापन इतर पक्षले विभाग गठनको खारेजीका लागि केन्द्रदेखि जिल्ला तहसम्म पार्टी कार्यालय घेराउ गर्ने चेतावनी दिइरहेको छ, यो विवाद कसरी साम्य होला ?– पार्टीको शीर्ष नेतृत्वबीच छलफल चलिरहेको छ । विभाग गठन गर्दा पनि उहाँलाई ४० प्रतिशत छुट्याएर मात्र गठन गरिएको छ । सहमतिमा जाँदा अझै ढिलो भएको छ । सहमतिको प्रयास जारी छ । यतिबेला पार्टीका लागि झगडाको दृष्य देखाउनु राम्रो हुँदैन । पार्टीभित्र संस्थागत छलफल र वार्ताबाट मेलमिलापको बाटोमा जानुपर्छ ।तत्कालिन पार्टी सभापति गिरिजाप्रसाद कोइरालाले काँग्रेसलाई जुन बाटोतिर डो¥याउनु भयो, त्यो बाटो ठीक भएन भनेर पनि आवाज उठिरहेको छ । १४ औं महाधिवेशनले अहिलेकै बाटो पछ्याएर जान्छ वा पुनर्विचार गर्छ ?– संविधान कुनै अपरिवर्तनीय दस्तावेज होइन । समय, आवश्यकता, जनताको चाहना अनुसार परिमार्जन र संशोधन भइराख्छ । नेपाली काँग्रेस पनि ७ दशक अघिदेखि राजनीतिको अग्रणी भूमिकामा छ ।काँग्रेसले आफूलाई जहिले पनि परिस्थिति, चुनौती र आवश्यकता अनुसार परिमार्जित गर्दै आएको छ । जनताका आकांक्षा अनुकुल संविधान परिमार्जन गरेर लैजाने चुनौतीलाई पनि आत्मसात् गर्ने छ । संविधानलाई गतिशील दस्तावेजका रुपमा लिनुपर्छ । यसमा भएका कमी–कमजोरीलाई हटाउनुपर्छ । संविधानको स्वीकार्यतालाई अभिवृद्धि गर्नका लागि यसलाई अगाडि बढाउनुपर्ने हुन्छ । काँग्रेस त्यसमा सधैँ तयार हुन्छ ।नेपाली काँग्रेसले स्थापनाकाल देखिनै धार्मिक स्वतन्त्रतालाई आफ्नो सैद्धान्तिक आदर्श मान्दै आएको छ । धार्मिक स्वतन्त्रता हाम्रो सनातन सामाजिक, सांस्कृति मूल्य पद्धतिको संरक्षण गर्दै सबै किसिमका आस्था र विश्वास भएका समुदायलाई धार्मिक अभ्यासको स्वतन्त्रताका पक्षमा उभिन्छौँ ।गएको महासमिति बैठकमा ५० प्रतिशत महासमिति सदस्यले हिन्दु राष्ट्रको पक्षमा हस्ताक्षर गरेका थिए । यो विषय आगामी महाधिवेशनमा पनि जबरजस्त उठ्ने देखिन्छ । यस विषयलाई काँग्रेसले कसरी निकास दिन्छ ? तपाईं आफैले पनि यसलाई कसरी लिनु भएको छ ?– सात राजनीतिक दल र तत्कालीन माओवादीबीच दिल्लीमा १२ बुँदे समझदारी भयो । त्यो समझदारी बमोजिम नेपालमा जनआन्दोलन भयो । १२ बुँदेलाई गन्तव्यमा पु-याउन जुन मार्गचित्र बनाएको थियो, त्यही बमोजिमका पात्र वार्ताका लागि रोजिए । त्यस्ता पात्र रोजिसकेपछि सहजकर्ताको रोडम्याप बमोजिम जनआन्दोलनले स्थापित नगरेका केही राजनीतिक एजेण्डालाई नेपालको सन्दर्भमा स्थापित गर्ने काम भयो । धर्मनिरपेक्षता त्यसैको सहउत्पादन हो । नेपाली काँग्रेसले आफ्नो जन्मकालदेखिनै धार्मिक स्वतन्त्रतालाई महत्त्व दिँदै आएको छ ।नेपाली काँग्रेसको झण्डामा रहेको चार तारामध्ये एउटा धार्मिक स्वतन्त्रता प्रतीक हो । हामी सधैँ धार्मिक स्वतन्त्रताको पक्षमा छौँ । तर नेपाली काँग्रेसलाई नै बाइपास गरेर सहजकर्ताले धर्मनिरपेक्षताको विन्दुसम्म सहमतिका लागि कसरी पुगे ? त्यसबारे म भन्न सक्दिनँ । त्यसको मूल्यांकन इतिहासले गर्ला । धर्म सापेक्षता र निरपेक्षताभन्दा पनि नेपालका लागि धार्मिक स्वतन्त्रतासहित हाम्रा सनातन परम्परा र मूल्यमान्यताको संरक्षण र सम्बद्र्धन गर्नु हाम्रो दायित्व हो । धर्मबारे गम्भीर विवाद उठेका खण्डमा जनमतसंग्रह वा संवैधानिक व्यवस्थाबाट त्यसको छिनोफानो गर्न सकिन्छ ।जनमत संग्रहमा जाँदा काँग्रेस हिन्दु राष्ट्र र धर्मनिरपेक्षताका साथ जान्छ कि धार्मिक स्वतन्त्रता र धर्मनिरपेक्षताका हिसाबले जान्छ ?–नेपाली काँग्रेसले स्थापनाकाल देखिनै धार्मिक स्वतन्त्रतालाई आफ्नो सैद्धान्तिक आदर्श मान्दै आएको छ । धार्मिक स्वतन्त्रता हाम्रो सनातन सामाजिक, सांस्कृति मूल्य पद्धतिको संरक्षण गर्दै सबै किसिमका आस्था र विश्वास भएका समुदायलाई धार्मिक अभ्यासको स्वतन्त्रताका पक्षमा उभिन्छौँ ।काँग्रेसको आसन्न महाधिवेशनमा धर्मनिरपेक्षता विरोधी खेमा बढ्दो छ । यसले महाधिवेशनमा कस्तो प्रभाव पार्ने देख्नु भएको छ ?– नेपाली काँग्रेसमा धेरैथरी मत छन् । तर धेरै साथीहरु धार्मिक स्वतन्त्रताको पक्षमा छन् । सबै साथीहरुको सहमति जुटाउन सकिन्छ कि !त्यसको अगुवाइ गर्न तपाई तयार हो ?– त्यो एजेण्डा आएपछि छलफल अगाडि बढेपछि यसका लागि सबै साथीसँग वार्ता संवाद र छलफल हुन्छ । एक वा दुई जना मान्छेले गर्ने भन्ने कुराले यत्रो ठूलो मुद्दाको वैयक्तिकरण हुन्छ । नेपाली काँग्रेसमा यो गम्भीर रुपमा उठेको मुद्दा हो । महासमितिका ५० प्रतिशतभन्दा बढी सदस्यले हस्ताक्षर गरेका थिए । यसलाई हामी बसेर छलफल गरेर टुङ्ग्याउँछौँ भन्ने मलाई लागेको छ ।अन्त्यमा वर्तमान सरकारको मध्यावधी समीक्षा कसरी गर्नुहुन्छ ?– वर्तमान सरकारले स्थानीय तहका सरकारलाई गतिशील र प्रभाकारी बनाउने छ, स्थानीय तहका सरकारमार्फत राज्यसँगको पहुँचलाई व्यवस्थित र सहज बनाउने हाम्रो विश्वास थियो । दोस्रो, संघीयतालाई सरकारले प्रभावकारी रुपमा कार्यान्वयन गर्ने छ भन्ने हामीले सोचेका थियौँ । केन्द्रमा पनि ऐन, कानुन र राष्ट्रिय सहमतिका लागि संविधान संशोधन गरेर जाने नागरिक अपेक्षा थियो । तर करिब दुई तिहाइ मत पाएका कम्युनिस्टहरुले यत्रो अवसरको लाभ लिन सकेनन् । भ्रष्टाचार ज्यादा मौलाएको छ । अखबारले लेख्छ, मण्डलामा नारा जुलुस निस्किन्छन् र कारबाही हुँदैन । प्रधानमन्त्रीले भ्रष्टहरुको प्रतिरक्षा गरिदिनुुहुन्छ । भ्रष्टाचार भएकै छैन भन्नु हुन्छ । यो अवधिमा भ्रष्टाचार मौलायो र सुशासन खुम्चिएर गयो ।तर यसको साक्षी त काँग्रेस पनि होइन ?– हामी यसको साक्षी होइन, कडा विरोधी हो ।साक्षी होइन भने खोई त सरकारलाई नियन्त्रणमा राख्न सकेको ? प्रमुख प्रतिपक्ष भनेको सरकारका गलत गतिविधि रोक्ने जिम्मेवारी बोकेको दल होइन ?हाम्रो संसदीय फाँटमा केही कमजोरी देखिएको छ । तर नेपाली काँग्रेसले आफ्नो केन्द्रीय कार्यसमितिभित्र बहस चलाएको छ । छलफल चलाएको छ । हामी वैकल्पिक सरकार भएकाले भ्रष्टाचारका मुद्दा, संवैधानिक निकायमा सरकारको अतिक्रमणका मुद्दा र जनसरोकारका मुद्दालाई संसदमा प्रभावकारी ढंगले उठाउने काम काँग्रेसले गरेको छ ।तर सरकार गम्भीर छैन । सरकारले आफ्नो पार्टीको आन्तरिक झगडामा संसद अधिवेशनलाई हठात अन्त्य गरेको छ । त्यसले कम्युनिस्टहरुको संसदीय पद्धतिप्रतिको विश्वासमाथि फेरि प्रश्न उठेको छ ।तपाईं काँग्रेसले सरकारमाथि खबदारी गरिरहेको फेहरिस्त सुनाउनुहुन्छ । तर काँग्रेस गोविन्द केसीहरुको मुद्दामा लतारिन पुग्छ । जनपक्षीय मुद्दामा सरकारले एउटा व्यक्तिसँग सम्झौता गर्छ भने काँग्रेसको उस्थिति कहाँ हो ?हामीले कुनै पनि निर्णय गर्दा राष्ट्रव्यापी आन्दोलनको आँधीबेहरी निर्माण हुन्छ । तर अहिले मुलुकमा कोरोना नियन्त्रणका लागि लकडाउन, निषेधाज्ञाका बीच आन्दोलन गर्नु जिम्मेवारीपूर्ण काम हुँदैन ।तपाईंले जुन जुन मान्छेको साहारा लिएर काँग्रेसले आन्दोलन गर्दैछ भन्नुभयो, साना साना कुनै समूह वा व्यक्तिले आन्दोलन गर्दा तिनलाई प्रतिपक्षीका रुपमा काँग्रेसले सहारा दिँदै छ भनेर बुझ्नुपर्छ ।काँग्रेस न साक्षी हो, न सहयोगी हो । काँग्रेस यो सरकारको विरुद्धमा छ । प्रतिपक्षी पार्टी हो । सरकारको विकल्प हो । फागुन चैततिर काँग्रेसको नेतृत्वमा राष्ट्रव्यापी आन्दोलनको बिगुल बजेको देख्नुहुने छ ।अनि काँग्रेस जनताको सहारा बनेर आफै कहिले उभिन्छ त ?– कोभिड–१९ को बेला जनस्तरका ठूला संघर्षका कार्यक्रम राखेर कोभिडको आफै संवाहक भएर यो पार्टी अगाडि बढ्न सक्दैन । अहिले अधिवेशन र आन्दोलनबारे केही कठिनाइ छन् । अर्को वर्ष कोरोनाको नियन्त्रण भइसकेपछि नेपाली काँग्रेसले एकीकृत संरचनामा  आन्दोलनको आँधीबेहरी सिर्जना गर्छौँ ।वर्तमान सरकारको आधा समय सकिँदासम्म साक्षी र सहयोगी बनेको काँग्रेसले कोरोना नियन्त्रणपछि राष्ट्रिय रुपमा आन्दोलनको आधिवेरी ल्याउछ भनेर जनताले कसरी पत्याउलान् ?– काँग्रेस न साक्षी हो, न सहयोगी हो । काँग्रेस यो सरकारको विरुद्धमा छ । प्रतिपक्षी पार्टी हो । सरकारको विकल्प हो । फागुन चैततिर काँग्रेसको नेतृत्वमा राष्ट्रव्यापी आन्दोलनको बिगुल बजेको देख्नुहुने छ ।सरकारको काम र काँग्रेसको प्रतिपक्षी भूमिकाको मध्यावधी समीक्षा कसरी गर्नुहुन्छ ?–विपक्षीका हिसाबले यो सरकार एक दिन पनि सत्तामा टिक्ने नैतिक अधिकार राख्दैन । यो सरकार तुरुन्तै विस्थापित गर्नुपर्छ । निर्वाचनको प्रक्रियाबाट नेपाली काँग्रेस जितेर आउँछ ।प्रतिपक्षमा जनताको आवाज उठाएर काँग्रेसले त्यो आधार बनाएको छ ?– हामीले जति बनाउनुपथ्र्यो, त्यति बन्न सकेको छैन । तर यो सरकारले आफ्नो आधार यति कमजोर गरिसकेको छ कि पर्याप्त तयारी नगरेकै भए पनि काँग्रेसले यसको जग हल्लाइदिने विश्वास छ ।#एनपी साउद