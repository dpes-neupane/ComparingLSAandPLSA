अघिल्लो वर्ष संसदको विकास समितिमा मन्त्री र सरोकारवाला कर्मचारीलाई बोलाएर -याख-याख्ती पार्ने रवीन्द्र अधिकारी अहिले आफै मन्त्री छन् । विकास समितिको सभापति भएको बेला कार्यपालिकाको काम कारवाही सुक्ष्म रुपमा निगरानी गरेका अधिकारी झन्डै एक वर्षदेखि संस्कृति पर्यटन तथा नागरिक उड्डयन मन्त्रीको जिम्मेवारीमा छन् ।नेपाल कम्युनिष्ट पार्टी (नेकपा)का अध्यक्ष केपी शर्मा ओली नेतृत्वको मन्त्री मण्डलमा मन्त्री अधिकारीले गरेका केही निर्णय सर्वाधिक आलोचित बन्न पुग्यो । विगतमा भष्ट्राचार विरोधी र विकास प्रेमी छवि बनाएका नेता अधिकारी पछिल्लो समय उनी ‘वाइडवडी विमान खरिद घोटला प्रकरण’को विवादमा तानिए । यद्यपी त्यसबारे छानविन चलिरहेको छ । मन्त्री अधिकारी भने आफुले यो एक वर्षमा उत्कृष्ट काम गरेको दावी गर्छन् । उत्कृष्ठ काम गरिरहँदा पनि आफूलाई ‘ह्यारेस’ पार्न विभिन्न स्वार्थ समूहले 'प्रपोगान्डा' रचेको ठान्छन् उनी । मन्त्री अधिकारीको दावी अनुसार उनले गरेका उत्कृष्ट काम के के हुन् त ? किन पछिल्लो समय उनी सबैभन्दा धेरै विवादमा तानिए ?प्रस्तुत छ, मन्त्रालयले एक बर्षमा गरेको कामकारवाही, वाइडबडी खरिद घोटाला प्रकरण, तारागाँउ रिजेन्सी होटलको शेयर विवाद, निजगढ अन्तर्राष्ट्रिय विमानस्थल निर्माणको प्रक्रिया लगायतका विषयमा रातोपाटीका लागि बबिता शर्माले गरेको यो कुराकानी:तपाईंले मन्त्रीको जिम्मेवारी सम्हालेको पनि एक वर्ष पुग्न लाग्यो । यो अवधिमा आफ्नै कामलाई फर्केर हेर्दा कत्तिको सन्तुष्ट हुनुहुन्छ ?हो,सरकार गठनको एक वर्ष पुगेको छ । र,यो एक वर्षमा आफुले अघि सारेको वा गर्ने भनेका कामहरु प्राय: पुरा भएका छन् । मेरो मन्त्रालयको हकमा,हामीले सुरुमा १ सय दिनको कार्यक्रम बनायौँ । त्यसपछि ६ महिना,एक बर्ष र पाँच बर्षको कार्यक्रम बनायौँ । यस हिसाबबाट करिव ८०।९० प्रतिशत काम सम्पन्न गरेका छौं। कतिपय योजनामा समावेश नभएका काम पनि गरेका छौँ । त्यसकारण एकवर्षको अवधिमा हाम्रो मन्त्रालयबाट भएका काममा म सन्तुष्ट छु ।आफ्नो कामको आफैले मूल्याङ्कन गरेर नम्बर दिनुप-यो भने कति नम्बर दिनुहुन्छ ?म सयमा ८५/९० नम्बर दिन्छु । मन्त्री भएर होईन,आफ्नो विवेकले नम्बर दिंदा त्यो दिन्छु ।त्यसोभए, यो एक बर्षको अवधिमा के–के काम गर्नुभयो भनिदिनुस् न ?मेरो मन्त्रालयमा तीनवटा क्षेत्र समेटिएको छ । संस्कृति,पर्यटन र नागरिक उड्यन ।नागरिक उड्यन तर्फ,त्रिभुवन अन्तर्राष्ट्रिय विमानस्थल हामीले २१ घण्टा सञ्चालन गर्ने भनेका थियौं,२२ घण्टा सञ्चालनमा आयो । त्यसअनुसार एक वर्षमा ७२ लाख प्यासेन्जर पुगेका छन् । एयर ट्राफिक म्यानेज्मेन्ट लगायतका अन्य काम पनि भएका छन् । रात्रीसेवा सुरु ग-यौं। विदेशी र नेपाली यात्रुहरुमा भएको विभेदलाई समाप्त पा-यौं।गौतमबुद्ध अन्तर्राष्ट्रिय विमानस्थलको ६२ प्रतिशत काम सम्पन्न ग-यौं। सेप्टेम्बरमा त्यसलाई सञ्चालनमा ल्याउने भनेका छौँ । पोखरा अन्तर्राष्ट्रिय विमानस्थल निर्माणकार्य सात महिना अघिनै सम्पन्न हुने गरी काम गरिरहेका छौँ ।देशका ठुला विमानस्थल भद्रपुर,विराटनगर,नेपालगञ्ज,भैरहवा,धनगढी,जनकपुरको स्तरोन्नति गरेर धेरैजसो रात्रि सेवामा ल्याईसकेका छौँ । अन्यत्र पनि रनवे बढाउने लगायतका काम भएका छन् । यतिमात्र काम हेर्दा पनि हामीले बनाएको योजनाभन्दा धेरै राम्रो काम गरेका छौँ । ३१ ठाउँमा हवाई सेवा सञ्चालन गर्न सफल भएका छौँ। २६ वर्षदेखि बन्द राजविराज विमानस्थल होस् कि सुर्खेत,दाङ,भोजपुरलगायतका विमानस्थल सञ्चालनमा ल्यायौं ।मुलुकका सबै विमानस्थल संचालनमा ल्याउन सक्ने स्थिति छैन । तर,पहिला ९।१० एरपोर्ट संचालनमा आएका थिए भने अहिले ३१ विमानस्थल संचालनमा ल्यायौँ । यसो हेर्दा केही काम भएको छैन भन्ने लाग्छ तर धेरै भएको छ । हो,हामीले जति गर्नुपर्ने त्यो गर्न सकिरहेका छैनौँ । त्यसका लागि हामीलाई जहाजको समस्या छ । अरु स्रोतसाधनको पनि समस्या छ । तर,अहिले जे श्रोत साधन छ त्यसका आधारमा राम्रो गरेका छौँ ।यो पनिसरकारको एक वर्ष :  यस्ता छन् अर्थतन्त्रका सात सूचक, कहाँ चुके अर्थमन्त्री ? संस्कृति अन्तर्गत,राजधानीमा विश्व सम्पदा सुचिमा सुचिकृत भएका सम्पदाहरु धेरै भएको देश नेपाल हो । भूकम्प पछाडि काम रोकिएका थिए । ती सबै सम्पदाहरुलाई सञ्चालनमा ल्यायौँ । त्यो बसन्तपुर दरवार स्क्वाएर होस् कि भक्तपुरको चागुनारायण वा पाटनको कृष्ण मन्दिर वा पशुपति,स्वयम्भु,बौद्धनाथ सबै सञ्चालनमा ल्यायौँ । अरु पुन: निर्माणको काम पनि तीब्र ढंगले अगाडि बढायौँ । जसले गर्दा ट्राभल वेबसाइट कम्पनी ‘लोन्ली प्लानेट’ले २०१९ मा घुम्नैपर्ने संसारका दश ठाउँमध्ये नेपाल र काठमाडौँ उपत्यका पाँचौ नम्बरमा राख्यो । प्रज्ञाभवनको पुन:निर्माण,धरहरा निर्माणको सुरुवात भयो । रानीपोखरी अल्झिरहेको थियो,त्यो पुन:निर्माण प्राधिकरणलाई जिम्मा दियौँ । अब रानीपोखरीको काम अगाडि बढ्छ ।पर्यटनको नयाँ ऐन अगाडि बढेको छ । टुरिज्म एकेडेमी युनिभर्सिटी ऐन अहिले क्याविनेटमा छ । केही समयमा संसदमा जानेगरी तयारी गरेका छौँ । र, समग्रमा भन्दा हाम्रो मन्त्रालयले आफ्ना कामहरु प्रभावकारी बनाउन समय समयमा समीक्षा गर्ने, विज्ञहरुबाट सुझावहरु लिने साथै विगतका कामहरुको पनि समीक्षा गर्ने गरेका छौँ । यहिअनुसार पाँचवर्षे रणनीतिक योजना बनायौँ, त्यसले पनि हामीलाई ठीक ढंगले 'ड्राइभ' गरेको छ ।पर्यटन अन्तर्गत,पर्यटक संख्या अत्याधिक वृद्धि भएको छ । कतिपय मान्छेहरु समयको कारण पर्यटक वृद्धि भयो पनि भन्ने गर्छन् । तर,सबै मौसम नेपालमा ठीक छ,एकपटक अनुभव गर्नै पर्ने ठाउँ नेपाल हो जस्ता अवधारणा अगाडि सारेर प्रचार प्रसार ग-यौ ।  काठमाडौँ,  पोखरा,  लुम्बिनी,जनकपुर तथा चितवन,रारा र बर्दिया राष्ट्रिय निकुन्जहरुमा विविधीकरण ग-यौं । जसले गर्दा पर्यटक अत्याधिक मात्रामा बढे ।सन् २०२० मा २० लाख पर्यटक भित्र्याउनेभन्दा मान्छेहरु खिस्सी गरेर हाँस्थे । अहिलेकै दरमा बढ्दा सन् २०१९ मा १५ लाख पर्यटक पुग्छ । सन् २०२० मा भैरहवा एरपोर्ट संचालनमा आइसकेको हुन्छ,त्यसले डेढ दुई लाख पर्यटक आकर्षित गर्छ । तर,हामी त्योभन्दा अगाडि जानुपर्छ ।नेपाल वायु सेवा निगमलाई प्रभावकारी बनाउने गरी काम अगाडि बढायौँ । जसले विदेशी प्यासेन्जरमा नेपाल एरलायन्स नम्बर वान भएको छ । यो बीचमा केही कमिकमजोरीमाथि प्रश्नहरु उठेका छन् । गलत देखिए त्यसको आफ्नै प्रक्रियाबाट छिनोफानो हुनेछन् । तर,विदेशी पर्यटकले पनि कतार लगायतका अन्य एरलायन्सभन्दा नेपाल एरलायन्स रोज्ने वातावरण तयार भएको छ ।‘भ्रमण वर्ष २०२०’अभियान देश भित्र र बाहिर प्रभावकारी ढंगले संचालन गरेका छौँ। पर्यटनका ‘सय गन्तव्यहरु’को निर्माण प्रभावकारी ढंगले अगाडि बढेको छ । छोटोसमयमा ‘सय गन्तव्य’पपुलर भएको छ । प्रदेश लगायत अन्य निकायहरुसँगको समन्वयमा अन्य गन्तब्य पहिल्याउने काम अगाडि बढेको छ ।त्यस्तै,पर्यटनको नयाँ ऐन अगाडि बढेको छ । टुरिज्म एकेडेमी युनिभर्सिटी ऐन अहिले क्याविनेटमा छ । केही समयमा संसदमा जानेगरी तयारी गरेका छौँ । र,समग्रमा भन्दा हाम्रो मन्त्रालयले आफ्ना कामहरु प्रभावकारी बनाउन समय समयमा समीक्षा गर्ने,विज्ञहरुबाट सुझावहरु लिने साथै विगतका कामहरुको पनि समीक्षा गर्ने गरेका छौँ । यहिअनुसार पाँचवर्षे रणनीतिक योजना बनायौँ,त्यसले पनि हामीलाई ठीक ढंगले 'ड्राइभ'गरेको छ ।गत असारको अन्तिम साता तपाईले प्रधानमन्त्रीलाई जुन कार्ययोजनाहरु बुझाउनुभयो तर त्यसअनुसार काम अगाडि बढ्न त सकेन नि, किन ?निजगढ अन्तर्राष्ट्रिय विमानस्थलको निर्माण कार्यमा हामी अलि गाडि जान्छौँ  कि भन्ने लागेको थियो । तर,हामी अर्को बाटो हिँड्नु प-यो । किनभने त्यहाँ धेरै अवरोधहरु आए । ती अवरोधहरु ठीक थिएनन् । तर,निजगढ अन्तर्राष्ट्रिय विमानस्थल भोली ‘जि टू जि’मा गएर भएपनि अथवा सबै कुराको सुनिश्चितता गर्ने गरी अगाडि बढाउने तयारी गरेका छौँ ।अर्को,काठमाडौँ नजिक काभ्रेमा आन्तरिक विमानस्थल बनाउने भन्ने हो । त्यसमा संसदको समिति लगायतबाट अनेक कुराहरुका कारण केही ढिला भएको छ । तैपनि त्यो रोकिएको छैन,प्रक्रियामै छ । यीबाहेक हामीले जति 'टार्गेट'गरेका थियौं,त्योभन्दा धेरै नै गरेका छौँ।यो पनिचुनौती र सम्भावनाको चाङबीच खडा ओली सरकार निजगढ अन्तर्राष्ट्रिय विमानस्थल निर्माण जिम्मा कतारलाई दिने भन्ने कुरा पनि आएको छ । के प्रक्रिया अगाढि बढेको हो ?अहिले ‘जि टु जि’का लागि विभिन्न देशहरुसँग हाम्रो छलफल चलिरहेको छ । यसमा धेरै देश इच्छुक छन् । हामी त्यसको घनिभुत गृहकार्यमा छौँ। त्यसको छिटै परिणाम आउँछ । यसमा हामी सुस्ताएर बसेका छैनौँ । तर,निजगढ अन्तर्राष्ट्रिय विमानस्थल हाम्रो ‘हव’हो । हाम्रो गौरव पनि हो । त्यो विमानस्थल हामीले निर्माण गर्नैपर्छ । त्यसका लागि सबै कामहरु गरेका छौँ। विमानस्थल त्यहाँ बनाउनका लागि उपयुक्त ठाउँ हो भनेर २० वर्ष अघिदेखि भनिएको हो । त्यसकारण त्यसलाई सार्ने भन्ने कुरा उपयुक्त हुँदैन । वातावरणलाई कम भन्दा कम क्षति पुग्नेगरी त्यहाँ विमानस्थल बनाउँछौँ हामी । त्यसका लागि सघाउन म सबैसँग आग्रह पनि गर्न चाहन्छु ।तर, विमानस्थल बनाउँ रुख कटान गर्ने विषयमा वन मन्त्रालयसँग अझै कुरा मिलेको छैन, वातावरणको क्षेत्रमा काम गर्नेहरुले पनि बिरोध गरिरहेका छन् । यो समस्यालाई कसरी सुल्झाउनुहुन्छ ?अन्तरमन्त्रालय विवाद छैन । तर,जुन ढंगले विमानस्थल निर्माणका सन्दर्भमा अफ्ठ्याराहरु देखापरे त्यसलाई कसरी समाधान गर्ने भन्ने छलफलमा छौँ हामी । योबीचमा जति पनि टिका टिप्पणीहरु भएका छन्,ती विमानस्थल बन्न नदिने कोणबाट भएका छन्,जुन दुर्भाग्यपूर्ण हो।ठ्याक्क भनिदिनुस् न, अब कहिलेबाट निजगढ अन्तर्राष्ट्रिय विमानस्थल निर्माण कार्य अगाडि बढ्छ ? कुन बाटोबाट जाने भन्नेमा हामी गृहकार्य गरिरहेका छौँ । भोली दुई मुलुकले संयुक्त रुपमा काम गर्ने मोडलबाट पनि जान सक्छौँ । ‘जि टु जि’भनिरहे पनि त्यो ‘बुट’मोडल नै हो । हामीसँग त्यसको सबै लगानी गर्न सक्ने क्षमता अहिले छैन । हामीले वैदेशिक लगानी नै भित्राउनु पर्दछ । हामीले मात्रै बनाउँछौँ भन्न  थाल्यौँ भने बर्षौ लाग्छ । त्यसकारण ढिला नहुने गरि काम गर्छौं ।अन्तर्राष्ट्रिय जगतमा नेपालको छबि नबिग्रियोस् भन्नेबारे भयङ्कर संवेदनशिल भएर नै २००४ सालदेखि भएको 'फेक रेस्क्यु' धन्दा हामीले पुर्णरुपमा रोक्यौँ । अहिले ९९ प्रतिशत ‘अन्डर कन्ट्रोल’मा छ ।विभिन्न अध्ययन समितिका प्रतिवेदन लगायत अन्य कागजातहरु कतारलाई बुझाउनु भएको भन्ने कुरा बाहिर आएको आएको छ नि ?अध्ययन प्रतिवेदनले मात्रै त हुँदैन नि । विभिन्न देशहरुसँग छलफल चलिरहेको छ । एउटा विश्वासिलो,भरपर्दो देशसँग ‘जि टु जि’गरेर भोली ‘बुट’मोडेलमा बनाउँ दिन्छौँ ।अर्को प्रशंग, तारागाउँ रिजेन्सी होटलको शेयर विवादबारे कस्तो प्रक्रिया अगाडि बढेको छ ?तारागाउँ रिजेन्सी होटलबारे अहिले हामी छानबिन गरिरहेका छौँ । सरकारको शेयर कति हो भन्ने अहिले गरेको निर्णय होईन । पहिलाको निर्णय हो । आवश्यक प-यो भने एउटा छानबिन समिति बनाउँछौँ हामी । संसदका समितिहरुले पनि हेरिरहेको छ । नेपालको सम्पत्ति,नेपाल राष्ट्रलाई हानी नोक्सान हुने विगतमा जति पनि निर्णयहरु भएका छन्,तिनलाई सच्चाईन्छ । र,त्यतिबेला गलत गर्नेहरु दण्डित हुन्छन् ।सन् २०२० लाई नेपाल भ्रमण वर्ष मनाउने तयारी भइरहेको छ तर अझै पनि पर्यटन व्यवसायमा ‘फेक रेस्क्यु’का शृखला रोकिएका छैनन् । यस्ता गैरकानुनी काम जारी रहँदा २० लाख पर्यटक भित्र्याउने राष्ट्रिय लक्ष्यमा असर पर्ला । अन्तर्राष्ट्रिय जगतमा नेपालको छबि बिगार्ने 'फेक रेस्क्यु' धन्दा रोक्नेबारे के सोच्नु भएको छ ?अन्तर्राष्ट्रिय जगतमा नेपालको छबि नबिग्रियोस् भन्नेबारे भयङ्कर संवेदनशिल भएर नै २००४ सालदेखि भएको 'फेक रेस्क्यु'धन्दा हामीले पुर्णरुपमा रोक्यौँ । अहिले ९९ प्रतिशत ‘अन्डर कन्ट्रोल’मा छ । पर्यटन व्यवसायमा रहेका ठगी धन्दा रोक्न खोज्दा ममाथि भयकंर प्रहार भयो । तर,आज रोकिएको छ । त्यतिबेला जजसले गलत धन्दा गरे,तिनीहरुलाई कारवाही गर्ने पहिलो रिपोर्ट अनुसन्धानमा गएको छ । गहिरो अनुसन्धानपछि गल्ती गर्नेहरु कारवाहीमा पर्छन् । नेपालको ‘टुरिजम इन्ड्रस्टी’को ‘इमेज’राम्रो बनेर जानेछ । तर, ‘टुरिजम इन्ड्रस्टी’मा राम्रो काम गरेका कोही पनि डराउनु पर्ने छैन । अब नेपाल त्यस हिसावबाट पूर्ण सुरक्षित छ । पूर्ण सुशासन कायम भएको छ ।  हामीले गरेको सफलतामध्ये ठुलो सफलता यो पनि हो ।सबै राम्रा काम गरे मात्रै भन्नुहुन्छ तर मन्त्रीहरुमध्ये तपाईं सबैभन्दा धेरै विवादमा तानिनु भयो । तपाईंको भनाई र गराईमा कहाँ के मिलेन ?काम नगरिकन बसेको भए विवादमा परिदैँनथ्यो होला,एउटा । अर्को,हाम्रोमा काम गर्नेलाई रोक्ने,छेक्ने पद्धती छ । सक्रियतापुर्वक नियम कानुनमा रहेर काम गर्दा कतिपय स्वार्थ समुहको स्वार्थ पूरा भएको हुँदैन । उनीहरु बारम्बार मन्त्रालय र ममाथि हमला गरिरहन्छन् । त्यो भनेको मैले र मेरो मन्त्रालयले गरेका कामहरु रोक्न छेक्नका लागि हो । कतिपय राजनीतिक कुरा पनि कुरा छ । अरुलाई के लाग्छ भने यहाँ त धेरै राम्रो कामहरु भए ।  म मेहनतपुर्वक काम गर्छु । मैले गरेका कामलाई हैन भन्ने बनाउन चाहनेको नकारात्मक सोचाईले पनि काम गरेको छ ।जहाज खरिदका प्रक्रियामा कमजोरी छ । त्यसमा अनुसन्धान भैरहेको छ । दोषीलाई कारवाहि हुन्छ । म फेरि पनि भन्न चाहन्छु, त्यसमा मेरो संलग्नता हैन । आफ्नै प्रक्रियाले दुई किस्ता रकम गएको छ । त्यो जाने प्रक्रिया गलत हो भनेर कसैले कतै भन्छ भने त्यसको जवाफदेहिता म लिन्छु । अब कामनै नगरि बस्ने हो भने त केही पनि हुँदैन । सबै प्रक्रिया पुरा भएर, अर्डर भैसकेको जहाज नेपालमा अवतरण गराउनु मेरो गल्ती हो भने, त्यो मेरो गल्ती हो ।सक्रियतापुर्वक जति काम भए र त्यसबाट जुन परिणाम निस्केका छन्,त्यसले मलाई विवादमा तान्न खोजेका हुन् । जस्तो वाइडबडी खरिद प्रकरण,त्यसमा के म संलग्न छु त ?त्यो पहिलाकै प्रक्रिया होईन र ?सबै कुरा पहिला नै सकिएको छ । म आईसकेपछि जहाज आएको छ । आफ्नो प्रक्रियाबाट पैसा गएको छ । र पनि,मलाई विवादमा तान्ने र सकेसम्म काम अगाडि बढाउन नदिने खेल भए । जो आफ्नो स्वार्थ पुरा गरेर रमाईरहेका थिए,उनीहरुको स्वार्थ पूरा नहुने देखेर मेरो पछि हात धोएर लागेका हुन् । मलाई यसमा चिन्ता छैन । हाम्रो देशमा काम गर्नेलाई धेरै अवरोधहरु आउँछन् । ती अवरोध छिचल्दै अगाडि बढ्नु पर्छ । मैले विवादास्पद काम गरेको होईन । मलाई विवादमा तानेर अल्झाउन खोजेका मात्र हुन् ।रवीन्द्र अधिकारीको यस अघिसम्मको स्वच्छ छवि ‘वाइडवडी प्रकरण’ले एकाएक धमिलाइ दियो भनेर टिका–टिप्पणी पनि भैरहेको छ नि ? खास के कमजोरी हो खरिद प्रक्रियामा ?यसबारेमा वास्तविकता बुझ्नु आवश्यक छ । मलाई लाग्छ,सबैले धेरै कुरा बुझिसक्नु भएको छ । खाली मलाई जोड्न मात्र खोजिएको हो । २०७१।०७२।०७३ र ०७४ मा नै निर्णय भएका छन् । बैना गएको छ । पहिलो किस्ता गएको छ । जहाज बनाउने अर्डर गएको छ । समयमा भुक्तानी गरेर लिएन भने ४० लाख पेनाल्टी तिर्नुपर्ने,सबै व्यवस्था छन् नि त । यति भैसकेपछि जहाज स्वाभाविक प्रक्रियाले आयो । त्यसमा मलाई जोड्नु कुनै कारण छैन ।जहाज खरिदका प्रक्रियामा कमजोरी छ । त्यसमा अनुसन्धान भैरहेको छ । दोषीलाई कारवाहि हुन्छ । म फेरि पनि भन्न चाहन्छु,त्यसमा मेरो संलग्नता हैन । आफ्नै प्रक्रियाले दुई किस्ता रकम गएको छ । त्यो जाने प्रक्रिया गलत हो भनेर कसैले कतै भन्छ भने त्यसको जवाफदेहिता म लिन्छु । अब कामनै नगरि बस्ने हो भने त केही पनि हुँदैन । सबै प्रक्रिया पुरा भएर,अर्डर भैसकेको जहाज नेपालमा अवतरण गराउनु मेरो गल्ती हो भने,त्यो मेरो गल्ती हो । जहाज आएको छ । कमजोरी भएका छन् भने खोजेर कारवाही गर्नुपर्छ ।वाइडबडी  प्रकरणमा सरकारले छुट्टै बनाएको न्यायिक छानबिन समितिको काम कहाँ पुग्यो ?त्यसले आफ्नो प्रक्रिया अगाडि बढाएको छ । अख्तियारले पनि छानबिन गरिरहेको छ । छन् नि निकायहरु । खाली आक्रमण गर्न खोजिएको हो,त्यसको केही अर्थ छैन ।यो प्रकरणमा तपाईंले नैतिक जिम्मेवारी लिनुपर्ने सार्वजनिक लेखा समितिको ठहर छ । तपाईं नैतिक जिम्मेवारी लिन तयार हुनुहुन्छ ?म नैतिक जिम्मेवारीबाट भाग्ने कि मैले सामना गर्ने ?मैले सामना गर्ने हो । म भागेर समाधान त हुँदैन । मैले पत्रकार सम्मेलन गरेर पनि भने । म आइसकेपछि भएका प्रत्येक कामको पूर्ण जवाफदेहिता र जिम्मेवारी लिन्छु ।  केही माफिया लगायतका अन्य केही मान्छेहरु मिलेर पाँच,छ महिनाभन्दा बढि मन्त्री टिक्न नदिने मन्त्रालय हो यो । यस्तै तरिकाबाट रवीन्द्र अधिकारीलाई हटाउन पाए फेरि पुरानै 'राज'सुरु गर्नपाईन्छ भन्नेहरु पनि छन् होला । मैले यति ठुलो जिम्मेवारीबाट भाग्नु भनेको राम्रो कुरा होईन । त्यसहिसाबबाट मेरा प्रत्येक कामहरुप्रति पूर्णरुपमा जिम्मेवार छु ।तपाईंले अझै स्पष्ट जवाफ दिनुभएन । मन्त्री भएपछि तपाईंको छविमा दाग लाग्यो भन्ने टीका टिप्पणी भैरहेका छन् नि ?अन्यौलताको अवस्थामा जहाज आएको छ । पहिला नै सबै प्रक्रिया भैसकेका छन् । मैले रोक्न मिल्दैनथ्यो । मैले रोक्दा १० अर्ब डुव्थ्यो । त्यसबाहेक प्रत्येक दिन क्षतिपुर्ति तिर्नुपर्दथ्यो । यो कुरा राम्ररी बुझ्नु प-यो,खाली दाग लाग्यो भनेर भएन । राम्रो काम गरिरहँदा मलाइ ‘ह्यारेस’बनाउनका लागि मात्रै गरिएका 'प्रपोगान्डा'हुन् । मैले गरेका काम र मैले गरेका निर्णयहरु जहाँ जुनसुकै बेला पनि पूर्ण जवाफदेहिताका साथ उत्तरदायी भएर नैतिकरुपमा आफ्नो जिम्मेवारी लिएर सामना गर्न तयार छु ।एकवर्षे कार्यकालमा नै तपाईंमाथि धेरै प्रश्न उठे । आउँदा दिनमा तपाईंका काम कारवाही झन् चुनौतिपूर्ण हुन्छन होला है ?प्रत्येक दिन चुनौति छ । धेरै अवरोधहरु आउँछन्,यसलाई बचाएर लैजानु पर्नेछ । र,काम गर्नुपर्ने छ । हाम्रो ‘एभिएसन सेक्टर’र यो मन्त्रालयलाई धेरै अगाडि लैजानु पर्नेछ । किन २५।३० वर्ष अगाडि हुनुपर्ने कामहरु भएनन् ?हामीले सोच्नु पर्दैन ?हामीलाई कस्ले रोकेको छ ?कस्ले छेकेको छ ?आज साँच्चिकै राम्रोसँग सबैलाई यो मन्त्रालयमा भएको कामहरुको मूल्यांकन गर्न आग्रह गर्छु । भैरहवा विमानस्थल रोक्ने र छेक्ने अझै छ । पोखरा विमानस्थल रोक्ने र छेक्ने अझै छ । नेपाल एरलायन्सलाई राम्रो हु्न नदिन रोक्ने र छेक्ने अझै छ । यी सबै गलत प्रवृतिहरु पराजित गर्दै आगामी दिनमा अगाडि जानु पर्नेछ । त्यसकारण आउने दिन अझ चुनौतिपुर्ण छन् । ती मेरा लागि आफ्ना परीक्षाका दिनहरु पनि हुन् । तर,सबै चुनौतिको सामना गर्दै हामी अगाडि बढ्छौँ,सरकार अगाडि बढ्छ ।