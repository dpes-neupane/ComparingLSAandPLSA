काठमाडौं । प्रधानमन्त्रीको सिफारिसमा राष्ट्रपतिले संसद भंग गरेपछि नेपालको राजनीतिमा एकाएक उथलपुथल आएको छ । सत्तारुढ पार्टी विभाजित भएको छ । राष्ट्रिय–अन्तर्राष्ट्रिय चासो नेपालमाथि बढेको छ । दलहरु आन्दोलनमा होमिएका छन् । संसद पुर्नस्थापनाको मागसहित सर्वोच्च अदालतमा रिट परेको छ । दलहरुको आन्दोलनकोे औचित्य, संसद पुनर्स्थापनाको सम्भावना र यहीबेला चिनियाँ नेतृत्वको नेपाल भ्रमणका बारेमा नेकपा (प्रचण्ड माधव) पक्षका प्रभावशाली नेता सुरेन्द्र पाण्डेसँग रातोपाटीले प्रश्न गरेको छ । प्रस्तुत छ पाण्डेसँगको प्रश्नोत्तर :नेकपाभित्रको विवादले संसद नै विघटन भयो । अहिले तपाईहरु जसरी पनि संसद पुनर्स्थापना गर्नुपर्छ भन्दै आन्दोलनमा हुनुहुन्छ । संसद पुनर्स्थापना हुने आधार के–के देख्नुहुन्छ ?संविधानमा संसद विघटन गर्ने कुनै व्यवस्था नै छैन । त्यसैले संसद पुनर्स्थापना नगरी सुखै छैन । हैन, कसैको अनुहार हेरेर निर्णय हुने हो भने त अर्कै कुरा हो । त्यसकारण देशलाई सही मार्गमा फर्काउने एउटै मात्रै उपाय भनेको संसदको पुनर्स्थापना नै हो भनेर हामीले भनेका छौँ । संसद पुर्नस्थापना हुनेबित्तिकै राष्ट्रिय राजनीतिमा जहाँ–जहाँ अप्ठ्यारो परेको छ, त्यहाँबाट फर्केर सहज स्थितिमा आउनेछ भन्ने हामीलाई आशा छ । अदालतले पनि संविधानको व्यवस्था, त्यसको प्रावधान र स्प्रिटअनुसार निर्णय गर्छ भन्नेमा हामी विश्वस्त छौँ ।विगतमा संसद नभएको कारणले गर्दा, खासगरी शेरबहादुर देउवाले संसद विघटन गरेपछि, मुुलुकमा अस्थिरता भएर राजाको हातमा शासनसत्ता पुग्यो । त्यो कुरालाई ध्यानमा राखेर संसद भन्ने कुरा नभइ नहुने रहेछ र त्यसले मात्रै जनताको सार्वभौम सत्ताको अधिकारलाई सुरक्षित गर्न सक्ने रहेछ भन्ने बुझेर यो पटकको संविधानमा हामीले विघटन गर्ने या संसद खाली हुने परिकल्पना नै गरेनौँ र त्यो व्यवस्था राखेनौँ । संविधानको स्प्रिट र संविधानका अक्षर-अक्षरले संसद विघटनको कुरालाई मान्दै मान्दैन । यो कुरालाई ध्यानामा राखेर सर्वोच्च अदालतले सही निर्णय गर्छ भन्ने हामीलाई विश्वास छ ।तपाईंहरुले संसद विघटनका विरुद्ध आन्दोलन थालिसक्नुुभएको छ भने अर्कोतिर सर्वोच्च अदालतमा रिट पनि परेको छ । अदालतमा विचाराधिन रहेको विषयमा प्रभाव पर्नेगरी बोल्न उचित हुँदैन भनेर कतिपयले भनिरहेको अवस्था पनि छ । योसँगै अहिलेको सरकारले अदालतलाई पनि प्रभाव नपार्ला र आफूअनुकुलको निर्णय नहोला भनेर कसरी विश्वास गर्ने ?हाम्रो मान्यता हो – अदालत स्वतन्त्र र निश्पक्ष हुनुपर्छ । हामीले संविधानमा पनि पटकपटक लेखेको र जोड दिएको विषय यही हो । त्यसैले अदालतमा राजनीतिको वा सरकारको छाया हुँदैन ।संविधान निर्माणका बखतमा अदालतका न्यायाधीशहरुको सन्र्दभमा संसदको छुुट्टै समितिले सुनुवाइ गर्नुपर्छ, उनीहरुलाई जाँच गर्नुपर्छ भनेर प्रश्न उठेको थियो । तर, त्यसो गर्दा न्यायाधीशहरुले उच्च मनोवल भएर स्वतन्त्र निर्णय गर्न सक्दैनन्, दल र सरकारको छाया हुन्छ भनेर त्यो व्यवस्था नराखेका हौँ । त्यसकारण यो मुद्दामा त्यहाँ बस्ने सदस्यहरुले स्वविवेकको प्रयोग गरे भने सरकारको छाया पर्छ भन्ने मलाई लाग्दैन । अर्कोतर्फ संसद रहँदा कसैले महाअभियोग लगाएर निकाल्छ कि भन्ने हिजो त्रास थियो, अहिले त त्यो अवस्था पनि छैन । त्यसकारण अदालत सरकारको छायामा पर्नुुपर्ने कारण म अवस्था देख्दिनँ र अदालतले आफ्नो क्षमता प्रदर्शन गर्न सफल हुन्छ भन्ने लाग्छ ।राजनीतिक दलहरु ताजा जनादेश लिन जान कहिल्यै डराउदैनन् । हाम्रो पार्टी पनि डराएको छैन, डराउदैन । हामी यसपछि फेरि जंगल पस्छौ भन्ने पनि होइन । हामी निर्वाचनमै जाँदैछौ । सूर्य चिन्ह पनि हाम्रै हुनेछ । निर्वाचन आयोगमा हामीले दावी पनि गरेका छौ ।यदि अदालतले तपाईंहरुले आशा गरेअनुसार न्याय दिएन वा पाउनुभएन भने त्यसपछिको अवस्थाको कसरी आँकलन गर्नुभएको छ ?मैले अघि नै भने नि अदालतप्रतिको विश्वास छँदैछ । तर, कतै कुनै किसिमको राजनीतिक हस्तक्षेप र दबाबबाट अदालतले स्वतन्त्र निर्णय गर्न सकेन भने या चुक्यो भने लोकतन्त्र नै जोखिममा पर्छ । त्यसो हुनाले हामीले सडकबाट सबै पक्षलाई खबरदारी गर्न जरुरी छ । विगतमा शेरबहादुर देउवाले संसद विघटन गरेको मौकामा त्यसबेलाका राजाले हामी जनतामा निहित कार्यकारी अधिकारलाई प्रयोग गरेर आफ्नो ढंगले मन्त्रिपरिषद बनाउने काम गरे र निरंकुशताको अभ्यास चलाए । त्यो चिजलाई के ले परास्त गर्यो ? जनताको आन्दोलनले । एउटा भनाइ नै छ जनता सबै कुराको निर्माता हुन् । इतिहासका निर्माता हुन् र जनताले नै इतिहासका यस्ता गलत कुराहरुलाई सुधार गर्न सक्छन् । कतिले त क्रान्ति नै संविधान हो पनि भनेका छन् । यदि कुनै कर्नर या ठाउँबाट यसमा तलमाथि भयो भने यसलाई करेक्सन गर्ने ठाउँ पनि छ है भनेर जनताले यो कुरा नजिकबाट हेरिरहेका छन् । गलत कुरा भयो भने जनताले साथ दिने छैन । जनताले आफ्ना अधिकारहरु सुनिश्चित गर्नका लागि सडकमा या आन्दोलनको आधिबेहरी सिर्जना गरेर निश्कर्षमा पुगि छाड्छन् । त्यो बलबाट निरंकुशता या प्रतिगमनजस्ता प्रवृति परास्त हुने छन् भन्ने उद्घोष गर्न हामीले सडकबाट खवरदारी गरेका हौँ । यसको अर्थ हामीले अदालतले अर्को निर्णय गर्छ भन्ने भएर होइन ।तर संसद विघटनपछि प्रधानमन्त्री केपी ओलीका अभिव्यक्तिमा संसद पुर्नस्थापना हुँदैन भन्ने सुनिन्छ । यो मैले गर्नुुपर्ने बाध्यता थियो अब ताजा जनादेश लिन जनतामा जानु नै ठिक हो भनेर उहाँले भनिरहनुभएको छ । के तपाईंहरु ताजा जनादेश लिन जान डराउनुभएको त होइन ?राजनीतिक दलहरु ताजा जनादेश लिन जान कहिल्यै डराउदैनन् । हाम्रो पार्टी पनि डराएको छैन, डराउदैन । हामी यसपछि फेरि जंगल पस्छौ भन्ने पनि होइन । हामी निर्वाचनमै जाँदैछौ । सूर्य चिन्ह पनि हाम्रै हुनेछ । निर्वाचन आयोगमा हामीले दावी पनि गरेका छौ ।दावी त गर्नुभयो, ओली पक्षले पनि गरेको छ । तर अयोगले फैसला सुनाइसकेको पनि त छैन ?ठिक छ, निर्वाचन आयोगले त्यसको पनि निश्पक्ष फैसला गर्ला । तर, के चुनाव गर्नुहुन्छ ओलीजीले ? यदि त्यस्तो भएन र परिस्थिति चुनाव पनि नगर्ने र संसद पनि नरहने भएर देश नयाँ संकटको दिशातिर गयो भने के हुन्छ ? यी सबै कुरालाई ख्यालमा राखेर नै हामी अघि बढेका हौँ । हामी चुनावबाट कुनैपनि हालतमा भाग्दैनौँ । हाम्रो भाग्ने ठाउपनि छैन । तर,त्यसभन्दा अगाडि देश अध्यारो सुरुङभित्र नछिरोस्, २०५९÷६० पछि देखा परेको संकटतर्फ देश नजाओस् भन्नका लागि जनताका बीचमा गइरहेका छौँ । खबरदारी गरिरहेका छौँ ।उहाँले एउटा कागज गर्नुभएको रहेछ पार्टी एकता गर्दा । त्यो कागजमा सरकार आधाआधा चलाउने भन्ने रहेछ । त्यो कुरा गोप्य रखिएको थियो । त्यसबारे तत्कालीन एमालेमा त छलफल नै भएन, माओवादी केन्द्रमा के भयो म जान्दिनँ । जब आधाआधीको समय नजिकिन थाल्यो त्यसपछि उहाँ चिन्तित हुन थाल्नुभयो अब छोड्नुपपर्छ कि भन्ने लाग्यो । त्यसपछि उहाँ निहुँ खोज्न थाल्नुभयो र झगडा गर्न लाग्नुभयो । त्यसकारणले यो परिस्थिति सिर्जना भएको हो ।तपाईंहरुले प्रधानमन्त्रीका हातखुट्टा बाँधेर हिड्न लगाएपछि यो कदम चाल्न बाध्य भएँ भनेर प्रधानमन्त्री ओलीले भन्दै आउनुभएको छ त ।हामीले त्यस्तो केही पनि गरेका थिएनौँ । फर्केर हेर्नुस् जव २०७४ साल फागुन ३ गते उहाँको अध्यक्षतामा सरकार बन्यो । त्यो सरकार बनिसकेपछि जेठमा बजेट ल्याउनुभयो । त्यसबेला कहीँ नेतृत्व तहमा छलफल पनि भएन, गरिएन । बरु बजेटका बारेमा उहाँसँगै निकट भएका र हामी समेतले आलोचना गर्यौँ । अर्थमन्त्रीले त्यसबारेमा कुनै छलफल गरेनन्, नीति तथा कार्यक्रम र बजेटको कुनै साइनोसम्बन्ध पनि भएन । तर पनि हामीले त्यही बजेट पास गर्यौँ । विमतिका कुरा बाहिर ल्याएनौँ । दोस्रो बजेट ल्याउँदा पनि हामीले प्रश्न उठाएनौ । सहयोग नै गर्यौँ । प्रदेश सरकारमा पनि उहाँकै मनिस धेरै हुनुहुन्थ्यो त्यहाँपनि हामीले विरोध गरेनौँ ।त्यसो भए समस्या कहाँबाट सुरु भयो त ?उहाँले एउटा कागज गर्नुभएको रहेछ पार्टी एकता गर्दा । त्यो कागजमा सरकार आधाआधा चलाउने भन्ने रहेछ । त्यो कुरा गोप्य रखिएको थियो । त्यसबारे तत्कालीन एमालेमा त छलफल नै भएन, माओवादी केन्द्रमा के भयो म जान्दिनँ । जब आधाआधीको समय नजिकिन थाल्यो त्यसपछि उहाँ चिन्तित हुन थाल्नुभयो अब छोड्नुपपर्छ कि भन्ने लाग्यो । त्यसपछि उहाँ निहुँ खोज्न थाल्नुभयो र झगडा गर्न लाग्नुभयो । त्यसकारणले यो परिस्थिति सिर्जना भएको हो ।पार्टी एकताको गर्भमै समस्या थियो भनेर केही नेताहरुले भन्दै आएका छन्, तपाईं पनि यो कुरामा सहमत हो त ?अहिलेको घटनाले त्यस्तो देखिन्छ । पार्टीको एकता हुँदा विचार, संगठन, विधिमा व्यापक छलफल हुन्छ अनि एकता हुन्छ । त्यसबेलाको नेकपा एमालेभित्र स्थायी समितिभित्र उहाँपछिको दोस्रो झलनाथ खनाल, तेस्रो माधवकुमार नेपाल, चौथो बामदेवसँग पनि छलफल भएन । हामीसँग त हुने कुुरै भएन । उहाँले आफूलाई ‘म जबज मान्ने मान्छे’ भन्नुहुनछ तर जबज, एक्काइसौँ शताब्दीको जनवाद, जनयुद्ध ति सवैलाई महाधिवेशनमा लगेर छलफल गर्ने भनेर छोडिदिनुभयो । उहाँलाई त्यो विचारको माया पनि होइन रहेछ । उहाँले प्रधानमन्त्री र राष्ट्रपति आफ्नो हातमा आउँछ भन्नेमात्रै मनमा राखेर तत्काल एकताको कुरा गर्नुभयो । त्यो एक प्रकारले भन्ने हो भने पद र सत्ता स्वार्थको आकांक्षाबाट प्रेरित भएकाले त्यसैलाई मात्र कसरी जोगाउने भन्नेमा सिमित हुँदा एकताको स्प्रिटमा सुरुबाटै काम गर्नुभएन । एकतापछि त आन्दोलनलाई कसरी सुदृढ गर्ने, जोगाउने, सरकारलाई लोकप्रिय कसरी बनाउने, राम्रो काम कसरी गर्ने भन्नेतर्फभन्दा आफ्नै स्थिति सुरक्षित गर्नेमा ध्यान गयो जसले गर्दा यो समस्या आइलाग्यो । गर्न चाहेको भए एक नम्बरको अध्यक्ष पनि उहाँ हुनुहुन्थ्यो, प्रधानमन्त्री पनि उहाँ नै हुनुहुन्थ्यो दुवै जिम्मेवारी त उहाँकै काँधमा थियो तर गर्नुभएन ।अहिले तत्काल म त्यो सम्भावना देख्दिनँ । जब यो अदालतले संसद पुनर्स्थापना गर्छ त्यसवेला एकताको सम्भावना फेरि बढेर जान्छ । त्यसबेला ओलीजीले पार्टी विभाजित गर्नै सक्नुहुन्न । निर्वाचन आयोगले जब चुनाव चिन्हको टुंगो लगाउछ, वैधानिकता हामीतिर जान्छ त्यसपछि धेरै मानिसहरु जसलाई उहाँले तानिरहने कोशिस गर्नुभएको छ ति सबै मानिस घरमा फर्कन्छन् ।सरकारले राम्रा काम गर्दा पनि पार्टीले कहिल्यै सपोर्ट गरेन, सधैँ विरोध मात्रै गर्यो भन्ने ओलीको गुनासो बारम्बार सुनियो । के यो सत्य हो ?त्यो कुरा उहाँले आत्मसन्तुष्टि र आत्मरतिका लागि गरेको हुनसक्छ । राम्रा कामलाई सबैले राम्रै भन्छ । सबै खराबमात्रै भनेर कसैले भनेको पनि छैन । तर, जनताले गरेका अपेक्षा र हाम्रो चुनावी घोषणापत्रले भनेका कुरा अन्र्तगत कति काम भयो र नतिजा कति आयो भनेर हेर्नुपर्यो नि । प्रधानमन्त्रीले साँच्चै काम गर्नु भएको थियो भने संसदमा गएर मैले यतियति काम गरे भनेर आफैले व्याख्या गर्नु र नचाहिँदा कुुरा गर्छौँ भनेर विपक्षीसँग बहस गर्नु पर्दैन थियो । आलोचनाहरु आफै खण्डित हुन्थे । त्यो अवस्था आयो र ? त्यो नहुँदा उहाँले आफ्नो मात्रै दावी प्रस्तुत गर्नुभयो । आज चीन विकसित भएर गइरहेको छ वा अरु कतिपय देश कोरिया माथि चढिरहेको छ भन्नका लागि त्यहाँको सरकारले बोलिरहन्छ कि जनता आफैले देखेर हो हामी प्रगतिमा छौँ भनेर आफै समर्थन गरिरहेका छन् ? त्यस्तो स्थिति नेपालमा छ र अहिले ?हुन त तपाईंहरुले पार्टीमा विधि पद्दतिको कुरा अलि बढि गर्नुभएको छ । तर लडाइँ हेर्दा जनताले यिनीहरु पनि त्यही पद नपाएर त उफ्रेका हुन् नि भन्ने बुझेका छन् । यस्तो अवस्थामा जनताले तपाईंहरुले नेतृत्व गरेको नेकपाले विधि, पद्दति वा प्रणालीको विकास गर्छ भनेर कसरी विश्वास गर्ने त ?हिजोको सचिवालय, स्थायी र केन्द्रीय कमिटिमा हामी ओलीजीसँग छलफलमा थियौँ । आजपनि उहाँलाई मात्रै बिदा गरेका हौँ बाँकी सग्लो नै छ । त्यसकारण मूल पार्टी हाम्रो नै हो । र आजपनि हामी के छलफल गरिरहेका छौँ कि ओलीजीकै स्टइलबाट प्रचण्ड या माधव नेपाल हिँड्नुभयो भने फेरि पनि समस्या आउँछ । त्यसैले हामीले विधिबाट चल्छौँ भनेका छौँ । उहाँहरु (प्रचण्ड–माधव) ले पनि विधिबाट चल्ने कुरालाई आफ्नो प्रतिबद्धताका रुपमा लगातार दोहोर्याउनुभएको छ । यदि यो बाटो हामीले छाड्ने हो भने त्यसले कुनै नतिजा ल्याउँदैन । सबैभन्दा ठुलो कुरा जनताको हित र स्वार्थ हो । यो कुरा गर्न हामीले सुरुदेखि नै संस्थागत गर्नुपर्छ यदि गरिएन भने हिजोका रोग फैलिएर झाँगिन सक्छ भन्नेमा हामी सचेत छौँ ।नेताहरु आफु अप्ठ्यारोमा परेका बेला यस्ता विचार, विधि, पद्दति र नीतिका कुरा गर्ने र स्वार्थअनुकुल भएपछि बिर्सने रोग त धेरै नेताहरुमा अहिले पनि देखिएकै हो नि !हिजोकै कुरा गर्दा प्रचण्डजी र केपीजीका बीचमा यो समुह र त्यो समुहमा प्रतिस्पर्धा देखिँदा कसले बढी स्वार्थलाई बोक्यो र विधिलाई कसले बढी बोक्यो भनेर तुलना गर्दा छर्लंग हुन्छ । घटनालाई हेर्दा पनि प्रचण्डलाई आधा दिने भनेर सहमति गरेको कुरा पोहोर साल मंसिर महिनामा मै सरकार चलाउँछु तपाईं पार्टी चलाउनु भनेपछि उहाँले खुरुक्क छाडेकै हो नि । त्यही कुरामा पनि पहिला बोलेको कुरा म कार्यान्वयन गर्छु भन्न सक्नुभएन । त्यसो भएकाले दुईमध्ये मात्राको कुरा पनि गर्नुपर्छ । प्रमुख व्यक्ति नै स्वेच्छारी भइदिदा यो अवस्था आएको हो । के प्रचण्ड–माधव नेपालहरुले संसद विघटन गर्छु भनेपनि गर्न सक्नुहुन्थ्यो र ? त्यसकारण नकारात्मक अस्त्र प्रधानमन्त्रीले बढि प्रयोग गर्नुभयो । कम्युनिस्ट पार्टीका नेताहरुले जनताको कसम खाएर जनताको चाहना अनुसार काम गर्नुपर्नेमा आफ्ना स्वार्थका लागि कुर्सीका लागि गर्ने हो र ? मैले त सुनिनँ तर केही सचिवालय र सांसदहरुका छलफलमा यदि मलाई निकाल्ने हो भने म यो कुर्सी भाँचेर निक्लन्छु भन्नुभएछ । गर्नु पनि त्यही भयो । यस्तो मान्छे कम्युनिस्ट र लोकतान्त्रिक हुन्छ ?माइन्युट उहाँसँग हुँदैमा आधिकारिक हुन्छ ? हुदैन । कसैले दौडेर गएर माइन्युट चोरेर भाग्यो अनि माइन्युटमा जे लेखेपनि त्यो बैठकको निर्णय हुनसक्छ ? त्यो सम्भव नै छैन ।नेकपा दुईचिरा भैसकेको छ । तर पनि अझै केही नेताहरु नेकपा मिलाउने प्रयासमा लागेको भन्ने सुनिन्छ । तपाईं चाहिँ त्यो सम्भावना कति देख्नुहुन्छ ?अहिले तत्काल म त्यो सम्भावना देख्दिनँ । जब यो अदालतले संसद पुनर्स्थापना गर्छ त्यसवेला एकताको सम्भावना फेरि बढेर जान्छ । त्यसबेला ओलीजीले पार्टी विभाजित गर्नै सक्नुहुन्न । निर्वाचन आयोगले जब चुनाव चिन्हको टुंगो लगाउछ, वैधानिकता हामीतिर जान्छ त्यसपछि धेरै मानिसहरु जसलाई उहाँले तानिरहने कोशिस गर्नुभएको छ ति सबै मानिस घरमा फर्कन्छन् । तर तत्काल अहिलेकै अवस्थामा त्यो अवस्था देखिदैनँ । पार्टीमा हुदै नभएको विधि र विधानभन्दा बाहिर गएर ११९९ को कमिटि बनाउभएको छ । त्यो कोरम नै नपुगेको कमिटिले गरेको निर्णय आधिकारिक हुन्छ र ?उहाँले त माइन्युट पनि हामीसँगै छ । अध्यक्ष र महासचिव पनि यतै छौँ । अनि हाम्रो निर्णयलाई कसले अवैधानिक भन्नसक्छ भनेर आयोगलाई चुनौति नै दिइसक्नुभएको छ नि ?माइन्युट उहाँसँग हुँदैमा आधिकारिक हुन्छ ? हुदैन । कसैले दौडेर गएर माइन्युट चोरेर भाग्यो अनि माइन्युटमा जे लेखेपनि त्यो बैठकको निर्णय हुनसक्छ ? त्यो सम्भव नै छैन ।कुनै पनि देशको यो किसिमको भ्रमणको आवश्यक्ता म देख्दिनँ । यसले नेपालको राजनीतिलाई धमिल्याउने, प्रभावित गर्ने, छिमेकीहरुलाई समेत शंका आशंका पैदा गर्ने र त्यसको भिक्टिम हाम्रो पार्टी हुने, आन्दोलनले दुःख पाउने स्थिति हुनसक्छ । त्यसकारण यो कुरा यतिबेला उपयुक्त हो जस्तो लाग्दैन । यदि उहाँहरुले सद्भाव नै राखेको हो भने त धन्यवाद दिनुपर्छ ।भनेपछि अहिलेको अवस्थामा केपी ओलीले नेकपाको माइन्युट चोरेको भनेर बुझ्ने ?हो नि त । माइन्युट चोरर लगेर यही हो निर्णय भन्न मिल्दैन नि ।नेपालको विकसित राजनीतिक घट्नाक्रमपछि छिमेकी उत्तरी देश चीनबाट उच्चस्तरीय टोली पनि नेपाल आएको छ । कतिपयले नेकपा मिलाउने अन्तिम प्रयासस्वरुप चिनियाँ टोली नेपाल आएको भनिरहेका छन् । के नेकपा मिलाउनै चिनियाँ टोली नेपाल आएको हो ?मेरो वहाँहरुसँग भेट भएको छैन र मैले बुझ्न पनि पाएको छैन । नेताहरुसँग उहाँहरुले के कुरा गर्नुभयो त्यो पनि मलाई थाहा भइसकेको छैन ।  तर कुनैपनि देशका प्रतिनिधिहरु आएर नेपालको राजनीतिलाई, नेपालको अवस्थालाई सम्बोधन गर्ने या मिलाउने कुरा न त्यो उपयुक्त हो न सम्भावना नै हो । उहाँहरु मिलाउनुस् भनेर आउनुभएको हो भन्ने पनि लाग्दैन ।तपाईंहरुकै नेताहरुले भेटिरहनुभएको छ, अनि विदेशीहरु किन आएका हुन् भन्ने कुरामा तपाईंहरुजस्ता नेतासँग कुनै सल्लाह नै हुँदैन त ?कुनै पनि देशको यो किसिमको भ्रमणको आवश्यक्ता म देख्दिनँ । यसले नेपालको राजनीतिलाई धमिल्याउने, प्रभावित गर्ने, छिमेकीहरुलाई समेत शंका आशंका पैदा गर्ने र त्यसको भिक्टिम हाम्रो पार्टी हुने, आन्दोलनले दुःख पाउने स्थिति हुनसक्छ । त्यसकारण यो कुरा यतिबेला उपयुक्त हो जस्तो लाग्दैन । यदि उहाँहरुले सद्भाव नै राखेको हो भने त धन्यवाद दिनुपर्छ ।प्रश्न हामीलाई साथ दिने नदिने होइन, स्वयम् जनताको हातमा आएको अधिकारलाई सुरक्षा गर्ने कि नगर्ने भन्ने हो । हरेक व्यक्तिको यो प्रश्न बन्यो कि बनेन ? सधै हामी लोकतन्त्रका लागि लडिरहनुपर्ने र दुःख पाइरहनुपर्ने हो ? यो जनताको बीचमा पुग्नैपर्छ, जनतालाई सचेत गर्नुपर्दछ । जनताले पनि नेताको झगडा भएर मात्रै हो हामीलाई के मतलव भनेर बस्ने बेला होइन ।तपाईंले नेपालको संसद भंगको विषयलाई लिएर रुसको संसदमा भएको बम विष्फोटको घटनासँग तुुलना गर्नुभएको छ । के त्यस्तै हो त ?बम भनेको एउटा प्रतिकात्मक विम्ब पनि हो । त्यहाँ भौतिक रुपमा आक्रमण गरेर संसद विघटन गरियो । मानिसको समेत हत्या गरियो, घाइते भए । यहाँ हुँदै नभएको अधिकार प्रयोग गरेर संसद विघटन गरियो । त्यो दुवै ध्वस्त त भएको हो नि । तरिका भिन्न भो तर ध्वस्त गर्ने कुचेष्टा भयो । त्यसकारण यो कदम गलत हो, भविश्यले पनि बताउँदै जाला ।तपाईंहरु सडकमा जानुभएको छ र जनतालाई पनि बोलाउनुभएको छ । तर, हिजो जनताले साथ दिएर सत्तामा पुर्याउँदा आफ्नै बुद्धि विगारेर भाडभैलो मच्चाउनुहुन्छ भने किन फेरि जनताले साथ दिने ?प्रश्न हामीलाई साथ दिने नदिने होइन, स्वयम् जनताको हातमा आएको अधिकारलाई सुरक्षा गर्ने कि नगर्ने भन्ने हो । हरेक व्यक्तिको यो प्रश्न बन्यो कि बनेन ? सधै हामी लोकतन्त्रका लागि लडिरहनुपर्ने र दुःख पाइरहनुपर्ने हो ? यो जनताको बीचमा पुग्नैपर्छ, जनतालाई सचेत गर्नुपर्दछ । जनताले पनि नेताको झगडा भएर मात्रै हो हामीलाई के मतलव भनेर बस्ने बेला होइन । जब शेरबहादुर देउवाले संसद विघटन गरेको भ्याकुममा राजा फर्केर आएर म मात्रै हो अधिकार भनेका थिए । त्यो बेलामा पनि केहीले ‘यो पार्टी–पार्टी झगडा भएर त हो नि, राम्रो काम गरेको भए राजा किन आउथ्यो ?’ भनेर खुच्चिङ पनि गरेका थिए । राजाले नगरपालिकाको चनाव गराउने पनि घोषणा गरेका थिए । कैयौँ मानिसलाई नियुक्ति पनि दिएका थिए । तर ति कुराहरुलाई जनताले विस्तारै बुझ्दै गए कि यो ठीक होइन रहेछ, खुच्चिङ गर्ने बेला रहेनछ हाम्रो अधिकार पोे खोसिएको रहेछ । अन्ततः जनता जाग्दै गएर राजा फाले र हामी गणतन्त्र आउने ठाउँमा पुग्यौँ । त्यसैले अहिले खुच्चिङ गर्ने बेला होइन, गुम्न लागेको अधिकारलाई गुम्न नदिन गर्ने खबरदारी हो । त्यो खबरदारी मेरै र मेरा सन्ततिका लागि हो भनेर जनताले बुझ्नुपर्छ र आन्दोलनमा सरिक हुनुपर्छ । नत्र देश अँध्यारो सुरुङतिर प्रवेश गर्नसक्छ ।आन्दोलनबाट निकास कहिलेसम्म आउन सक्छ त ?केही समय त लाग्ला । ज्ञानेन्द्रले टेकओभर गरेको बखत पनि अब ज्ञानेन्द्रले धेरै समय नै खाने भए भन्ने लागेको थियो । तर केही वर्ष पनि टिकेनन् । २०१७ सालमा खोसेको अधिकार लिन ३० वर्ष लागेको थियो । पछिल्लो कालमा केही वर्षमात्रै लाग्यो । अब केही महिना पनि नलाग्न सक्छ ।#सुरेन्द्र पाण्डे