कवि स्नेह सायमि लामो समय व्यवस्थापन विज्ञका रूपमा विभिन्न संस्थामा कार्यरत रहनुभयो । मिडिया व्यवस्थापन, अस्पताल व्यवस्थापन, सरकारीदेखि निजी संस्थाको महत्त्वपूर्ण कार्यकारी पदमा रहेर काम गरेको अनुभव सँगालेका सायमि कोरोनाको उदयपछि विश्व व्यवस्थापनको नयाँ सिद्धान्त अपनाउनुपर्ने र त्यसको मूल अवधारणा ‘भवतु सब्ब मंगलम’ हुनुपर्नेमा विश्वास गर्छन् । विश्वको सर्वश्रेष्ठ प्राणीकै रूपमा मानिस टिकिरहने हो भने पृथ्वीका अन्य प्राणीहरुसँग सहजीवन बिताउन तयार हुनुपर्ने बताउँछन् । प्रस्तुत छ स्नेह सायमिसँग रातोपाटीले कोरोनामा केन्द्रीत रहेर गरेको कुराकानी :कोरोनाको प्रभाव बारेमा केही बताइदिनुस् न?कोरोना यस्तो शक्तिशाली सङ्क्रमण भएर आयो कि यसले धनी–गरिब, शक्तिशाली– असहाय, मानिस– जनावर भनेर नछुट्याईकनै आक्रमण गरिरहेको छ र यो विश्वव्यापी भइसकेको छ । यसको स्वभाव र गतिले मानिसहरुले आफूले बनाएको मान्यता, रणनीति, शास्त्रहरुमा, आफ्नै व्यवहारमा ठूलो परिवर्तन ल्याउनुपर्ने बनाएको छ । मानिसले मानिसको, मानिसले प्रकृतिका अरू वनस्पति र जीवजन्तु पशुपन्छीको बिनासमा निर्माण अवधारणालाई चुनौती दिएको छ । अहिलेसम्म गरि आएका, सिकाइ आएका राजनीति, व्यवस्थापन, अर्थशास्त्र र विकासका परिभाषा र तिनको आधारमा बनेका पाठ्यक्रम र शिक्षालाई समेत सोच्न बाध्य बनाएको छ ।मानिसका एकलकाँटे प्रवृत्ति, वर्गीय शोषण, शक्ति र धनको सञ्चय, नाफाका लागि सबैथोक गर्ने विश्वव्यापी मान्यता भत्काउन आदेश दिएको छ ।अहिले संसारका देशदेशमा कोरोना सङ्क्रमण  भएको सङ्ख्या गनिरहेछन् । देशको सीमा त मानिसले न बनाएको हो, कोरोना ती सबै सीमा पार गरेर आइरहेको छ । न घर सुरक्षित छ न दरबार, न पर्खालले सुरक्षित हुन्छ न गार्डले न ताल्चा सुरक्षित छ न रोबोटबाट नै सुरक्षित छ । मानिस आफैले निर्माण गरेको वस्तु र पद्धतिबाट आतङ्कित छ ।जस्तै, तपाईं कोरोनाबाट जोगिन तपाईंको परिवारको सदस्य पनि जोगिनु पर्‍यो । एक्लै त जोगिन सक्नुहुन्न । त्यसपछि तपाईंको छिमेकमा कोरोनाग्रस्त हुनुहुन्छ भने तपाईंमा पनि हुनसक्ने सम्भावना बढ्यो । त्यति मात्र होइन, तपाईंको टोलको कुकुर चराचुरुङ्गी पनि बच्नुपर्‍यो । अहिले महाकालीमा कोरोना छ, काठमाडौँ सुरक्षित छ भन्न सकिँदैन । कुनै पनि भौतिक दूरीलाई यसले पार गरेको छ । चीनबाट इटली र अरू युरोपेली मुलुक अनि अमेरिका ग्रस्त छ । यसले मानिसमार्फत् नै मानिसको क्षय गरिरहेको छ । तपाईं पूर्णरूपमा लकडाउन त बस्न सक्नै हुन्न । खाने पिउने कुराको त आयात गर्नै पर्‍यो । त्यहीँबाट तपाईंकोमा सङ्क्रमण हुन बेर लाग्दैन ।अहिले संसारका देशदेशमा कोरोना सङ्क्रमण  भएको सङ्ख्या गनिरहेछन् । देशको सीमा त मानिसले न बनाएको हो, कोरोना ती सबै सीमा पार गरेर आइरहेको छ । न घर सुरक्षित छ न दरबार, न पर्खालले सुरक्षित हुन्छ न गार्डले न ताल्चा सुरक्षित छ न रोबोटबाट नै सुरक्षित छ । मानिस आफैले निर्माण गरेको वस्तु र पद्धतिबाट आतङ्कित छ ।यस्तो सङ्क्रमण जन्मको कारक को होला?यसको कारक पनि मानिस नै हुन् । पहिलो त मानिस मानिस बीचको असहिष्णुता र प्रतिस्पर्धा हो । अर्को मानिसले गरेको वनस्पति, अन्य जीवहरुको नाश र प्रकृतिको अस्वाभाविक दोहन हो । यो पृथ्वीमा अरू पनि छन्, मानिस मात्र छैनन् । ती प्राणी पनि सँगै बाँच्नुपर्छ भन्ने नै मानिसहरुले बिर्सिसके ।अहिले तपाईं के गरिहनु भएको छ?म अहिले शारीरिक रूपमा लकडाउनमा छु । तर मन अत्यन्तै उद्वेलित छ ।के लकडाउन मात्रै समस्याको समाधान हो त?छोटो अवधि अर्थात एक दुई महिनाको लागि त लकडाउनले काम गर्छ । त्यसपछि मानिसहरु घरमा बसिरहने छैनन् ।किन घरमा बस्दैनन्?मानिसहरुलाई कोरोनाभन्दा भोक ठूलो लाग्नेछ ।के नेपालमा भोकमरी आउँछ भन्न खोज्नुभएको हो?आपूर्तिमा अलिकति तलमाथि भएको दिन हाहाकार हुनेछ । अहिले सरकारले आपूर्ति सहज छ भने पनि ग्यास पाइएको छैन, तरकारीको भाउ महँगिसकेको छ । तरकारी बजारमा मानिसहरु खानकै लागि व्यक्तिगत दूरी उल्लङ्घन गरिरहेका छन् । त्यसैले खाद्यान्नको सुरक्षा नभएको दिन कोही लकडाउनमा बस्ने छैनन् ।नेपालमा मात्र होइन यो विश्वव्यापी समस्या हो । नेपालको कुरा गर्ने हो भने झन् भयावह छ । हामीहरु खाद्यान्न भारतबाट आयात गरेर खाइरहेका छौँ । भारतकै आफ्नो समस्या छ । आपूर्तिमा अलिकति तलमाथि भएको दिन हाहाकार हुनेछ । अहिले सरकारले आपूर्ति सहज छ भने पनि ग्यास पाइएको छैन, तरकारीको भाउ महँगिसकेको छ । तरकारी बजारमा मानिसहरु खानकै लागि व्यक्तिगत दूरी उल्लङ्घन गरिरहेका छन् । त्यसैले खाद्यान्नको सुरक्षा नभएको दिन कोही लकडाउनमा बस्ने छैनन् ।नेपालमा कोरोना प्रतिरक्षाको तयारी कसरी मूल्याङ्कन गरिरहनु भएको छ?नेपाल जस्तो निसहाय मुलुकको  के कुरा गर्नु ? मागेर, ऋण गरेर, मान्छे जति निर्यात गरेर  सामान आयात गरेर गुजारा हुन्छ भन्ने विश्वासमा दशकौँ दशक बितिसकेको यो देश, कोरोना युद्ध पनि मागेरै लड्ने तयारी देखिन्छ ।तपाईं पनि यही देशको नागरिक हुनुहुन्छ,कस्तो हुनुपर्थ्यो र?हाम्रो अर्थनीति देश र जनताको हितलाई केन्द्रित गरेर कहिल्यै बनेन । नेपाली उद्यमीलाई प्रोत्साहन गर्ने, नेपालमा उत्पादन वृद्धि गर्ने, आधारभूत आवश्यकतामा आत्मनिर्भर हुने रणनीति र त्यसको सफल कार्यान्वयन पनि हुन सकेन । कुनै पनि इमर्जेन्सीले नेपालीलाई हतारो लाग्दैन । कोरोना पनि त्यस्तै भएको छ ।अब के गर्नु पर्ला त?यो महाव्याधिको बेला हो । सरकार लगायत पुँजीपतिहरुबाट दिल खोलेर कोरोना सङ्क्रमण रोक्ने प्रयास हुनुपर्ने हो । अहिले पैसा ढुकुटीमा लुकाएर बस्ने बेला होइन, खर्च गर्ने नै बेला हो । सरकारले भोलि ढुकुटीमा पैसा नहोला कि भन्ने चिन्ता गर्ने बेला यो होइन । त्यसैले आफ्नो नागरिक बचाउन र अर्थतन्त्र जोगाउन चाँडोभन्दा चाँडो तयारी गर्न जरुरी छ ।मनपरी खर्च गर्यो भन्ने आलोचना पनि त छ?संसारमा खर्च गर्ने र खर्च पारदर्शी राख्ने विधिहरू छन् । खर्च पनि गर्ने, पारदर्शी पनि रहने ।त्यो देशभित्र गरिनुपर्ने कुरा भयो, विश्वस्तरमा चाहिँ के गरिनुपर्ने देख्नुहुन्छ ?कोरोनाले विश्वलाई नै बन्दाबन्दी गरिसकेको छ । शक्तिशाली राष्ट्रको हालत पनि खराब छ । त्यसैले धनी मुलुकहरुले पनि देशको सीमाभित्र मात्र समाधानको उपाय गरेर चित्त बुझाउन मिल्दैन । यो विश्वव्यापी समस्या हो, विश्वस्तरमै कोषको निर्माण गरेर विश्वव्यापी रणनीति निर्माण गर्नुपर्छ । अरूको देशमा मैले किन लगानी गर्ने भन्ने सोच भएसम्म कोरोनाले उन्मूलन हुँदैन । किनभने यसलाई नियन्त्रण गर्न सकेको छैन । मानव निर्मित सबै सुरक्षाका उपायलाई पार गरिरहेको छ ।त्यसबाहेक के गरिनु जरुरी देख्नुहुन्छ ?म नेपालमा बसेर मेरा परिवार, छिमेक लगायत अर्को देशका मान्छेको पनि भलो चिताएँ भने मसँगै रहेका सबै जीवसँग प्रकृतिसँग मिलेर बस्न सिके भने यस्तो सङ्क्रमणको सम्भावना कम रहन्छ । घर सफा गर्न सडक फोहोर गर्ने, बाथरुम सफा गर्न खोला फोहोर गर्ने, बागमती सफाइ अभियान पनि चलाइरहने, ढल पनि बागमतीमै मिसाइरहने प्रवृत्तिले पार लाग्दैन, चाहे राष्ट्रिय स्तरमा होस् या अन्तर्राष्ट्रिय स्तरमा ।#अर्थतन्त्र#कोरोनाभाइरस