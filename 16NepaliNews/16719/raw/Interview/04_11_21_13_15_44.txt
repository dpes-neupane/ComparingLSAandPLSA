 राजपा, नेपालका महासचिव एवम् प्रदेशसभा सदस्य जितेन्द्र सोनल दुई नम्बर प्रदेशमा मुख्यमन्त्रीका दावेदार हुन् । प्रदेश सभा तथा प्रतिनिधिसभा चुनावमा दुई नम्बर प्रदेशमा संघीय समाजवादी फोरम र राजपा नेपाल गठबन्धन बनाएर लडेका थिए, जहाँ समाजवादी फोरम पहिलो शक्ति बनेको छ । यस्तोमा राजपा नेता मुख्यमन्त्री बन्न कति सम्भव ? यीनै विषयमा रातोपाटी टीभीका लागि रोहित दाहालले सोनलसँग गरेको कुराकानी :राष्ट्रिय राजनीतिमा चासो राख्ने तपाईं त प्रतिनिधिसभामा जानुपर्ने हो, प्रदेशसभा नै किन रोज्नुभयो ?–सङ्घीयतालाई माध्यम बनाएर यो देशमा धेरै पहिलादेखि रहँदै आएको समस्या समाधान गर्न सकिन्छ । सङ्घीयताका लागि हामीले धेरै सङ्घर्ष पनि गर्यौँ र त्यसको उदगमस्थल मधेस नै भएकाले मैले प्रदेशसभा रोजेको हुँ । सङ्घीयतामा त्यसको प्रभावकारितालाई बोध गराउन पनि प्रदेशसभालाई रोजेको हुँ । यसका लागि ठूला नेताहरूले त्यसलाई रोजेनन् भने सङ्घीयता नै प्रभावकारी हुँदैन । त्यतिकै पनि धेरै दलका थुप्रै नेताहरूले सङ्घीयतालाई मनैदेखि स्वीकार गरेका छैनन् । त्यसैले ए वन क्लासका क्याडरहरू जानुपर्छ प्रदेशसभामा भन्ने लागेर नै म त्यहाँ गएको हुँ ।प्रतिनिधिसभा हारिन्छ कि भन्ने डरले प्रदेशसभा रोज्नुभएको हो कि ?– म हार्थें कि जित्थेँ, त्यसका प्रमाण दिइरहनु पर्दैन तर म यति भन्छु, जुन क्षेत्रबाट म प्रदेशसभामा चुनाव जितेको छु, त्यहाँबाट एकजना साथीलाई मज्जाले जिताएको छु । हाम्रो पार्टीले प्रदेशसभामा पनि जितेको छ र प्रतिनिधिसभामा पनि जितेको छ । त्यसैले हारिन्छ कि भन्ने डरले होइन, सङ्घीयतालाई अझै बलियो बनाउन मैले प्रदेशलाई रोजेको हुँ ।त्यसो भए मुख्यमन्त्री बन्नका लागि प्रदेशसभा रोज्नुभएको होला होइन ?–त्यो पनि एउटा हुनसक्छ तर मैले मुख्य रूपमा प्रदेशको राजनीतिकलाई प्रभावकारी ढङ्गबाट अगाडि बढाउन त्यहाँ गएको हुँ । त्यो प्रकृयामा मुख्यमन्त्री बन्ने, प्रतिपक्षमा बस्ने, मन्त्री बन्ने कुरा चलिरहन्छ ।त्यसो भए तपाईं मुख्यमन्त्रीको दाबेदार हो कि होइन ?– हो, म दाबेदार हो । पार्टीले मलाई जिम्मेवारी दियो भने त्यसलाई स्वीकार गर्न तयार छु । तर यहाँ गठबन्धनको कुरा छ । राष्ट्रिय जनता पार्टी नेपाल र सङ्घीय समाजवादी फोरम नेपालले त्यहाँ सरकार बनाउँछ । राजनीतिकमा दाबी स्वभाविक हो तर यो निर्णय दुई दल बसेर गर्नेछ ।परिणामले एकताका लागि सबैलाई बोध गराएकै हो । तर एकीकरणका लागि सबैको सहमति, केन्द्रीय समितिको सहमतिलगायतका कुराहरू गर्नुपर्छ । मलाई लाग्छ, एकीकरण गरि नै हाल्ने हतार कसैलाई छैन ।यही चुनावी तालमेलसँगै फोरम र राजपाबीच एकताको कुरा पनि भइरहेको सुनिन्छ, के हो कुरो ?–हामी चुनावमा गठबन्धन बनाएर गयौँ । गठबन्धनभन्दा पनि चुनावी गठबन्धनभन्दा पनि हुन्छ । चुनावमा निकै प्रभावकारी परिणाम देखियो । यसलाई पार्टी एकीकरणमा नै परिणत गर्नुपर्छ भन्ने लागेको छ । दुवै पार्टीबीच कुराकानी पनि भइरहेको छ । तर संस्थागत वा औपचारिक रूपमा कुराकानी भएको छैन ।यो एकताको कुरा राजपा नेपालका नेताहरूले जति उठाइ रहनुभएको छ, त्यति चासो फोरम नेपालका नेताहरूले लिनुभएको जस्तो देखिँदैन किन ?–तपाईंले भनेको जस्ता राजपा नेपाल हतारिएको छैन । गठनबन्धन र तालमेल स्वभाविक हो । त्यसले आएको परिणामले एकताका लागि सबैलाई बोध गराएकै हो । तर एकीकरणका लागि सबैको सहमति, केन्द्रीय समितिको सहमतिलगायतका कुराहरू गर्नुपर्छ । मलाई लाग्छ, एकीकरण गरि नै हाल्ने हतार कसैलाई छैन । जहाँसम्म फोरम नेपालले चासो नलिएको कुरा गर्नुभयो । एउटा कुरा स्मरण गराउँ तपाईंलाई चुनावको बेला सबभन्दा पहिले उपेन्द्र यादवले नै यो कुरा उठाउनुभएको हो । सप्तरीमा आफ्नो चुनावी सभालाई सम्बोधन गर्दै उहाँले राजपा नेपालसँग चाँडै एकीकरण हुने धारणा राख्नुभएको थियो र त्यहीँबाट यो कुराको जन्म भएको हो । हामीले त चुनाव सकिएपछि आवश्यकताको बोध गरेर यो कुरा भन्दै आएका हौँ ।त्यसो भए पार्टी एकताका लागि बाधक को देखिएको छ ?–अहिले बाधक र साधकको कुरै छैन । किनभने त्यो विषयमा अहिले प्रवेश नै गरेका छैन ।उपेन्द्र यादवले त सार्वजनिक रूपमै राजपा नेपालमा छ–छ जना अध्यक्ष हुनुहुन्छ, छजनाको छवटा कुरा हुन्छ, त्यसले एकीकरणमा समस्या देखिएको छ भन्नुभएको छ नि ?–पार्टी एकीकरणको कुरा नेता देखेर हुँदैन । एकीकरण हुँदा न उपेन्द्र यादवले राजपा नेपालका नेताहरूलाई राख्नुहुन्छ, न राजपा नेपालका नेताहरूले फोरम नेपालका नेताहरूलाई राख्नुहुन्छ । एकीकरण त विचार, सिद्धान्त र आवश्यकताको आधारमा हुने हो । साङ्गठनिक पक्षदेखि लिएर सैद्धान्तिक तथा तल्लो तहसम्मको अभिमत लिएर एकीकरण हुने कुरा हुन्छ । अहिले नै यसको कारण वा उसको कारण  एकीकरण हुँदैन भन्ने होइन । पहिला एकीकरणको कुरा छलफलमा आउनुपर्यो ।तर एउटा समस्या त छ नि, एउटा पार्टीमा छ–छ जना अध्यक्ष छन् । फेरि अर्को पार्टीसँग एकीकरण गर्दा उहाँहरूलाई व्यवस्थापन गर्न त गाह्रो होला नि ?–छ जना अध्यक्ष होइन, त्यो अध्यक्ष मण्डल हो । अध्यक्ष मण्डलको एकजना मात्र संयोजक हुनुहुन्छ र यो यहाँ मात्र होइन, अन्तर्राष्ट्रिय प्राटिक्स पनि हो । हामी पनि नेपाली सेरोफेरोमा यसलाई प्रयोगमा ल्याएका छौँ र अहिलेसम्म सफल भएका छाँै । एकीकरणको बारेमा छलफल सुरु हुन्छ अनि व्यवस्थापनमा कुनै समस्या हुँदैन । सहमतिमा सबै कुरा समाधान हुन्छ । छवटा दलको एकीकरण हुँदा पनि यस्तै कुराहरू उठेको थियो तर त्यसको व्यवस्थापन भयो नि । त्यसैगरी, फोरम नेपालसँग कुरा हुँदा पनि व्यवस्थापन हुन्छ ।रह्यो अनिल झाका श्रीमती डा. डिम्पल झाको कुरा । आन्दोलनमा सहभागी हुनुभएको धेरै मधेसी महिलामध्येको एउटा डिम्पल झा पनि हो । त्यसैले उहाँलाई समानुपातिकमा राखिएको हो । छवटा नेताहरूको सहमतिमै भएको कुरा हो यो ।भनिन्छ, राजपा नेपालभित्र नै धेरै कुरामा विवाद छ, यस अवस्थामा अरू दलसँगको एकीकरण प्रकृयालाई कसरी अगाडि बढाउने हो ?–एउटा मूल विचारमा आबद्ध भएर पार्टी निर्माण भएको हुन्छ । मूल विचारमा कुनै फरक हुँदैन । लोकतान्त्रिक समाजवादी हौँ, मधेसको थिचोमिचो र विभेदलाई हटाउँदै समृद्ध बनाउने जस्ता कुरा मूल विचार अन्तर्गत पर्छ । हाम्रो लक्ष्य यो हो, हाम्रो उद्देश्य यो हो । यीलगायतको विषयमा दलभित्र कुनै फरक मत हुँदैन । कसैलाई विमति हुँदैन । यो हाम्रो पार्टीमा मात्र होइन, हरेक पार्टीमा त्यस्तो हुन्छ । तर कतिपय अवस्थामा व्यक्ति हुन्छ, समूह हुन्छ, अलग अलग धारणा हुन्छन् । त्यसले गर्दा फरकमत आउन सक्छ । तर तपाईंले भनेको जस्तो राजपा नेपालमा कुनै विवाद छैन ।अहिले समानुपातिकका लागि तपाईंहरूको पार्टीमा विवाद देखियो नि त । तपाईंहरूले पठाएको नाम आयोगले स्वीकार गरेको छैन, त्यसलाई मिलाएर ल्याउन भनेको छ नि ?–निर्वाचन आयोगसँग अन्य पार्टी र हाम्रो पार्टीबीचको कथा बेग्लैछ । त्यतातिर हामी नजाउँ । जुन धारामा, जुन उपधारामा, जुन ऐनमा टेकेर हामीलाई आयोगले समानुपातिकको सूची बुझाउन पत्र पठायो । त्यस्तै पत्र नाम सेलेक्सन गर्नका लागि आएन । पहिलाको भन्दा फरक पत्र आयो । त्यसले गर्दा यस्तो परिस्थिति सृजना भएको हो । हामीले पठाएको नाम समावेशी छ । त्यसमा दलित परेका छन्, मुस्लिम परेका छन्, महिला परेका छन्, पुरुष परेका छन् । जुझारु कार्यकर्ता तथा नेताहरू परेका छन् । त्यसैले यो समावेशी हो भन्दै हामीले अन्तिम नामावली भनेर बुझाएका छौँ ।यो निर्वाचन आयोगको कुरा भयो तर पार्टीभित्र पनि विवाद छ नि ?–पार्टी हो भने नेताहरूको आआफ्नो विचार हुन्छ । आआफ्नो धारणा हुन्छ र छन् पनि  । तर तपाईंले भनेको जस्तो ठूलो विवाद छ भने होइन । नमिल्ने खालको छैन ।सडकमा सङ्घर्ष गर्ने आन्दोलन गर्ने नेता तथा कार्यकर्ता नपर्ने तर नेताका श्रीमती पर्ने यो कसरी भयो ? यसलाई तपाईंका नेता तथा कार्यकर्ताले कसरी स्वीकार गर्छन् ?–हामीले सेलेक्सन गरेका नाममा सङ्घर्ष गरेका आन्दोलनमा लडेका, सहिद भएका परिवार तथा कार्यकर्ताहरू पनि राखेका छौँ । वविता चौधरी सहिद परिवारका छन् । हामीसँग सिटै कम थियो । आन्दोलनमा सहभागी भएकाहरूलाई पनि सहभागी गराइएको हो तर प्रतिनिधिगत रूपमा । आन्दोलनकारी सबैलाई समावेश गराउन सकिँदैन नि हजाराँै आन्दोलनकारी छन् । सहिद परिवार थुप्रै छन् । यस अवस्थामा कसलाई गराउने, कसलाई नगराउने अवस्था छ । तर प्रतिनिधि रूपमा हामीले समावेशी गरेकै हो । रह्यो अनिल झाका श्रीमती डा. डिम्पल झाको कुरा । आन्दोलनमा सहभागी हुनुभएको धेरै मधेसी महिलामध्येको एउटा डिम्पल झा पनि हो । त्यसैले उहाँलाई समानुपातिकमा राखिएको हो । छवटा नेताहरूको सहमतिमै भएको कुरा हो यो ।दुई नम्बर प्रदेशको सवालमा कहाँ उपयुक्त हुन्छ त्यहाँ सबैका सहमतिमा बनाउँदा हुन्छ । चाहे त्यो वीरगञ्ज होस्, चाहे कलैया होस्, रौतहट होस्, सर्लाही होस्, जनकपुर होस्, लहान होस् वा राजविराज होस् ।तपाईंले सङ्घीयतालाई बलियो बनाउन प्रदेशसभा रोजेको हुँ भन्नुभयो तर तपाईंहरू त काठमाडौँमै शपथ खाँदै हुनुहुन्छ नि, के भन्नुहुन्छ यसमा ?–यो षड्यन्त्र भइरहेको छ देशमा । प्रदेशसभाका सदस्यलाई काठमाडौँमा नै शपथ खुवाउँदैछ त्यस्तै पर्यो भने यहीबाट प्रदेशसभा सञ्चालन गर्ने कुरा गर्दैछ, त्यो एकदम निन्दनीय हो । जुन शक्ति सङ्घीयताका लागि लडे, आज त्यही शक्तिले राजधानीका नाममा प्रदेशहरूमा कार्यकर्ता ओरालेर संविधान विरोधी काम गरिरहेका छन् । काठमाडौँमा शपथ ग्रहण गराउनका लागि प्रदेशसभाको चुनाव भएको होइन । राजधानीमा शपथ ग्रहण कार्यक्रम आयोजना गर्नु भनेको असंवैधानिक काम हो ।त्यसो भए तपाईंहरू काठमाडौमा शपथ खानु हुन्न ?–कुनै पनि हालतमा खाँदैनाँै । हामी मधेसका लागि जितेका हौँ । त्यसैले प्रदेश २ का आठवटा जिल्लाको कुनै ठाउँमा शपथग्रहण कार्यक्रम आयोजना गरे त्यसलाई स्वीकार गर्दै शपथ खान्छौँ । तर सङ्घीयतालाई समाप्त पार्ने काम जुन काठमाडौँमा भएका छ, त्यसलाई कदापी स्वीकार गर्दैनौँ । आज शपथ खान आउनुभन्छ, भोलि सरकार यहीँबाट बनाउनुस्, फेरि भन्ला यहीँबाट सरकार चलाउनुस् । यो कसरी सम्भव हुन्छ । काङ्ग्रेस, एमाले र माओवादी केन्द्रका नेता तथा कार्यकर्ताहरू आन्दोलन गरिरहेका छन् । त्यसलाई सम्झाउनु पर्दैन ? यता, आन्दोलन भयो भनेर अस्थायी राजधानी तोक्न सकिएन भन्ने, उता आफ्नो कार्यकर्तालाई अनसन बस्न भन्ने यो कस्तो राजनीतिक संस्कार हो ? यसको व्यवस्थापन प्रधानमन्त्री शेरबहादुर देउवाले गर्नुपर्छ र प्रदेशको अस्थायी राजधानी तोकेर शपथग्रहण गराउनुपर्छ नत्र हाम्रो पार्टीले त्यसको विरोध गर्छ ।त्यसो भए तपाईं भन्नुस् न, दुई नम्बर प्रदेशको राजधानी कहाँ राख्दा राम्रो हुन्छ ?–यसको बारेमा सबैले इमानदारीपूर्वक सोच्नुपर्छ । विगतमा हामीले सङ्घीयताका लागि ठूलठूला आन्दोलन गर्यौँ । प्रदेशका लागि राजधानी कहाँ बनाउने त्यसका लागि हामीले आन्दोलन गरेका होइनाँै । प्रदेशको राजधानी प्रदेशको कुनै ठाउँमै रहने हो । त्यसको राजधानी काठमाडौँ वा अन्य ठाउँमा जाँदैन । दुई नम्बर प्रदेशको सवालमा कहाँ उपयुक्त हुन्छ त्यहाँ सबैका सहमतिमा बनाउँदा हुन्छ । चाहे त्यो वीरगञ्ज होस्, चाहे कलैया होस्, रौतहट होस्, सर्लाही होस्, जनकपुर होस्, लहान होस् वा राजविराज होस् । जहाँ भए पनि हुन्छ तर त्यसको बहानामा काठमाडौँमा आएर शपथ खायौँ, यहीँबाट सरकार सञ्चालन गर भन्ने जस्ता काम हुनुहुँदैन ।संविधान निर्माण तथा त्यसको संशोधनमा दुई दलको जे भूमिका थियो, त्यसलाई हेर्दा यी दुई दल मिल्छ भने जस्तो लाग्दैन । कम्युनिस्ट हुँदैमा सबै कुरा हुँदैन । तर दुवै दल मिल्यो भने म खुशी नै हुन्छु । अब केन्द्रीय सरकारका कुरा गरौँ । नयाँ सरकार कहिले गठन हुन्छ ?–संसारका उत्कृष्ट संविधान बनाउने साथीहरू फस्नुभएको छ । संविधान अनुसार नै फागुनको दोस्रो साता यता सरकार बन्ने सम्भावना छैन । सरकार निर्माणमा अहिले जति पनि ढिलो भइरहेको छ, त्यसको मुख्य दोषी संविधान नै हो । जसरी हतार हतारमा संविधान निर्माण भयो, त्यसले गर्दा यो समस्या भएको छ । सरकारले यतिखेर राजीनामा दिनुपर्ने थियो तर सविधानमा जुन व्यवधान छ, त्यसको कारणले उहाँले राजीनामा दिन सक्नु हुन्न । सरकार निर्माणका लागि सङ्घीय सभा चाहिन्छ, त्यो अहिले पूर्ण नै भएको छैन । त्यो पूर्ण हुनका लागि राष्ट्रियसभाको चुनाव हुनुपर्छ । त्यसैले म फेरि भन्छु, संविधान संशोधन नभएसम्म समस्या समाधान हुँदैन । यसअघि केपी शर्मा ओली प्रधानमन्त्रीले राजीनामा दिँदा बाधा अड्काउ फुकाउ गरेर राजीनामा दिनुपर्यो । अहिलेको प्रधानमन्त्रीका लागि पनि त्यस्तै जटिलताहरू आइरहेका छन् । त्यसैले संविधानलाई नसुधारी अगाडि बढ्न गाह्रो छ ।नयाँ गठन हुने सरकारमा तपाईंका पार्टी जान्छ कि जाँदैन ?–जसको अहिले जन्म नै भएको छैन । त्यसको अतोपतो छैन, त्यसको बारेमा अहिले चर्चा नगरौैँ । त्यसको समय आएपछि भनौँला । केन्द्रीय राजनीतिकमा हाम्रो सरोकार भनेका सविधान संशोधन हो । मधेस अधिकारको ग्यारेन्टी हो र प्रदेशमा विकास र समृद्धि हो ।भावी प्रधानमन्त्रीका रूपमा केपी शर्मा ओली आउँदै हुनुहुन्छ भनी चर्चा छ, तपाईंलाई के लाग्छ ?–एमालेका अध्यक्ष केपी शर्मा ओली र माओवादी केन्द्रका अध्यक्ष प्रचण्डबीच भएका धेरै कुरा बाहिर आइसकेको छैन । केही केही कुरा आइरहेका छन् । जस्तै, आलोपालो प्रधानमन्त्री हुने, प्रथम पटक को हुने जस्ता कुरा पनि आइरहेको छ । चुनावमा गठबन्धन बनाएर जसरी जानुभयो, उहाँहरू अब एकीकरणमा पनि त्यसैलाई लागू गर्नुपर्छ । तर नेपाली राजनीतिमा सम्भावनाको धेरै खेल भइरहेको छ । दुई पार्टीको प्रकृति र चरित्र हेर्दा एकीकरण त्यति सजिलो होला जस्तो लाग्दैन । संविधान निर्माण तथा त्यसको संशोधनमा दुई दलको जे भूमिका थियो, त्यसलाई हेर्दा यी दुई दल मिल्छ भने जस्तो लाग्दैन । कम्युनिस्ट हुँदैमा सबै कुरा हुँदैन । तर दुवै दल मिल्यो भने म खुशी नै हुन्छु । हेर्नुहोस् भिडियोभिडियोमा समस्या भए यहाँ क्लिक गर्नुहोस्