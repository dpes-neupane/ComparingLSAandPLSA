काठमाडौ । सत्तारुढ दल नेपाल कम्युनिस्ट पार्टी नेकपाको हालै बसेको स्थायी कमिटी बैठकमा पार्टीमा नेतृत्वबाटै गुटबन्दी गरेको भन्दै चर्को आलोचना भयो । अध्यक्षद्वयकै प्रतिवेदनमा पार्टीमा गुटबन्दी झाँगिएको र पार्टी संस्थागत हुन नसकेको उल्लेख गरेपछि सदस्यहरुले गुटबन्दी कसले ग¥यो भनेर प्रश्न गरे ।त्यतिमात्रै होइन, बैठकमा अमेरिकी मिलेनियम कर्पोरेशन (एमसीसी) स्वीकार्ने कि नस्वीकार्ने भन्नेमा नेताहरुबीच चर्को बहस भयो । बैठक बसिरहेका बेलामा राष्ट्रपतिले नेताहरुलाई शीतलनिवास बोलाएर लञ्च मिटिङ नै गरिन् । यसले राष्ट्रपति विद्या भण्डारीमाथि पार्टीमा हस्तक्षेप गर्न खोजेको हो कि भन्ने प्रश्न पनि उठे । एक साता लामो स्थायी समिति बैठकमा उठेका विषय र गरेका निर्णयका सन्दर्भमा रातोपाटीले नेकपाका स्थायी समिति सदस्य तथा प्रभावशाली नेता जनार्दन शर्मासँग कुराकानी गरेको छ । प्रस्तुत छ शर्मासँगको सवालजाफ :लामो समयपछि नेकपाको स्थायी समिति बैठक सम्पन्न भएको छ । के अब नेकपा गतिशील बन्न लागेको हो ?नेकपाको स्थायी समिति बैठक कम्तिमा ३ महिनाभित्र बस्नु पर्दथ्यो । तर एक वर्षपछि मात्रै हामीले यो अवसर पायौँ र बैठक बस्यौँ । अध्यक्ष प्रचण्डले स्थायी समिति बैठक ढिला हुनुको कारण र परिस्थिति स्पस्ट गर्नुभएको छ । जसमा नेतृत्व तहको कमजोरी भएको स्वीकार्दै दुवै अध्यक्षको तर्फबाट बैठकमा राजनीतिक प्रतिवेदन पनि प्रस्तुत गर्नुभयो । त्यो प्रतिवेदनमा अन्तर्राष्ट्रिय र राष्ट्रिय परिस्थिति आजको अवस्थामा के छ भन्ने छोटो चर्चा छ । राष्ट्रिय परिस्थिति के छ ? एकताको ऐतिहासिक महत्त्व के हो ? आजको हाम्रो पार्टीले लिने जिम्मेवारी के हो ? र अरु समस्या के हुन् भन्ने पनि त्यसमा उल्लेख गरिएको छ ।अर्को कुरा, गत स्थायी समितिमा उठेको सरकारको समीक्षाका बारेमा पनि प्रतिवेदनमा उल्लेख गरिएको छ भने उपनिर्वाचनको विषय पनि छ । अब पार्टीका योजना र कार्यक्रम कसरी अघि बढ्छन् भन्नेमा केन्द्रित भएर छोटो तथा संश्लेषित प्रतिवेदन दुवै अध्यक्षका तर्फबाट स्थायी समितिमा प्रस्तुत भयो ।त्यही प्रस्तावमा केन्द्रित भएर हामी स्थायी समिति सदस्यहरुले आ–आफ्नो धारणा राख्यौँ । धारणा राख्ने क्रममा प्रतिवेदनको मुल स्प्रिटमा सबैको सहमति रह्यो । त्यसलाई केही परिमार्जन गर्नुपर्ने सुझावहरु पनि प्रस्तुत भए । त्यसरी भएको छलफलपश्चात अध्यक्ष प्रचण्डले सबैको जवाफ पनि दिनुभयो । त्यसक्रममा कतिपय कुराहरुलाई परिमार्जन गर्ने, भाषागत रुपमा सच्याउने कुरा उहाँले स्वीकार पनि गर्नुभयो । कतिपय विषयलाई स्पस्ट पनि पार्नुभयो । त्यसपछि एकमतका साथ राजनीतिक प्रतिवेदन पारित भयो ।कागजमा प्रतिवेदन पारित हुँदैमा नेपाल कम्युनिस्ट पार्टी (नेकपा)ले गति लिन्छ र ?राजनीतिक प्रतिवेदन भनेको समग्र योजना र विश्लेषण पनि हो । कार्यक्रम तथा योजनाहरुमा छलफल र निश्कर्षपछि निर्णयमा पुग्नु आफैँमा एउटा गति हो । त्यसले अब सिङ्गो पार्टीलाई गाइड गर्छ । अब पुस २३ गतेबाट हाम्रो केन्द्रिय समिति बैठक पनि बस्छ । केन्द्रीय समितिले हामीले अघि बढाएको प्रस्तावलाई अझ परिमार्जन गर्छ । त्यसमा ४४५ जना नेताहरुका विचार समावेश हुन्छन् । जसले त्यसलाई थप एकरुपता दिन्छ । उचाईमा पुग्छ । त्यसपछि केन्द्रीय समितिकोे अगुवाईमा प्रदेश, जिल्लामा गएर यही योजनाअनुसार सिंगो पार्टी संगठन परिचालन हुन्छ । नीति योजना नहुँदा पार्टी परिचालन हुन नसकेको अवस्था थियो भने अब त्यो अवस्था रहँदैन ।दोस्रो कुरा, यो बैठकपछि कतिपय नीति कार्यक्रममा भएको कन्फ्युजन हटाउँछ । हामीले महाधिवेशनलाई ध्यान दिएर यी कामकाज अगाडि बढाउने, महाधिवेशन तयारीलाई समेत आधार बनाएर जाने भनेकाले पनि सिङ्गो पार्टी पंक्तिमा यसले सकारात्मक वातावरण बनाउँछ भन्ने मेरो ठहर छ ।योजनामा पार्टी कमिटी र सदस्यतालगायतलाई व्यवस्थित गर्ने कुरा पनि छन् । सबै जनवर्गीय संगठनहरुले योजना बनाएर अघि बढ्ने कुराहरु पनि भएकाले यो योजना, निर्णय र एकरुपताले सिंगो पार्टीका आठ लाख सदस्यहरुलाई परिचालन गर्न बाटो खोलेको छ । यसअघि पार्टी पंक्ति परिचानल गर्न अवरुद्धजस्तै थियो । अवरुद्ध हुनमा एकता प्रकृयाले पूर्णता नपाएर हो । अब एकता प्रकृया करिवकरिव टुङ्गिएको छ । विभागहरुमा अलिअलि नामहरु थपथाप गरेपछि त्यो पनि टुङ्गो लाग्छ । ती कुराहरु पनि अब केन्द्रीय सचिवालयबाट पूर्णता पाउने, सबै पार्टीका विङ्ग्सहरु सबैले आफ्नो काम अघि बढाउने भएकाले पार्टी अब क्रियाशील र गतिशील भएर जान्छ भन्न सकिन्छ ।र अर्को नयाँ विश्वास पनि के भयो भने पार्टीले एउटा कार्यक्रम बनाएर जाने र आवश्यक परेका बेला पार्टीले सरकारलाई सहयोग गर्ने स्थिति भएकोे छ । सरकारका कमी–कमजोरी भए भने सच्याउन मद्दत पनि गर्दै पार्टीले जनपरिचालन गरेर सरकारका राम्रा कामको स्थापित गर्ने कुराहरु हुने भए । हिजो यस्तो अवस्था नहँुदा धेरै कुराहरुमा प्रश्न उठे । समस्या भयो । राम्रा कुराहरु पनि हामीले स्थापित गर्न सकेनौँ । नराम्रा कुराहरु सच्याउन सुझाव दिन सकेका थिएनौँ । अब त्यो अवस्था अन्त्य भयो । समग्रमा नेकपा क्रियाशील भयो । पार्टी कसरी बढ्छ, त्यस आधारमा सरकारका कामकारवाही निर्धारण हुन्छन् भनेर अध्यक्षले बैठकमै भन्नुभएको छ ।*****हामीले दुईवटा अलग पृष्ठभूमि बोकेका पार्टीलाई एकता गरेका हौँ । एकता पनि माथिबाट भयो । त्यो एकता माथिबाट तल पु¥याउन समय लाग्यो । समय लाग्नुमा जटिलता, समस्या थिए । जसले केही ढिला भयो, क्षति भयो भनेर यो कुरा प्रतिवेदनमा पनि स्वीकार गरिएको छ ।*****तीन महिनामा बस्ने भनेको स्थायी समिति १३ महिनामा बस्यो । यही तरिका र शैलीले जाने हो भने जनतासम्म पुग्न त धेरै समय लाग्ने देखिन्छ । अब यस्तो समस्या निमिट्यान्न हुन्छ भनेर कसरी विश्वास गर्ने ?पुरानो तरिकाबाट हिँड्यो भने त कति लाग्छ लाग्छ । तर पुरानो तरिका हामीले ब्रेक ग-यौँ । अब नियमित बैठक र छलफलहरु हुनुपर्ने, पार्टीले निर्णय गरेरमात्रै कामहरु अघि बढाउने, पार्टीलाई विधि पद्धतिमा चलाउने, कसलाई के भन्न मन लाग्छ त्यो पार्टीमा नै भन्नुपर्ने, बाहिर असन्तुष्टिहरु पोख्न नपाउने ।तर स्थायी कमिटीले यो निर्णय गर्दैगर्दा पनि त्यस विपरितका गतिविधि भइरहेको देखिन्छ, जसले गर्दा आशंका गर्ने ठाउँ त प्रशस्त छ नि ?आशंका गर्नु स्वाभाविक छ । किनभने स्थायी समिति बैठकले नै आशंका पैदा गर्ने काम गरेको थियो । तर अब त्यस्तो अवस्था रहँदैन । ढुक्क भए हुन्छ । अबको एक दुई महिनाभित्र त्यो आशंका हट्छ ।नेकपाले अहिले ल्याएका नीति तथा कार्यक्रम पूर्ण छन् ?मोटामोटी यिनै हुन् । स्थायी समितिबाट अघि बढाइएका विषयवस्तुलाई केन्द्रीय कमिटीले थप परिमार्जन गर्नसक्छ । त्यो विकल्प पनि बाँकी नै छ । अहिले अघि सारिएका नीति तथा कार्यक्रम र योजना सम्बन्धित कमिटीहरुबाट पारित भएपछि प्रदेश र जिल्ला हुँदै तल्लो तहसम्म पुग्छन् ।दुई पार्टी एकता भएको लामै समय भइसकेको छ । एकीकृत भएको नेकपाको विचार के हो ? भन्ने अन्यौल नै देखिन्छ । नेकपाले विचारको बहस नै चलाएन भन्ने पनि गुनासो सुनिन्छ नि ?हामीले एकताको सन्दर्भमा वैचारिक रुपमा मुल वैचारिक प्रतिवेदन पारित गरेका छौँ । त्यसमा हामीले के भनेका छौँ भने हिजोका हाम्रा सकारात्मक अनुभवहरुलाई लिदैँ, तिनलाई पनि स्थापित गर्दै जाने हो । किनभने हिजो हामीले भिन्न भिन्न शब्दावली प्रयोग गरेर निर्माण गरेका विचारहरु थिए । त्यसबाट गाइडेड थियौँ । अहिले हाम्रो संविधानले पनि भनेको कुरा भन्यौँ । जसमा हाम्रो मुल लक्ष्य समाजवादतिर अघि बढ्ने नै हो । समाजवादमा अगाडि बढ्न जनताको जनवादको प्रकृयालाई अँगाल्ने । यो बाटो हामीले प्रष्ट गरेका छौँ । राजनीतिक प्रतिवेदनमा हिजोको पृष्ठभूमिहरु पनि उल्लेख गरेका छौँ । मूख्य समस्या के हो ? मुल अन्तरविरोध के हो ? यी कुरा प्रष्ट गरेका छौँ । त्यसमा अहिलेका कुरा पनि पूर्ण छ–छैन भन्ने कुरा हो । त्यसैले यसमा बहस सुरु गरेर छिट्टै हुने महाधिवेसनमा नयाँ संश्लेषण गर्छौँ ।पार्टीमा विचारको बहसको ढोका खोल्न ढिला भएन ?विभिन्न कमिटीहरुमा अहिले पनि छलफल भइरहेको छ, हुन्छ नै । अब पार्टीको काम एक चरण तलैसम्म पु¥याएपछि त्यो प्रकृया सुरु हुन्छ । हामीले महाधिवेशन अबको झण्डै डेढ वर्षपछि गर्ने लक्ष्य राखेका छौँ । त्यो उद्देश्य पूर्ति गर्न हामीले कामलाई तीव्रता दिनुप-यो । पार्टी कमिटीहरुलाई व्यवस्थित बनाउँदै लैजानुप¥यो । एकरुपता अपनाउनुप¥यो । यी काम गरिसकेपछि महाधिवेशनको मिति तय हुन्छ । सायद केन्द्रीय कमिटीमा पनि यसबारे छलफल हुन्छ र विचारको बहस खुल्छ । तर तत्काललाई हाम्रो राजनीतिक प्रतिवेदनमाथि हामी इकाई तहसम्मै छलफल गर्छौँ । विधानमा भएको विषय तलैसम्म पु¥याउँछौँ ।दोस्रो, हाम्रो स्कुलिङ विभागले कम्युनिस्ट विचार र दृष्टिकोण निर्माणको लागि आधारभूत कक्षा सबै ठाउँमा सञ्चालन गर्छ । तेस्रो कुरा, संगठन विभागले विधि पद्धति कसरी चल्छ भनेर बनाउँछ । केही बनाइसकेको पनि छ । पार्टी विधि पद्धतिमा चल्यो कि चलेन भनेर अनुशासन आयोगले हेर्छ । यसरी हाम्रा सबै अङ्गहरु चलेपछि पार्टी व्यवस्थित बन्दै जान्छ ।*****हाम्रो देशले सम्झौता गर्दा तेस्रो देशको पनि सहमति लिने कुरा पनि त्यसमा छ । जसले हाम्रो सार्वभौमिकतामा प्रश्न उठ्छ, त्यो हुँदैन भनेका छौँ हामीले । त्यसमा हाम्रोतर्फबाट पनि लगानी हुन्छ तर हाम्रो लगानीको अडिट अमेरिकाले गर्ने भन्ने त हुँदैन । किनभने हामी हाम्रो गर्छौँ, उसले उसको गरोस् भन्ने हाम्रो भनाइ हो । अर्को कुरा, हामी कुनै पनि सैन्य गठबन्धनमा सामेल हुनै सक्दैनौँ । हाम्रो त्यो नीति नै होइन । असंलग्न परराष्ट्र नीति मान्नेहरु त्यसमा सहभागी हुनै सक्दैनन् । त्यो क्लियर गर्ने भन्ने प्रष्ट भनिएको छ ।*****नेकपामा गुट झाँगिएको र संस्थागत हुन नसकेको कुरा अध्यक्षको प्रतिवेदनमा पनि उल्लेख छ । किन यो पार्टी यस्तो अस्तव्यस्त हुन पुगेछ ? के विश्लेषण गर्नुभएको छ ?हामीले दुईवटा अलग पृष्ठभूमि बोकेका पार्टीलाई एकता गरेका हौँ । एकता पनि माथिबाट भयो । त्यो एकता माथिबाट तल पु¥याउन समय लाग्यो । समय लाग्नुमा जटिलता, समस्या थिए । जसले केही ढिला भयो, क्षति भयो भनेर यो कुरा प्रतिवेदनमा पनि स्वीकार गरिएको छ ।प्रतिवेदनले गल्ती भएको स्वीकार ग-यो तर पुनः गल्ती नगर्ने भरपर्दो प्रतिबद्धता देखिएन भनेको हो ?होइन, प्रतिवेदनमा प्रतिबद्धता जनाइएको छ । हामीले बैठकमा प्रश्न ग-यौँ कि यो गुटबन्दी कहाँबाट त ? भन्दा गुटबन्दी मूल नेतृत्वबाट । पानी बगेजस्तै माथिबाट तल गएको हो । त्यसैले तपार्इंहरुले यो खोज्नुस् भनेर हामीले भन्दा ‘हामी अब विधि पद्धतिमा चल्छौँ’ भनेर प्रतिबद्धता जनाउनुभएको छ । विधि पद्धतिमा चल्नेबित्तिकै पार्टी कमिटीमा को कसको मान्छे भन्ने हट्छ र गुटबन्दी पनि हट्छ । गुटबन्दीले गलतलाई समर्थन र सहीलाई विरोध गर्छ ।त्यसोभए अब पार्टीमा गुटबन्दी चल्दैन भनेर तपाई विश्वास गर्न सक्नुहुन्छ ?एकै पटक नसकिन सक्छ तर पद्धतिमा गइसकेपछि जसले पद्धति तोड्छ, त्यसलाई कारवाही हुन्छ । अनुशासन आयोगले कारवाहीको डण्डा चलाउँछ । कमिटीमा आलोचना हुन्छ । त्यसपछि सुधार्ने प्रयत्न हुन्छ । म सुध्रिनँ भने म आफैँ कारवाहीमा पर्छु । नेताहरुले नै यो प्रतिवद्धता गरेपछि हामीलाई पनि सजिलो हुन्छ । पद्धति र विधिलाई स्थापित ग¥यौँ भने यस्तो अराजकता र गुटबन्दी स्वतः न्युन हुन्छ ।तर केन्द्रीय समितिपछिको दोस्रो ठूलो पार्टी कमिटी स्थायी समितिले सामान्य विषयमा समेत निर्णय गर्न नसकेर सचिवालयतिरै फर्काउनु परेको अवस्था छ । यसले त विधि पद्धति देखाउने दाँतमात्रै हो भन्ने बुझिन्न र ?एकाध विषयहरुमा त्यस्तो हो । त्यो पनि सचिवालयमा थप छलफल गर्नुपर्ने भएकाले । सचिवालयमा छलफल र विस्तार गरेर केन्द्रीय समितिमा लैजाने भनिएकाले त्यसो गरिएको हो । तर पनि मूल विषय स्थायी समितिमा टुङ्ग्याएका छौँ । विधान संशोधन, राजनीतिक प्रतिवेदनलागयका कुरा टुङ्ग्याएका छौँ । कतिपय विषय सचिवालयले केन्द्रीय समितिमा लैजाँदा अझ राम्रो बनाएर लैजान्छौँ भन्नुभएकाले त्यो कुरा हामीले स्वीकारमात्रै गरेका हौँ । तर मूल विषय योजना कार्यक्रम हो । ती विषय विश्लेषण र समीक्षा र आत्मालोचनासहित  छन्, त्यसलाई हामीले पारित ग¥यौँ । अब यसमा टेकेर हामी अघि बढ्छौँ । कसैले दायाँबायाँ गर्नुहुन्न ।एमसीसीबारे किन निर्णय गर्न सकेन त स्थायी समितिले ?गरिसक्यो । किन गरेन ? के निर्णय भयो भने, एमसीसी प्रोजेक्ट अमेरिका सरकारले दिएको अनुदानसँग सम्बन्धित छ । त्यो अनुदान नेपालको लागि महत्त्वपूर्ण हो । त्यो कुरा लिनेमा हाम्रोमा विवाद छैन । तर त्यो लिँदा केही शर्तहरु छन्, जुन शर्तले नेपालको संविधानलाई नै गडबड गरिदिन्छ र राष्ट्रियतामाथि नै प्रश्न पुग्छन्, हाम्रो परराष्ट्र नीतिमा प्रश्न उठ्छन् भने अमेरिका सरकारले यसलाई प्रष्ट पार्नुपर्छ । त्यसका लागि सरकारले पहल र अनुरोध गर्नुपर्छ भनेर प्रष्ट निर्णय गरेका छौँ ।यो पनिसंसदीय समितिमा परराष्ट्र मन्त्री ज्ञवाली : इन्डोप्यासिफिक र एमसीसी फरक हो, सदनमा पेश भएर पारित हुन्छसरकारले एमसीसीसँगको सम्झौता पारित गर्ने तयारी गरेलगत्तै बोल्यो विप्लव नेतृत्वको नेकपानेताहरुलाई नै तर्साउने के हो ‘एमसीसी' ?हाम्रो देशले सम्झौता गर्दा तेस्रो देशको पनि सहमति लिने कुरा पनि त्यसमा छ । जसले हाम्रो सार्वभौमिकतामा प्रश्न उठ्छ, त्यो हुँदैन भनेका छौँ हामीले । त्यसमा हाम्रोतर्फबाट पनि लगानी हुन्छ तर हाम्रो लगानीको अडिट अमेरिकाले गर्ने भन्ने त हुँदैन । किनभने हामी हाम्रो गर्छौँ, उसले उसको गरोस् भन्ने हाम्रो भनाइ हो । अर्को कुरा, हामी कुनै पनि सैन्य गठबन्धनमा सामेल हुनै सक्दैनौँ । हाम्रो त्यो नीति नै होइन । असंलग्न परराष्ट्र नीति मान्नेहरु त्यसमा सहभागी हुनै सक्दैनन् । त्यो क्लियर गर्ने भन्ने प्रष्ट भनिएको छ ।सचिवालयमा किन पठाइयो त त्यसो भए ? त्यहीँबाट निर्णय गर्न सकिन्थ्यो नि ?निर्णय भयो त ! सचिवालयले सरकारलाई निर्णयअनुसार अनुरोध गर्नेमात्र हो, निर्णय त भइसक्यो नि ! त्यो निर्णय त ग¥यौँ नि हामीले, अध्यक्षज्यूले हामीलाई त्यही सुनाउनु भएको छ, यहाँ उठेका विषयका आधारमा यसरी क्लियर गर्ने, यसरी अगाडि बढाउनका लागि सरकारलाई अनुरोध गर्ने भन्ने भइसक्यो त ।******यो विषयलाई राष्ट्रपतिको सक्रिय भूमिका भन्नेजस्तो गरी जोड्न खोजिएको छ । राष्ट्रपतिले आफ्नो संवैधानिक अधिकारभित्रबाटै जाने कुरा हो, राष्ट्रपतिज्यूको पनि अर्को कुनै तल–माथि कुरा छैन त्यहाँ । हामीले पनि त्यहाँ अरु केही भन्ने कुरा भएन । कहिलेकाहीँ उहाँ (राष्ट्रपति)लाई पनि त मान्छेहरु भेट्न मनलाग्दो हो । दल विशेषलाई मात्र उहाँले बोलाउनु हुन्न, अरु दलका पनि जान्छन्, त्यो सन्दर्भमा त्यसबेला हामी प-यौँ । हाम्रो त्रुटि भएको के हो भने बैठकमा ढिला भएकाले प्रश्न उठ्यो । तपाईंहरु किन बैठकमा ढिलो आएको भनेर अध्यक्षज्यूले भन्नुभयो । त्यही कुरा बाहिर मिडियामा अर्को ढङ्गले आयो । यसलाई मैले धेरै ठूलो कुरा मानेको छैन ।******बैठक बस्दा बस्दै, तपाईहरु राष्ट्रपति निवासमा पुगेर राष्ट्रपतिसँग लञ्च मिटिङमा सहभागी हुनु भयो, बैठक सकेर पनि जान सक्नु हुन्थ्यो, किन त्यसरी हतार गर्नुभएको ? बैठकमा पनि कुरा उठेको थियो तर यसकारण राष्ट्रपतिको लञ्च मिटिङमा गएको भन्ने कुरा त आएन नि ?कारण केही थिएन । त्यो कार्यक्रम राष्ट्रपतिले हाम्रो बैठकको मिति तय हुनुभन्दा अगाडि नै सोच्नु भएको रहेछ । पार्टीको बैठक तोकिएपछि पनि बढीमा तीन दिनमा बैठक सक्ने भन्ने कुरा थियो । यो त सातौँ दिनको कुरा हो । बैठक सकिएला भन्ने अनुमानको भरमा उहाँ (राष्ट्रपति)ले सबैलाई समय दिनु भएको हो, सोहीअनुसार बोलाउनु भयो । सम्माननीय राष्ट्रपतिले बोलाउँदा हामीले नजानु भएन । बैठक सकिएन । ९ बजेका लागि बोलाउनु भएको थियो, हामी गयौँ । एकछिन सामान्य कुरा भयो ।राष्ट्रपतिको कुरा के रहेछ ? के भन्नुभयो तपाईहरुसँग ?सरकारको काम कारवाहीहरु । बजेट खर्च लगायतका कुराहरुमा तपाईंहरु पनि लाग्नु प¥यो, मद्दत गर्नुप¥यो, त्यस्तो भएको छैन भन्ने म सुनिरहेको छु, यसमा ध्यानाकर्षण गराउँछु भन्ने नै उहाँको कुरा थियो । संविधानले भनेको समाजवादी अर्थतन्त्र आदि–इत्यादितर्फ उन्मुख हुने कुरामा के कार्यक्रम सोच्नु भएको छ ? कसरी बुझ्नु भएको छ तपाईंहरुले भनेर उहाँले सामान्य चासो राख्नुभयो । उहाँले भनेको यत्ति दुईटा कुरा हो । अरु विषयमा तपाईहरु आफैँ छलफल गर्नुहोस्, मैले यसो भेट्न चाहेर बोलाएको हुँ, यही मौकामा खाना पनि खुवाउन मन लागेकाले मैले खाना बनाउनु लगाएको छु भन्नुभयो र हामी खाना खाएर फर्कियौँ । त्यसैले करिब एक घण्टाजस्तो ढिलो गरी हामी पार्टीको मिटिङमा पुग्यौँ ।विषय के हो भने पार्टीको बैठकमा ढिलागरी पुग्नु हाम्रो गल्ती त भयो । तर उहाँ (राष्ट्रपति)ले बोलाउनु भयो, कसलाई बोलाउन पाइन्छ, कसलाई बोलाउन पाइदैँन भन्ने त मलाई थाहा छैन तर बोलाइसकेपछि हामी गयौँ, उहाँले भनेका यति दुईटा कुरा हुन् ।यो विषयलाई लिएर राष्ट्रपतिलाई पनि विवादमा तान्ने काम भएको छ, तपाईलाई कस्तो लागिरहेको छ ?यो विषयलाई राष्ट्रपतिको सक्रिय भूमिका भन्नेजस्तो गरी जोड्न खोजिएको छ । राष्ट्रपतिले आफ्नो संवैधानिक अधिकारभित्रबाटै जाने कुरा हो, राष्ट्रपतिज्यूको पनि अर्को कुनै तल–माथि कुरा छैन त्यहाँ । हामीले पनि त्यहाँ अरु केही भन्ने कुरा भएन ।कहिलेकाहीँ उहाँ (राष्ट्रपति)लाई पनि त मान्छेहरु भेट्न मनलाग्दो हो । दल विशेषलाई मात्र उहाँले बोलाउनु हुन्न, अरु दलका पनि जान्छन्, त्यो सन्दर्भमा त्यसबेला हामी प-यौँ । हाम्रो त्रुटि भएको के हो भने बैठकमा ढिला भएकाले प्रश्न उठ्यो । तपाईंहरु किन बैठकमा ढिलो आएको भनेर अध्यक्षज्यूले भन्नुभयो । त्यही कुरा बाहिर मिडियामा अर्को ढङ्गले आयो । यसलाई मैले धेरै ठूलो कुरा मानेको छैन ।अध्यक्षले कसरी सोध्नु भयो ? के भन्नु भयो ?यतिका मान्छे बैठकमा किन ढिला आउनु भयो, किन ? के विशेष काम थियो तपाईंहरुको ? भनेर सोध्नुभयो ।दुई अध्यक्षको कार्यविभाजन गर्दा पनि दुवै अध्यक्ष शीतल निवास जाने, स्थायी समिति बैठक बस्दा पनि नेताहरु शीतल निवासमै जाने गरेकाले आशङ्का गर्ने वातावरण त स्वाभाविक रुपमा देखिन्छ नि, होइन ?स्थायी कमिटी बैठकसँग सरोकार नै थिएन त्यो भेटमा । स्थायी कमिटी मिटिङलाई प्रभावकारी पार्ने कुरा राखेको भए हामी त्यहीँ पनि प्रश्न राख्थ्यौँ होला, त्यो केही पनि छैन । राष्ट्रपतिले पार्टीभित्र खेल्न खोजेको भन्नेजस्ता कुरै होइन ।*****अरु कुरा त सोचेकैजस्तो भइरहेको छ, तर समय चाहीँ मैले सोचेकोभन्दा धेरै गुणा बढी लाग्यो । मैले बारम्बार भन्दै आएको पनि छु, यो एकताको काम टुङ्ग्याउन ढिला भयो । यसमा लामो समय लागेका कारण हामीलाई घाटा भयो, तल कार्यकर्तामा निराशा भयो । त्यसकारण समय बढी लाग्यो भन्ने मलाई लागेको छ, अरु त ठिकै छ ।*****अध्यक्षद्वयको कार्यविभाजनको समयमा पनि दुवै अध्यक्ष अर्कै सन्दर्भमा कुरा गर्न जानुभयो, भेटका लागि गएको दिन एउटै परेरमात्र हो । त्यस्तो अरु केही कुरा होइन । कुरा यतिमात्र हो, राष्ट्रपतिले हामीलाई भेट्न खोज्नु भयो, भेट्न खोज्नु अन्यथा कुरा होइन ।तपाईं नेकपाको एउटा नेतामात्र होइन, नागरिक पनि हुनुहुन्छ, नेकपाको दुई तिहाई बहुमतको सरकार रहेको बेला सरकार र पार्टीको काम कारवाहीको तालमेल मिलिरहेको छ ?हामीले त्यही त समीक्षा ग¥यौँ नि, सरकारका काम कारवाहीको समीक्षा ग¥यौँ । सरकारले राम्रा राम्रा काम पनि ग¥यो, तर जनतामा ती कुरा पुगेनन् । जनताका दैनिक जीवनका समस्यालाई सरकारले ध्यान दिएन । रणनीतिक कुरातिर ध्यान गयो, जनताको दैनिक जीवनका समस्यातिर ध्यान गएर भनेर हामीले भनेका छौँ । त्यता पनि ध्यान दिनु प¥यो साथै पार्टी र सरकारबीच तालमेल हुनु प¥यो । सरकारका राम्रा कामलाई जनतासम्म लैजाने पार्टीको जिम्मेवारी हो, सरकारले कमी कमजोरी ग¥यो भने सच्याउन लगाउने काम पार्टीको हो भन्नेतर्फ हामीले समीक्षा गरेका छौँ ।अब पार्टीले सरकार चलाउने भयो कि सरकारले पार्टी ?पार्टीले नै सरकार चलाउने हो । प्रधानमन्त्री पनि पार्टीकै अध्यक्ष भएकाले पार्टीले नै सरकार चलाइरहेको छ नि त । पार्टी कमिटीले सरोकार राखेका कुरा पनि उहाँले सुन्नुहुन्छ, निर्णयहरु हेर्नुहुन्छ, त्यो आधारमा अगाडि बढ्नु हुन्छ, किनकि उहाँ आफैँ अध्यक्ष हुनुहुन्छ ।अहिलेसम्म पार्टी भएन । पार्टी नभएका कारण सरकारले के गर्छ, थाहा हुँदैन, स्थानीय सरकारले के गर्दैछ, थाहा हुँदैन । खासखास नेताहरुलाई थाहा भयो, आम पार्टीलाई थाहा भएन । अब पार्टी कमिटीभित्र बहस, छलफल हुने भएकाले थाहा हुने भयो । यसरी छलफल गर्दा कहाँ राम्रो काम भयो, कहाँ बिग्रियो भन्ने थाहा हुने भयो, बिग्रेकोमा सच्याउने र सप्रेकोलाई स्थापित गर्ने कुरा भयो । जनताको अपेक्षासँग मिल्यो कि मिलेन भनेर ठहर गर्ने कुरा हुने भयो ।अबका दिनमा पार्टीले सरकार चलाउँछ, सरकारले कमजोरी ग-यो भने खबरदारी गर्छ ?हो, गर्छ । सरकारमा पनि पार्टीकै मान्छे त छन्, स्थायी कमिटीका सदस्यहरु हुनुहुन्छ, अध्यक्ष स्वयम् हुनुहुन्छ । पार्टीले भनेअनुसार नै हुन्छ, त्यसमा त कुनै विवाद हुने कुरै छैन ।तर, नेकपा नेतृत्वको सरकार बनेको दुई वर्ष हुन लाग्यो, पार्टीको घोषणापत्रमा भनेका कुरा नै अहिलेसम्म लागू गर्न सकेन भनिन्छ नि ?घोषणापत्रमा भनेका कुरा दुई वर्षमा सक्ने भन्ने कुरा पनि थिएन । कानुन बनाउने जटिलतादेखि लिएर सबै संरचना निर्माणका कुरा पनि छन् नि त । यी सबै कुरालाई बिर्सिएर घोषणापत्रमा भनेका काम गरेन भन्न हुँदैन ।अब धेरै कुरा बनिसकेका छन् । अबको दिनमा बाँकी काममा चाहीँ पाँच वर्षमा मात्रै भन्या थियो र भन्न पाइँदैन । अब गर्नुपर्छ ।अबको नेकपाको कार्यभार के हो ?अबको नेकपाको कार्यभार भनेको जनताको अपेक्षाअनुसार, हाम्रो प्रतिबद्धताअनुसार इमानदारितापूर्वक पार्टीले त्यसको नेतृत्व गरेर अगाडि बढ्ने, सरकारलाई त्यसरी चलाउने ।पार्टी एकता गर्ने सन्दर्भमा पनि तपाईले महत्त्वपूर्ण भूमिका निर्वाह गर्नुभएको थियो, एकतापछि तपाईंले सोचेको, चाहेकोजस्तो भएको छ ?अरु कुरा त सोचेकैजस्तो भइरहेको छ, तर समय चाहीँ मैले सोचेकोभन्दा धेरै गुणा बढी लाग्यो । मैले बारम्बार भन्दै आएको पनि छु, यो एकताको काम टुङ्ग्याउन ढिला भयो । यसमा लामो समय लागेका कारण हामीलाई घाटा भयो, तल कार्यकर्तामा निराशा भयो । त्यसकारण समय बढी लाग्यो भन्ने मलाई लागेको छ, अरु त ठिकै छ ।ढिला किन भयो ? नेतृत्वमा इच्छाशक्ति नभएर ?नेतृत्वमा इच्छाशक्ति नभए त पार्टी एकता नै हुँदैनथ्यो । परिस्थिति त्यस्तै भएर ढिला भएको हुनसक्छ । इच्छाशक्ति त भएको तर जटिलतालाई कसरी मिलाउने भन्ने मै अलि समय खर्च भयो ।समग्र देश र पार्टीको तुलनामा नेतृत्वचाहिँ निजी स्वार्थमा बढी केन्द्रित भयो भन्ने कुरा पनि जनस्तरबाट आइरहेका छन् नि ?त्यसो भन्दा पनि सरकारका कामका जटिलताहरु पनि भए, विधेयकहरु लगायत सबैकुरा तयार पार्नुपर्ने कामको चाप एकातिर रह्यो । अर्कोतिर दुईटा ठूला पार्टीलाई एकतावद्ध गर्नुप¥यो । भावनात्मक, संगठनात्मक एकताका कुरा पनि भयो । यो आफैँमा अहम् महत्व र जटिल विषय पनि हो । जटिल विषय भएकै कारण च्याटचुट्ट भइहाल्ने कुरा होइन तर पनि आवश्यकताभन्दा बढी समय लागेकै हो । त्यो कुरा अहिले स्वीकार गरिएको छ ।एकताविरोधी शक्तिले अल्झाएको त होइन ?त्यस्तो शक्तिले अल्झाएको भन्ने होइन । नेताहरु आफैँले अलि छिटो गर्नुभएन, कुरा त्यत्ति हो ।#जनार्दन शर्मा#janardan sharma