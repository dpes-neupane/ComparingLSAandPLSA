नेपालका लागि बङ्गलादेशकी राजदूत हुन् श्रीमती मास्फी बिन्ते साम्स । ६ वर्षदेखि नेपालमै कूटनीतिज्ञका रूपमा रहेकी मास्फीकै पहलमा नेपालबाट बङ्गलादेशमा विद्युत् निर्यात गर्ने कुराको चर्चा चलेको थियो ।विभिन्न चरणमा भएको छलफलपछि २१ जुन, २०१९ मा नेपाल र बङ्गलदेश सरकारबीच विद्युत् खरिद गर्ने सम्बनधमा एमओयूसमेत भयो । एमओयु पछि अब दुवै देशका अधिकारी सम्मिलित समितिले मापदण्ड आदि बारे निर्णय गर्दै खरिद प्रक्रियाबारे टुङ्गो लगाउनेछ ।जेहोस् नेपालले अब केही वर्षमा नै नेपालमा उत्पादित विद्युत् बङ्गलादेशमा बेच्ने गरी काम गरिरहेको छ र सन् २०२० पछि यसको सुरुवात हुने अपेक्षा गरिएको छ । यसै सम्बन्धमा नेपालले बङ्गलादेशसँग गर्ने विद्युत् व्यापारको सन्दर्भ, बङ्गलादेशमा अध्ययनका लागि जाने नेपाली विद्यार्थीको सवाल र दुई देशबीचको पर्यटन तथा व्यापारका सम्बन्धमा रातोपाटीका संवाददाता मदन ढुङ्गानाले राजदूत महामहिम मास्फी बिन्ते साम्ससँग कुराकानी गरेका छन् । कुराकानीको सम्पादित अंश यहाँ प्रस्तुत गरिएको छ ।एक साता अगाडि अर्थात् सन् २०१९ जुन २१ मा नेपाल र बङ्गलादेशबीच महत्त्वपूर्ण सहमति भयो । सैद्धान्तिक सहमतिअनुसार नेपालमा उत्पादन भएको बिजुली बङ्गलादेशले डलरमा किन्नेछ र उक्त प्रस्ताव बङ्गलादेशले सन् २०१४ मै राखे बमोजिमको हो । यो सहमतिलाई कत्तिको महत्त्वपूर्ण ठान्नुभएको छ ?जुन २१ मा कुनै सम्झौता हस्ताक्षर भएको छैन । खासमा अघिल्लो वर्षको अगस्टमै बङ्गलादेशको ऊर्जा मन्त्रालयका राज्य मन्त्री र नेपालको ऊर्जा तथा जलस्रोत मन्त्रीबीच एमओयूमा हस्ताक्षर भएको थियो । यो बिजुली र ऊर्जा क्षेत्रमा सहकार्य गर्ने विषयमा केन्द्रित एमओयू हो । त्यस एमओयूअन्तर्गत दुई पक्षले संयुक्त सञ्चालन समिति र संयुक्त निर्देशन समिति बनाउने सहमति भएको छ । यसमा दुई देशका सम्बन्धित मन्त्रालयका सचिव र सहसचिव रहनेछन् । यसलाई नेपाल र बङ्गलादेशबीच बिजुली व्यापार खोज गर्ने अधिकार हुनेछ । बङ्गलादेशले पछिल्लो समय उच्च आर्थिक वृद्धि हासिल गरिरहेको छ । यसले गर्दा हामीले उत्पादन गर्ने २० हजार मेगावाट बिजुली पनि हामीलाई कमी भइरहेको छ । अझ सन् २०४० सम्म हाम्रो बिजुली माग ४० हजार मेगावाट पुग्ने अनुमान गरिएको छ । यस कारणले हामी ऊर्जा अभाव भोगिरहेको देश हौँ । हामीले विभिन्न स्रोतबाट ऊर्जाको मागलाई पु¥याउनुपर्ने हुन्छ । नेपाल त्यसको एउटा विकल्प हो । हामीले अहिले नै भारतबाट बिजुली आयात गरिरहेका छौँ । हामीले नेपाल र भुटानबाट बिजुली किन्ने बारे सोचिरहेका छौँ । हाम्रोको माग धेरै भएकोले हामी ९ हजार मेगावाट बिजुली आयात गर्ने सोच बनाएका छौँ । नेपाल जलविद्युतमा धनी भएकाले दुवै देशलाई फाइदाको अवस्था आउनेछ ।यस्तोमा दुई देशका सचिवबीच नेपालमा अघिल्लो डिसेम्बरमा भेट भयो । हालैको भेट दोस्रो भेट हो जसमा विद्युत व्यापारको थप विवरणहरु छलफल भयो ।अहिलेको बिजुलीको उत्पादनले नेपाल आफ्नै आवश्यकता पूरा गर्न सक्ने अवस्थामा छैन । नेपाल बिजुली पर्याप्त हुने देश बनेपछि बिजुली आपूर्ति गर्ने कुरा नेपालमा भर पर्छ ।बङ्गलादेशले ९ हजार मेगावाट बिजुली नेपालसँग मात्र किन्ने हो कि भारत, भुटान र नेपाल गरी तीन देशसँग मिलेर किन्ने हो ?नेपालले नै ९ हजार मेगावाट बिजुली बेच्न सक्छ भने त्यो पनि राम्रो हो । ९ हजार मेगावाट फेरि साङ्केतिक अङ्क मात्र हो । त्यसमा धेरै थोरै जे पनि हुन सक्छ ।तर नेपालबाट बङ्गलादेशमा बिजुली बेच्नका लागि भारतको बाटो प्रयोग गर्नैपर्छ । भारतमा प्रसारण लाइन नबनी नेपालले बङ्गलादेशमा बिजुली बेच्न सक्दैन । यसका लागि भारतले प्रसारण लाइन देला ? यसको चुनौती कतिको छ ?अनुमतिको कुरा निर्णय गर्ने त भारतको हातमा छ । तर अहिले विद्यमान क्षेत्रीय संयन्त्र जुन हामीसँग छ, त्यसले बङ्गलादेश र नेपालबीच बिजुली व्यापारलाई बाटो खुल्ला गरेको छ । यसमा भारतमा अलग प्रसारण लाइन निर्माण गरेर पनि हुन सक्छ अथवा भारतकै विधामान प्रसारण लाइन प्रयोग गरेर पनि हुन सक्छ । यही कुराको छलफलका लागि दुई देशका सचिव भेटेका हुन् । पछिल्लो बिमस्टेक सम्मेलनमा सदस्य राष्ट्रले ऊर्जा सम्झौता गरेका छन् । सार्क सदस्य राष्ट्रबीच पनि बिजुली ग्रिड निर्माणको सम्झौता छ । विद्यमान कुनै पनि संयन्त्रलाई प्रयोग गरिनेछ । प्राविधिक पाटोले ऊर्जा व्यापारमा अवरोध ल्याउँदैन भन्ने मलाई लाग्छ ।तपार्इंको विचारमा नेपालको बिजुली बङ्गलादेश सप्लाई हुने अवस्थाका लागि कति समय लाग्ला ?अहिलेको बिजुलीको उत्पादनले नेपाल आफ्नै आवश्यकता पूरा गर्न सक्ने अवस्थामा छैन । नेपाल बिजुली पर्याप्त हुने देश बनेपछि बिजुली आपूर्ति गर्ने कुरा नेपालमा भर पर्छ ।बङ्गलादेशले खासमा आफै लगानी गरेर बिजुली लैजान चाहेको हो कि नेपाल सरकार आफै वा निजी लगानीकर्ताले उत्पादन गरेको बिजुली किन्न खोजेको हो ?हामी सबै विकल्पमा खुल्ला छौँ । हामीले धेरै पटक भनेका पनि छौँ– हामी नेपालको ऊर्जा क्षेत्रमा अर्बौं डलर लगानी गर्न सक्छौँ । हाम्रो निजी क्षेत्र पनि लगानीको लागि इच्छुक छन् । हामी संयुक्त लगानीका परियोजना गर्ने अथवा नेपालबाट सीधै बिजुली किन्नेजस्ता जुनसुकै विकल्पका लागि पनि तयार छौँ । हामी सबैको लागि लचक छौँ । हाम्रो कुनै पनि निश्चित मान्यता छैन । हामी दुवै पक्षलाई फाइदा हुने जुनसुकै विकल्पका लागि तयार छौँ । हामी आफै लगानी गरेर वना इक्वुटी सेयर आदिको माध्यमबाट पनि जान तयार छौँ ।यसको मतलब बङ्गलादेशलाई जुनसुकै विकल्प होस्, बिजुली चाहिएको छ ।हो, हामीलाई बिजुली चाहिएको साँचो हो । तर यो सफा माध्यमको हुनुपर्छ किनकि हामीहरु कार्बनमा आधारित बिजुलीको माध्यमबाट कार्बन उत्सर्जन नगर्ने विकल्पतर्फ अघि बढिरहेको अवस्थामा हाइड्रो एकदम राम्रो विकल्प हुनेछ ।नेपालबाट इन्जिनियरिङ, फार्मेसी, व्यापार, कृषि, आईटी र अरू पनि विषयमा निवेदन प्राप्त भइरहेको छ । चारमध्य एउटा आवेदन विविध विषयमा छन् । हामीहरु सबै विषयमा गुणस्तरीय शिक्षा प्रदान गर्छौं ।बङ्गलादेशले नेपालबाट किनेको बिजुली कुन कुन काम वा उत्पादनका लागि खर्च गर्ने योजना बनाएको छ ?त्यस्तै निश्चित क्षेत्र पहिचान भएको छैन तर त्यो जुनसुकै हुनसक्छ । त्यो उद्योग अथवा अन्य जुनसुकै क्षेत्र हुन सक्छ । मुख्य कुरा हामीलाई बिजुलीको अभाव हुनेवाला छ । त्यसलाई पूर्ति गर्नुपर्ने हुनसक्छ । ग्रिडमा हालिएको बिजुली जहाँ बिजुलीको माग हुन्छ, त्यही खपत हुन्छ ।बिजुलीको प्रयोगसँगै खनिजजन्य इन्धनको निर्भरतामा कमी ल्याउला र यसले औद्योगिक साथै आर्थिक क्रान्ति ल्याउँछ भन्नेमा कत्तिको विश्वास लागेको छ ?तपाईंले ख्याल गनुपर्छ कि बङ्गलादेश अहिले औद्योगिक क्रान्तिबाट गुज्रिरहेको छ । यो अहिले एसियामा सबैभन्दा तीव्र गतिमा आर्थिक वृद्धि भइरहेको देश हो । यो वर्ष हाम्रो देशको कुल ग्राहस्थ उत्पादनमा वृद्धि ८ प्रतिशत थियो । हामी अति गरिब देशको अवस्थाबाट मध्यम आय भएको देशमा स्तोरोन्नति गरिसकेका छौँ । आईएमएफजस्ता संस्थाले बङ्गलादेशको वृद्धि झनै माथि हुने पूर्वानुमान गरेका छन् । यो गतिलाई कायम राख्ने हो भने बिजुली चाहिन्छ । हाम्रोको आर्थिक वृद्धिको आधार उत्पादन क्षेत्र रहेकाले त्यसका लागि बिजुली आवश्यक हुन्छ । त्यसको साथै बङ्गलादेशको नागरिकको प्रति व्यक्ति आय बढेर अठार सय डलर पुगेको छ । मानिसको आयमा वृद्धि भएपछि फेरि तिनले एसी, वासिङ मेसिनजस्ता बिजुली उपभोग गर्ने उपकरण प्रयोग गर्न थाल्नेछन् । यसले बिजुलीको मागलाई झनै बढाउनेछ ।पछिल्ला दिनमा नेपालमा बङ्गलादेशको चर्चा मुख्यतः मेडिकल शिक्षाका सम्बन्धमा हुने गरेको छ । नेपालबाट कुन कुन शिक्षा लिनका लागि विद्यार्थी बङ्गलादेशमा गइरहेका छन् ?नेपालबाट इन्जिनियरिङ, फार्मेसी, व्यापार, कृषि, आईटी र अरू पनि विषयमा निवेदन प्राप्त भइरहेको छ । चारमध्य एउटा आवेदन विविध विषयमा छन् । हामीहरु सबै विषयमा गुणस्तरीय शिक्षा प्रदान गर्छौं ।बङ्गलादेशले नेपाली विद्यार्थीका लागि ३६ वटा सरकारी कोटा प्रदान गर्दै आएको छ । छात्रवृत्तिको लागि विद्यार्थीले हाई स्कुलमा ९० प्रतिशत हासिल गरेको हुुनैपर्छ ।बङ्गलादेशमा अध्ययन गर्न चाहने विद्यार्थीले विश्वविद्यालय छनोट बुद्धि प्रयोग गर्नुपर्छ । सबै कलेज उही गुणस्तरनको नहुन सक्छ । यो कुरामा विद्यार्थी र अभिभावक दुवैले ख्याल गर्नुपर्छ । यसका लागि कन्सल्टेन्सी जानुभन्दा दूतावास आएर बुझ्नु सबैभन्दा राम्रो हुन्छ ।बङ्गलादेश नेपालबाट एक घण्टाको हवाई दूरीमा छ । त्यहाँ अध्ययन गर्न जाने नै भए आफूले पढ्ने सोचेको विश्वविद्यालय पहिले गएर त्यहाँको पूर्वाधार हेर्ने, त्यहाँ पढिरहेका विद्यार्थीसँग सोधखोज गर्ने गर्दा आफ्नो बालबालिकाको भविष्य जोखिममा हँुदैन ।विद्यार्थी भिसा दूतावासले मात्र जारी गर्छ । बङ्गलादेशमा अध्ययन गर्न चाहनेले सही भिसा लिनुपर्छ । विद्यार्थीले सल्लाह सुझाव लिँदा कुनै शुल्क लिइँदैन, त्यसैले विद्यार्थी उपयुक्त मार्ग निर्देशनका लागि दूतावास भ्रमण गर्नुपर्छ । म हरेक विद्यार्थीले बङ्गलादेशमा राम्रो अनुभव लिऊन् भन्ने चाहन्छु ।नेपाल र बङ्गलादेशबीच अहिले जारी द्विपक्षीय व्यापार सम्भावनाभन्दा धेरै तल हो । बङ्गलादेश सानो बजारभन्दा पनि युरोपेली सङ्घ, अमेरिकाजस्तो विशाल बजारलाई पछ्याउन चाहन्छ । हामी विद्युतीय सामग्री, फर्निचर, प्लास्टिकका सामग्री, कपडा आदि निर्यात गर्छौं । त्यसैगरी नेपाले पनि चिया, कफी, जडीबुटी, गरगहना आदि बङ्गलादेश निर्यात गर्न सक्छ ।बङ्गलादेशमा विभिन्न समयमा हड्ताल र विरोध भएको समाचार सुनिन्छ । त्यस्तो वातावरणमा विदेशीहरुका लागि बङ्गलादेशको शिक्षा वातावरण उपयुक्त छ ?सन् २००९ मा अवामी लिग सत्तामा आएदेखि बङ्गलादेशमा राजनीतिक अस्थिरता अन्त्य भएको छ । देशमा भएको स्वच्छ लोकतान्त्रिक निर्वाचनमार्फत जितेर सेख हसिना प्रधानमन्त्री बनेकी हुन् । केही विरोध प्रदर्शन जहीँ पनि हुन्छन् । विरोध प्रदर्शन लोकतन्त्रको अंश हो ।हामी कहाँ मध्य–एसिया, दक्षिण एसिया, आसियान, अफ्रिकाका २२ देशका विद्यार्थीहरु आउँछन् । हामी बङ्गलादेशको सूचना सुरक्षित भएको प्रत्याभूत गर्छौं ।बङ्गलादेशले उच्च शिक्षा पढ्न चाहने नेपाली विद्यार्थीलाई छात्रवृत्ति दिँदै आएको छ । त्यसमा कुन कुन विषयमा पर्छन् । यसका मापदण्ड केके हो ?सार्क सदस्य राष्ट्रका नागरिकलाई प्रदान गरिने सुविधाअन्तर्गत यहाँका विद्यार्थीले स्थानीय विद्यार्थी जति नै मूल्य तिर्ने व्यवस्था छ । नेपालबाट ३० विद्यार्थीले यो अवसर पाउँछन् । यसका लागि एउटै मापदण्ड भनेको ती जेहेनदार विद्यार्थी हुनुपर्छ । यो स्वतन्त्रताको चार वर्षपछि सन् १९७६ मा सुरु भएको हो । तर विद्यार्थीहरु त्यसअघि पनि सन् १९६० को दशकमा पनि जाने गर्थे ।नेपाल र बङ्गलादेशबीच धेरै पुरानो सम्बन्ध रहेको छ । सन् १९७२ मा नै नेपाल र बङ्गलादेशबीच सम्बन्धको सुरुवात भएको थियो । त्यसपछि नेपालबाट मुख्यतः रहरको दाल, अलैंची, हस्तकलाका सामग्री र पस्मिनाहरु निर्यात हुन्छ भने बङ्गलादेशबाट पनि विद्युतीय सामग्री, कपडा आदि खरिद गरिन्छ । नेपाल र बङ्गलादेशको व्यापारिक सम्बन्ध र सम्भावना कस्तो छ ?नेपाल र बङ्गलादेशबीच अहिले जारी द्विपक्षीय व्यापार सम्भावनाभन्दा धेरै तल हो । बङ्गलादेश सानो बजारभन्दा पनि युरोपेली सङ्घ, अमेरिकाजस्तो विशाल बजारलाई पछ्याउन चाहन्छ । हामी विद्युतीय सामग्री, फर्निचर, प्लास्टिकका सामग्री, कपडा आदि निर्यात गर्छौं । त्यसैगरी नेपाले पनि चिया, कफी, जडीबुटी, गरगहना आदि बङ्गलादेश निर्यात गर्न सक्छ ।पर्यटन विकास र आदनप्रदानमा सहकार्यको सम्भावना कस्तो छ ? बङ्गलादेशमा नेपालीले घुम्ने र हेर्ने ठाउँ केके छन् ? अनि नेपालबारे बङ्गलादेशमा कस्तो चर्चा चल्ने गरेको छ ?बङ्गलादेश नेपालबाट एक घण्टाको हवाई दूरीमा छ । कोक्स बजार त्यहाँ छ, जुन संसारको सबैभन्दा लामो बलौटे समुन्द्री किनार हो । त्यहाँ नदी, आँपको वन, चिया खेती र अन्य धेरै आकर्षणका केन्द्र छन् । नेपालीहरु त्यहाँ धेरै घुम्ने हिसाबले जाँदैनन् तर धेरै बङ्गलादेशी भने नेपाल आइरहेका छन् । अघिल्लो वर्ष ३५ हजार बङ्गलादेश नेपाल घुम्न आए । कञ्चनजङ्घा बङ्गलादेशबाट देखिन्छ । ती यहाँ आएर त्यसलाई हेर्दा आनन्दित हुन्छन् । पर्यटन वृद्धि गर्ने अर्को तरिका दुई देशबीच सीधा बस सम्पर्क हो । यो नेपालको पूर्वी भागबाट जोड्न सकिन्छ । बङ्गलादेशीको नेपालमा अहिले प्रमुख गन्तव्य पोखरा बन्दै गएको छ ।नेपाल र बङ्गलादेशले दुई देशलाई आपसी फाइदा पुग्ने गरी कसरी काम गर्न सक्लान् ? एक अर्कोसँग कुन कुन क्षेत्रमा सहयोग र सहकार्य गर्न सकिन्छ जस्तो लाग्छ ?हामीले मुख्य व्यापारमा केन्द्रित हुुनुपर्छ । यसले हाम्रो अर्थतन्त्रलाई सहयोग गर्छ । ऊर्जा क्षेत्र धेरै महत्त्वपूर्ण क्षेत्र हो । शिक्षा, पर्यटन र जलवायु परिवर्तन पनि हामीले ध्यान दिनुपर्ने क्षेत्र हो ।हिमालयले बङ्गलादेशलाई प्रत्यक्ष असर पार्छ किनकि यहाँको हिउँ पग्लिँदा समुद्री सतह बढ्छ । यसले बङ्गलादेशको १५ भूभाग जलमग्न हुनेछ । हामीले जलवायु परिवर्तनको मुद्दामा धेरै सहकार्य गर्नुपर्छ ।जलवायु परिवर्तनको विषयमा नेपाल र बङ्गलादेश दुवै जोखिमयुक्त देश हुन् किनकि दुवै यसबाट धेरै प्रभावित हुनेछन् । यस विषयमा दुई देशले तत्काल सहकार्य गर्न सक्छौँ । यस विषयमा दुई देशले साझा धारणा बनाएर कैयौँ बुहपक्षीय मञ्चमा विश्वलाई हाम्रो कुरा संयुक्त रूपमा राख्न सक्छौँ ।