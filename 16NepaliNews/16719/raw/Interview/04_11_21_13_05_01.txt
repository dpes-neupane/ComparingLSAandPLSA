संघीय लोकतान्त्रिक गणतन्त्रात्मक संसदीय शासन व्यवस्थासहित संविधान निर्माण भएको आज (शुक्रबार) चार वर्ष पूरा भएको छ । सोही अनुसार राज्य सञ्चालन भएको पनि दुई वर्ष हुँदैछ ।तर संविधानसभाले बनाएको संविधान सर्वस्वीकार्य भने बनेको छैन । संविधानलाई मुलुकको ठूलो हिस्साले समर्थन गर्दागर्दै पनि यसमा विमति जनाउने र संशोधनको माग गर्ने एउटा ठूलो र बलियो जनमत मुलुकमा विद्यमान छ । सैद्धान्तिक रुपमा र बोलीमा प्रायशः सबै राजनीतिक दलहरु त्यो संशोधन हुनुपर्ने पक्षमा नै देखिन्छ तर  संविधानमा विमति जनाएका राजनीतिक दल तथा समुदायको मागको सम्बोधन अर्थात् त्यसअनुसार संविधान संशोधन हुन भने सकेको छैन ।त्यसैको नतिजा हो– संविधान निर्माण भएका दिन (असोज ३ गते) लाई एकाथरिले दिपावली मनाएर हर्षोल्लास गर्ने र अर्कोथरिले चाहिँ कालो दिनको रुपमा विरोध गरेर मनाउने कुराले चौथो वर्षमा पनि निरन्तरता पाएको छ ।यिनै प्रश्नहरुके सेरोफेरोमा केन्द्रीत रहेर संविधान दिवसको अवसरमा तत्कालीन संविधान मस्यौदा समितिका सभापति एवम् काँग्रेस नेता कृष्णप्रसाद सिटौलासँग रातोपाटीका लागि लोकेन्द्र भट्टले गरेको संक्षिप्त कुराकानी :संविधान बनेको आज ४ वर्ष भयो । अझै पनि संविधान किन सर्वस्वीकार्य हुन सकेको छैन?सबै पक्षले ग्रहण गर्ने अवस्था कसरी निर्माण गर्नसकिन्छ?संविधान भनेको एउटा राजनीतिक दस्तावेज हो । यसले एउटा राजनीतिक विचार पद्धति र त्यसको मूल्यमान्यता निर्धारण गर्दछ । लोकतन्त्रमा यसको सधैं विरोध भइरहन्छ, वादविवाद भइरहन्छ । त्यही वादविवाद र विरोधको बीचबाट संविधान विकसित हुँदै जान्छ, परिमार्जन हुँदै जान्छ र संशोधन हुँदै जान्छ । त्यसकारण संविधान सर्वस्वीकार्य हुने वा शतप्रतिशत नागरिकले साह्रै राम्रो भएछ भन्ने अवस्था लोकतन्त्रमा सम्भव देखिँदैन ।*******संविधान सर्वस्वीकार्य हुने वा शतप्रतिशत नागरिकले साह्रै राम्रो भएछ भन्ने अवस्था लोकतन्त्रमा सम्भव देखिँदैन ।*******लोकतन्त्रमा शतप्रतिशत नागरिकले स्वीकार गर्ने अवस्था नआउला । तर  सरकारमा नै रहेका दालहरुबीच संविधानबारे विरोधाभासको अवस्था छ । सरकारमा सहभागी समाजवादी पार्टीले त संविधान दिवसमा सरिक नहुने निर्णय गरेको छ । यसलाई कसरी लिनुभएको छ?समाजवादी पार्टीको एकजना अध्यक्ष अहिले बाबुराम भट्टराई हुनुहन्छ । हिजो उहाँ नै संविधान विवाद समधान समितिको सभापति हुनुहन्थ्यो । उहाँसहितको नेतृत्वमा संविधान आएको हो । उपेन्द्र यादवजी अर्को अध्यक्ष हुनुहुन्छ । उहाँ आफै यही संविधानअनुसार निर्वाचनमा भाग लिएर केन्द्रीय सरकारमा सामेल हुनुहुन्छ । दुई नम्बर प्रदेशमा उहाँकै पार्टीको मुख्यमन्त्री हुनुहुन्छ । संविधान बनाउने र संविधानपछि निर्वाचनमा भाग लिएर सरकार बनाउनेहरुले यो संविधान नमान्नु भनेको आफै हास्यास्पद हो ।हिजो उहाँहरु (मधेश केन्द्रित दल)को असन्तुष्टि मेटाउन काँग्रेस सरकारमा हुँदा संविधान संशोधनका लागि तयार भएको थियो । संविधान संशोधन काँग्रेसले पनि चाहेको होइन र?पछिल्लो समयमा यसबारे किन आवाज उठाउँदैन?बाबुराम र उपेन्द्र यादवजी सरकारमा हुनुहुन्छ । उहाँहरुले संसदमा संशोधन प्रस्ताव ल्याए भयो नि ! त्यसमा हामी छलफल गर्न तयार छौँ । संविधानको प्रयोग गरेर सरकारको सुविधामा पुग्ने अनि त्यो संविधान सर्वस्वीकार्य भएन भने संविधान नै मान्दिनँ भन्ने खालको अभिव्यक्ति दिने कुरा कुनै पनि हालतमा राम्रो मान्न सकिँदैन ।*******संविधानको प्रयोग गरेर सरकारको सुविधामा पुग्ने अनि त्यो संविधान सर्वस्वीकार्य भएन भने संविधान नै मान्दिनँभन्ने खालको अभिव्यक्ति दिने कुरा कुनै पनि हालतमा राम्रो मान्न सकिँदैन ।*******संविधानका अन्तरवस्तुमा, कुन कुन विषय संशोधन गर्न आवश्यक छन्, ती विषयमा छलफल गर्ने हामी तयार छौँ भनेर भनेकै छौं । सच्चा लोकतन्त्रवादी सधैं यी कुरा भन्न तयार रहन्छ । समाजको विकास क्रममा समाजका आवश्यकता बमोजिम संविधान संशोधन गर्नु परेमा, छलफल गर्न परेमा हामी छलफलमा बस्न जहिले पनि तयार नै छौँ । संविधान संशोधनका लागि सत्तारुढ दल नेपाल कम्युनिस्ट पार्टी (नेकपा) तयार रहनु पर्यो । उसँग दुई तिहाइ बहुमत छ र उसले नै संविधान संशोधनको एजेण्डा प्रस्तुत गर्न सक्नु पर्यो । अझै सजिलो त के छ भने उपेन्द्रजी आफैं सरकारमा हुनुहुन्छ । उहाँले सरकारमा आफै ती प्रस्ताव ल्याए पनि भयो ।संविधान दिवसलाई कसैले ‘कालो दिन’ त कसैले दिपावली गरेर मनाउने यो द्वैध स्थिति अत्यका लागि तपाईहरुको तर्फबाट के पहलकदमी गरिराख्नु भएको छ?संविधान आएको र जारी भएको दिन असोज ३ गते हामीले गौरवका साथ खुसियाली मनाउँछौँ ।  त्यही दिन लोकतान्त्रिक गणतन्त्रात्मक संसदीय शासन व्यवस्थालाई  यो संविधानले संस्थागत गरेको हो । यो संस्थागत भएको विषयमा कालो दिवस मनाउन किन पर्यो होला र ?संघीयताका पक्षधर,गणतन्त्रका पक्षधर,संसदीय शासन व्यवस्थाका पक्षधरहरुले यसलाई उल्टो खेद्नु हुँदैन भन्ने मेरो मत छ ।*******संघीयता लोकतन्त्र, गणतन्त्र र संसदीय शासन व्यवस्था संविधानको मूल विशेषता हो । यो व्यवस्थालाई नै नमाने, सरकार र संसदभन्दा बाहिर बस्नेहरुको आफ्नो कुरा भन्नु एउटा कुरा हो । उहाँहरुले चाहेको विषयमा पनि छलफल हुन सक्ला । तर संघीयताका पक्षधर, गणतन्त्रका पक्षधर, संसदीय शासन व्यवस्थाका पक्षधरहरुले यसलाई उल्टो खेद्नु हुँदैन भन्ने मेरो मत छ ।संविधान दिवसलाई सकारात्मक रुपमा लिनुपर्छ । यसबीचमा राष्ट्रसामु केही समस्या प्रस्तुत छन् भने समधानका लागि सरकारले प्रस्ताव ल्याउदा पनि भयो । त्यसमा हामी सहजकर्ताको रुपमा सहयोग गर्छौ ।संविधान दिवसको अवसरमा एक संचार माध्यमसँगको कुराकानीमा पूर्व सभामुख सुवासचन्द्र नेम्वाङले वर्तमान संविधानमा पूर्वराजा ज्ञानेन्द्र शाहदेखि नेत्रविक्रम चन्द (विप्लव)सम्म अटाउछन् भन्नुभएको छ । तपाईँको दृष्टिकोण त्यो उहाँहरु यो संविधानमा अटाएको देख्नुहुन्छ?विप्लवको माग के थियो, र छ, मैले बुझ्न सकेको छैन । पूर्वराजा ज्ञानेन्द्र शाहका माग चाहिँ राजन्त्र नै चाहिन्छ भन्ने हो भने त्यो संविधानले पुरा गर्नसक्दैन ।०६२–०६३को आन्दोलनको मूल परिवर्तन भनेकै गणतन्त्र हो । गणतन्त्र त उल्टिन सक्दैन । अहिलेको संविधानको अपरिवर्तनीय व्यवस्था भनेको जनतामा निहित सार्वभौम सत्ता हो । जनता सर्वोच्च छन् र जनताको त्यो सर्वोच्चतामा आँच आउने गरी यो संविधानले कुनै पनि संशोधन गर्न सक्दैन । गणतन्त्र उल्ट्याउनु भनेको जनतामा निहित सार्वभौम सत्ता उल्ट्याउनु हो ।*******पूर्वराजा ज्ञानेन्द्र अहिले नागरिक हुनुहुन्छ । नागरिकको हैसियतले उहाँले पनि पार्टी खोल्न सक्नुहुन्छ । चुनावमा आउन सक्नुहुन्छ,आफ्ना कुरा राख्नु सक्नु हुन्छ भन्ने नेम्वाङजीको भनाइ होला ।*******पूर्वराजा ज्ञानेन्द्र अहिले नागरिक हुनुहुन्छ । नागरिकको हैसियतले उहाँले पनि पार्टी खोल्न सक्नुहुन्छ । चुनावमा आउन सक्नुहुन्छ, आफ्ना कुरा राख्नु सक्नु हुन्छ भन्ने नेम्वाङजीको भनाइ होला । उहाँ जस्तो मान्छेले पूर्वराजाको राजतन्त्र ल्याउने माग पूरा गर्छु भन्ने अर्थमा उहाँहरु यो संविधानमा अटाउछन् भन्नुभयो होला जस्तो मलाई लाग्दैन ।उनीहरु यो संविधानभित्र अटाएका छन् त?राजतन्त्रको मागलाई छोडेर नागरिकका हिसाबले राजा ज्ञानेन्द्र अटाउनु नै भएको छ । विप्लव अटाएका छन् कि छैनन् भन्ने कुरा उहाँको माग के के हुन् ? त्यसबारेमा उहाँसँग छलफल गरेर भन्न सकिन्छ ।मूलतः संविधानले हिंसालाई त प्रश्रय दिँदैन । राजनीतिक मामिलामा छलफल र संवादबाट समधान निकाल्ने कुरा मात्र संविधानभित्र पर्छ ।४ वर्षसम्म संविधानप्रतिको असन्तुष्टि मेटाउने कुनै प्रयत्न भएको देखिएन । अब काँग्रेसको आगामी भूमिका कस्तो हुन्छ?सरकारले के गर्नुपर्छ?०६२–६३ को आन्दोलनको मूल विशेषता परिवर्तनमाथि प्रहार हुनुहुँदैन । बाँकी अन्य सबै कुरामा छलफल गर्न सकिन्छ । बहुलवादमा आधारित संघीय लोकतान्त्रिक गणतन्त्रात्मक संसदीय व्यवस्थालाई उल्ट्याउन सकिँदैन ।*******बहुलवादमा आधारित संघीय लोकतान्त्रिकगणतन्त्रात्मक संसदीय व्यवस्थालाई उल्ट्याउन सकिँदैन ।******* अन्य विषयमा कसका कहाँ विमिति रहेको छ, त्यसलाई सरकारले सम्बोधन गर्नुपर्छ । संविधानलाई यो राज्य व्यवस्थाका पक्षधरहरुले आत्मसात गर्ने वतावारण निर्माणका लागि सरकार तयार भएको दिन हाम्रो सहयोग रहन्छ ।तपाईँले वर्तमान व्यवस्थाका पक्षघरले संविधान आत्मसात गर्ने कुरा गर्नु भयो । संविधानप्रतिको विमतिको सम्बोधन नहुँदाको अवस्थामा त्यो कसरी सम्भव छ?संविधानप्रतिको विमतिलाई कसरी समधान गर्ने सकिन्छ?संविधानप्रति विमति राख्नेहरुको पनि विमति के के मा छ, त्यो उनीहरुको मतहरु आएपछि थाहा हुन्छ । त्यो विमतिबारे संवाद गर्ने ठाउँ बनेको छैन । संवाद गर्ने ठाउँ बनेपछि, यी मतहरु आएपछि छलफलको माध्यमबाट समाधानमा पुग्नुपर्छ ।*******लोकतान्त्रिक व्यवस्था आफैमा परिवर्तनशील र गतिशील व्यवस्था हो । यसमापरिवर्तनर संशोधन हुने कुरा रोकिँदैन ।*******दुईतिहाइ भएपछि संविधानका मूल विशेषतालाई बचाएर सजिलै संशोधन गर्न सकिन्छ । लोकतान्त्रिक व्यवस्था आफैमा परिवर्तनशील र गतिशील व्यवस्था हो । यसमा परिवर्तन र संशोधन हुने कुरा रोकिँदैन ।तपाईले संविधान निर्माणाको ४ वर्षलाई कसरी मूल्याङ्कन गर्नु भएको छ । र कार्यान्वयनको पाटो कसरी अगाडि बढिरहेको पाउनु भएको छ?पहिलो दुई वर्षलगातार निर्वाचन सम्बन्धी कानुन बने । र, निर्वाचन सम्पन्नमै समय बित्यो । मुख्यतः आजको दिनमा निर्वाचनपछिको मूल्याङ्कन गर्ने हो ।पहिलो दुई वर्ष निर्वाचनको राम्रो मूल्याङ्कन गर्दछु । किनकि संविधानले मात्र निर्वाचन हुँदैन थियो । निर्वाचनका लागि संविधान अनुसार कानुन बन्नु पथ्र्यो । कानुनहरु पनि बने, निर्वाचन पनि भयो । निर्वाचनपछि नेपालमा पहिलो पटक संघीय राज्य व्यवस्था अनुसार सरकार बन्यो । तीन तहको विधायिकाहरु वा सरकारहरु बने ।सरकारको दुई वर्षको मूल्याङ्कन गर्दा त्यति राम्रो भएको छैन ।  सरकारले जनताको पक्षमा, राष्ट्रको पक्षमा द्रुतगतिले काम गरेको र गर्न सकेको पाइँदैन । यो तीन नै तहको सरकारको मूल्याङ्कन हो । तीन नै तहका सरकार र  जनप्रतिनिधिहरुले गम्भीरतापूर्वक सोच्नुपर्छ । जनताबाट निर्वाचित जनप्रतिनिधिहरु पारदर्शी हुनुपर्यो, जवाफदेही हुनुपर्यो र सादगी हुनुपर्यो, मितव्यायी हुनुपर्यो । निर्वाचित जनप्रतिनिधिले आफ्नो सुविधा मात्र बढाए गए भन्ने अत्यन्त ठूलो जनगुनासो छ । यसलाई रोक्नुपर्यो ।*******जनताबाट निर्वाचित जनप्रतिनिधिहरु पारदर्शी हुनुपर्यो,जवाफदेही हुनुपर्यो र सादगी हुनुपर्यो,मितव्यायी हुनुपर्यो । निर्वाचित जनप्रतिनिधिले आफ्नो सुविधा मात्र बढाए गए भन्ने अत्यन्त ठूलो जनगुनासो छ । यसलाई रोक्नुपर्यो ।*******भ्रष्टाचार, बेथिति र कुशासन बढेको व्यापक गुनासो छ । यी सबै कुरालाई सम्बोधन गरेर तीन नै तहका सरकारहरु अगाडि जान सक्नुपर्यो । खास गरी केन्द्रीय सरकारले गम्भीरता पूर्वक सोच्नु पर्यो । मन्त्रीहरु, प्रधानमन्त्री र कम्युनिस्ट पार्टीका नेताहरुले बढो गम्भीरतापूर्वक विचार गर्नु पर्यो । उहाँको सरकारको कार्यकालमा गरिब किसान वर्गको किन अत्यन्त गुनासो बढ्दै गएको छ ? दुईतिहाइको सरकारले किन काम गर्ने नसकेको मलाई पनि अचम्म लागेको छ ।*******कम्युनिस्ट पार्टी कै मुख्यमन्त्रीले केन्द्र सरकारबाट हामीलाई अधिकार पाएनौँ भन्ने सर्वत्र गुनासो गदै आउनु भएको छ । तर केन्द्र र प्रदेशमा पनि एउटै पार्टी सरकार छ । उहाँहरुले बसेर बढो गम्भीरता पूर्वक छलफल गरेर द्रुतगतिले काम गर्न सक्नु पर्ने हो । त्यसो गर्न नसकेमा हामी सबैलाई दुःख लागेको छ ।*******तर अहिले नै यो अन्तिम मूल्याङ्कन होइन । सरकार त पाँच वर्षका लागि छ । भरखर दोस्रो वर्ष भएको छ । तर सरकारले जसरी द्रुतगतिमा काम गर्न सक्नु पथ्र्यो, गर्न सकेन । केन्द्र र प्रदेश नै आपसमा झगडा गरेर बस्ने थाले । त्यो राम्रो भएन । कम्युनिस्ट पार्टी कै मुख्यमन्त्रीले केन्द्र सरकारबाट हामीलाई अधिकार पाएनौँ भन्ने सर्वत्र गुनासो गदै आउनु भएको छ । तर केन्द्र र प्रदेशमा पनि एउटै पार्टी सरकार छ । उहाँहरुले बसेर बढो गम्भीरता पूर्वक छलफल गरेर द्रुतगतिले काम गर्न सक्नु पर्ने हो । त्यसो गर्न नसकेमा हामी सबैलाई दुःख लागेको छ । आजको दिनमा सरकारले संविधानको भावना अनुसार काम गरोस् मेरोतर्फबाट सरकारलाई शुभकामना छ ।सरकारलाई त शुभकामना दिनु भयो । संविधान दिवसको अवसरमा  जनतालाई चाहिँ के शुभकामना दिन चाहनु हुन्छ?यो संविधान जनताको पक्षमा छ, राष्ट्रको पक्षमा छ । जनताका राजनीतिक, आर्थिक, समाजिक, सांस्कृतिक यावत अधिकारहरु यसले सुनिश्चित गरेको छ । संविधानले गरेको व्यवस्थाको मुर्तरुप भनेको राज्य सञ्चालनको क्रियाकलापमा निर्भर रहन्छ । राज्य सञ्चालकले द्रुतगतिले काम गर्न नसकेकाले जनतामा गुनासो बढ्नु स्वभाविक छ । जनताको गुनासो व्यवस्थाविरुद्ध प्रयोग हुनु हुँदैन । जनताको गुनासो राज्य सञ्चालकप्रति लक्षित हो र हुनुपर्छ ।संघीयता, लोकतान्त्र, गणतन्त्र, समानुपातिक समावेशी प्रतिनिधित्व प्रणाली, मिश्रित निर्वाचन प्रणाली, तीनै तहको सरकारलगायत संवैधानिक संरचनामा जनताको मौलिक अधिकारको व्यवस्था गरिएको छ । ती सबैको राम्रोसँग कार्यान्वयन गर्न सकियो भने जनताको पक्षमा धेरै काम गर्न सकिन्छ । यसतर्फ जनता सचेत हुनुपर्छ । *******राज्य सञ्चालकले द्रुतगतिले काम गर्न नसकेकाले जनतामा गुनासो बढ्नु स्वभाविक छ । जनताको गुनासो व्यवस्थाविरुद्ध प्रयोग हुनु हुँदैन । जनताको गुनासो राज्य सञ्चालकप्रति लक्षित हो र हुनुपर्छ ।*******जनताकै संघर्ष र जनताकै आन्दोलनबाट परिवर्तन भयो । त्यही अनुसार संघीयता, गणतन्त्रमा देश पुग्यो । जनताकै निर्वाचित संस्थाले लामो समय लगाएर यो संविधान ल्यायो । संविधान भनेको जनताका निर्वाचित प्रतिनिधिले जनताका लागि ल्याएको व्यवस्था हो । कुनै पार्टी विशेष, कुनै नेता विशेषका लागि ल्याएको व्यवस्था होइन । त्यसैले सरकार जनताले बनाएको सरकार हो । जनताले बनाएको सरकारले जनताको पक्षमा काम गर्न सकिरहेको छ कि छैन भन्ने कुरा जनताले मूल्याङ्कन गर्न सक्नुपर्छ ।साथै (तीनै तहका) सरकारले काम गर्न नसकेका घटनाहरुमा जनमत निर्माण गरेर सरकारलाई सचेत गराउनु र दबाब सिर्जना गराउनुपर्छ ।स्थानीय तहमा राम्रो काम गर्न सकेन भने स्थानीय तहका जनता उठ्न सक्नुपर्छ, प्रदेशमा राम्रो काम भएन प्रदेशका जनता उठ्न सक्नुपर्छ र केन्द्र राम्रो काम भएन राष्ट्रव्यापी रुपमा जनता उठ्न सक्नुपर्छ । सरकारलाई संविधानभित्रबाट सही काम गराउनका लागि दबाब सिर्जना गर्न सक्नुपर्छ ।#कृष्णप्रसाद सिटौला#संविधान दिवस#बाबुराम भट्टराई#संविधान संशोधन