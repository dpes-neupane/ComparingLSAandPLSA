नेपाल कम्युनिस्ट पार्टी नेकपाका स्थायी समिति सदस्य बेदुराम भुसाल पार्टीभित्र बौद्धिक नेताको रुपमा परिचित छन् । पार्टी एकतापछि विभिन्न समितिमा रहेर विधान र नियमावली बनाउने काममा खटिएका भुसाल नेकपाको पछिल्लो समय चर्चामा रहेको स्कुल विभागको पहिलो दाबेदार आफू रहेको बताउँछन् । पार्टी एकता प्रक्रिया र पार्टीभित्र बढेको विवादका बारेमा रातोपाटीका लागि रोहित दाहालले गरेको कुराकानीःनेकपाको एकीकरण टुङ्गियो भन्ने नेताहरूको भनाइ आइरहेका छन् । साँच्चै एकीकरण अब टुङ्गिएको अवस्था हो ?पार्टी एकताका केही आधारभूत कुराहरू टुङ्गिएका छन् । खासगरी सैद्धान्तिक कुराहरूका बारेमा जतिबेला पार्टी एकता घोषणा गर्यौँ । त्यसैबेला करिब–करिब टुङ्ग्याएका हौँ । करिब–करिब किन भनेको भने केही भयो भने महाधिवेशनमा छलफल गरौँला पनि भनेका थियौँ ।हामीले के भन्यौँ भने नेपाली क्रान्तिले एउटा चरण पार गरेको छ । हामीले हिजो भन्दै आएको अर्ध सामन्ती, अर्ध औपनिवेशिक अवस्थाबाट नेपाली समाज अब विगतका क्रान्तिबाट पुँजीवादी चरणमा प्रवेश गरेको छ । त्यसो भएर अबको हाम्रो क्रान्तिको दिशा समाजवाद हो । हाम्रो गन्तव्य समाजवाद हो भन्ने हामीले टुङ्ग्यायौँ । त्यहाँ पुग्न हामीले हाम्रो मूल मार्गदर्शक सिद्धान्त माक्सवाद लेनिनवाद हुनेछ भन्यौँ ।हाम्रो कार्यक्रमका रूपमा हिजो पूर्व एमालेले अवलम्बन गर्दै आएको जनताको बहुदलीय जनवाद र पूर्वमाओवादी केन्द्रले अवलम्बन गर्दै आएको एक्काइसौँ शताब्दीमा जनवादको विकाससम्बन्धी अवधारणालाई नयाँ परिवेशमा परिमार्जन गर्दै अघि बढ्नेछौँ भन्ने निष्कर्ष पनि निकाल्यौँ । त्यो पनि टुङ्ग्यायौँ ।******हिजो दुईवटा पार्टी दुईवटा बाटोमा थिएँ । हिजोको एमालले शान्तिपूर्ण सङ्घर्षको बाटो अँगालेको थियो भने माओवादी केन्द्रले सशस्त्र सङ्घर्षको बाटो । दुईवटा बाटो र दुईवटा मार्गदर्शक सिद्धान्त मानेका र दुईवटा कार्यक्रमिक अवधारणा बोकेका पार्टीहरूको बीचमा सैद्धान्तिक सहमति गरेर नै एक ठाउँमा पुगेका हाँै ।******पूर्वएमालेले मार्क्सवाद, लेनिनवाद, जनताको बहुदलीय जनवाद मार्गदर्शक सिद्धान्त हो भन्थ्यो । पूर्व माओवादी केन्द्रले मार्क्सवाद लेनिनवाद माओवादलाई मार्गदर्शक सिद्धान्त मान्थ्यो । यसमा हामी बीचमा भिन्नता थिए । ती भिन्नतालाई एक ठाउँमा ल्यायौँ । समाजवाद हाम्रो गन्तव्य भन्ने हाम्रो अधिकतम लक्ष्य थियो तर अबको तात्कालिक लक्ष्यमा अघि बढायौँ । अब त्यो दिशामा कार्यक्रामिक हिसाबले पनि त्यतातर्फ जानछौँ भनेर भन्यौँ । त्यसका निम्ति तत्काल जनताको जनवाद भनेर जान्छौँ । त्यसभित्र के–के अन्तरवस्तु हुन्छन् भन्ने कुरालाई पनि टुङ्ग्यायौँ । सँगसँगै अबको हाम्रो बाटो शान्तिपूर्ण सङ्घर्षको बाटो हो भन्ने पनि टुङ्ग्याएका छौँ ।हिजो दुईवटा पार्टी दुईवटा बाटोमा थिएँ । हिजोको एमालले शान्तिपूर्ण सङ्घर्षको बाटो अँगालेको थियो भने माओवादी केन्द्रले सशस्त्र सङ्घर्षको बाटो । दुईवटा बाटो र दुईवटा मार्गदर्शक सिद्धान्त मानेका र दुईवटा कार्यक्रमिक अवधारणा बोकेका पार्टीहरूको बीचमा सैद्धान्तिक सहमति गरेर नै एक ठाउँमा पुगेका हाँै ।त्यसकारण सैद्धान्तिक पक्ष मूलतः टुगिएको हो । बाँकी रहेका विषय महाधिवेशनमा पनि छलफल गर्न सकिन्छ भनेर किन भनेका हौँ भने महाधिवेशन पार्टीको सर्वोच्च निकाय हो । त्यसमा प्रश्न उठाउन पाइन्छ भन्ने अर्थमा आवाश्यक परेमा त्यहाँ छलफल गरौँला भनेको हो । दोस्रो साङ्गठानिक हिसाबले हेर्दा पनि दुई केन्द्रीय कमिटीबीचको एकीकरण गरेर नयाँ केन्द्रीय कमिटी बनायौँ । त्यसका लागि पार्टीको विधानको व्यवस्था पनि गर्यौँ । विधान बनाउँदा पार्टीको संरचनागत संरचना कस्तो हुनेछ भन्ने पनि टुङ्गाएका छौँ । पार्टी सङ्गठनको निर्माण र परिचालनका सन्दर्भमा हामीले कुन सिद्धान्त अवलम्बन गर्ने भन्ने पनि टुङ्गाएका छौँ । यी मूलभूत कुराहरू हुन जो टुङ्गिए ।तर बाँकी के रह्योभन्दा सङ्गठनात्मक रूपमा केन्द्रीय कमिटी त टुङ्ग्यायौँ तर केन्द्रीय कमिटीमै पनि अरू कतिपय संरचना छन् । हामीले विधानमा केन्द्रीय आयोगको गठन, स्थायी कमिटी, पोलिटब्युरोको व्यवस्था गरे पनि पोलिटब्युरो अझै बनेको छैन । केन्द्रीय विभाग र राष्ट्रिय परिषद् लगायतका काम गर्न बाँकी नै छ ।अझै ६० प्रतिशत एकताको काम बाँकी छ भन्न मिल्छ ?त्यो अलि मिल्दैन । किनभने मुख्य संरचना केन्द्रीय समिति नै हो । केन्द्रीय कमिटी महाधिवेशन नभएको अवस्थामा सर्वोच्च संस्था पनि हो ।पोलिटब्युरो नबन्दै केन्द्रीय सदस्यहरूको जसरी कार्यविभाजन गरियो, त्यसको अर्थ अब पोलिटब्युरो बन्दैन भन्ने हो ?त्यस्तो होइन, पोलिटब्युरो बन्न सक्छ । विधानमा व्यवस्था भएकाले नबनाउने कुरा राम्रो हुँदैन । पोलिटब्युरोमा बस्ने साथीहरूको व्यवस्थापन गर्न केही समय लागेको मात्रै हो ।यसमा ढिला हुनुको कारण केही छ ?पोलिटब्युरोका सदस्य हुने साथीहरूको सन्दर्भमा अलिकति बढी पूर्व माओवादी केन्द्रका तर्फको सङ्ख्या मिलानका सन्दर्भमा कुरा टुङ्गिइसकेको थिएन । त्यसले गर्दा अध्यक्ष प्रचण्डले यसलाई अलि पर लैजाऊँ भन्ने कुरा राखेपछि रोकिएको हो ।आफ्ना मान्छे कसलाई राख्ने र कसलाई झिक्ने भन्ने समस्याले गर्दा रोकियो भनेर तपाईंले भन्न नमिले पनि त्यही देखियो होइन ?त्यो उहाँले जान्ने हो, मैले भन्ने होइन ।*****८ सदस्यीय पार्टी एकता संयोजन समिति बनेको थियो । सबभन्दा पहिले हामीमा त्यहाँ नै कसरी जाने भनेर सैद्धान्तिक, वैचारिक र साङ्गठनिक पक्षबाट छलफल भएको थियो र त्यहाँबाट भएका छलफलका आधारमा पछि विभिन्न कार्यदलहरू बने र तिनीहरूले दस्तावेज तयार गरेका हुन् । त्यो ८ सदस्यीय पार्टी एकता संयोजन समितिमा पूर्व नेकपा एमालेका तर्फबाट ५ जना, माओवादी केन्द्रका तर्फबाट ३ जना नेताहरू हुनुहुन्थ्यो । ती ५ जनामध्ये एकजना ईश्वर पोखरेल पनि हुनुहुन्थ्यो । उहाँले समेत हस्ताक्षर गरेर अब हामी जनताको जनवाद मार्गदर्शक सिद्धान्त मानेर जान्छौँ भन्याँै । त्यो निर्णयलाई दुवैतर्फका कमिटीहरूमा लगेर छलफल गरेर पारित गरिएको छ ।*****एकताको चर्चा भइरहँदा पार्टी त झन् विभाजनमा गएको जस्तो देखिन्छ नि ! जस्तो सैद्धान्तिक सहमति भएपछि पनि सरकारको दोस्रो तहका नेता र रक्षामन्त्री ईश्वर पोखरेलले जबज बाहेक केही चिन्दिनँ भनिरहनु भएको छ । केही केन्द्रीय सदस्यहरूले फेसबुकमार्फत पार्टी अध्यक्षलाई नै गाली गरेको देखिन्छ ।–बाहिर बसेकालाई त्यो प्रश्न गर्ने ठाउँ उहाँहरूले बनाइदिनुभयो । तर मलाई के लाग्छ भने यत्रो ठूलो पार्टीमा एकाध नेता कार्यकर्ताले प्रश्न उठाउँदैमा र धारणा राख्दैमा पार्टी विभाजनमै जान्छ वा ठूलो समस्या नै उत्पन्न भयो भनेर निष्कर्ष निकाल्नुपर्ने जस्तो लाग्दैन ।तपाईंले नै स्कुलिङ गरेका धेरैले फलामे अनुशासन हुन्छ, कम्युनिस्ट पार्टीमा भन्ने गरेको पनि सुनिन्थ्यो । तर अब ईश्वर पोखरेल जस्ता शीर्ष नेताले बोलेको कुरा सामान्य रूपमा लिनुपर्ने ?म यसमा कोही पनि त्यति धेरै गैरजिम्मेवार हुनुहँुदैन भन्छु । ८ सदस्यीय पार्टी एकता संयोजन समिति बनेको थियो । सबभन्दा पहिले हामीमा त्यहाँ नै कसरी जाने भनेर सैद्धान्तिक, वैचारिक र साङ्गठनिक पक्षबाट छलफल भएको थियो र त्यहाँबाट भएका छलफलका आधारमा पछि विभिन्न कार्यदलहरू बने र तिनीहरूले दस्तावेज तयार गरेका हुन् । त्यो ८ सदस्यीय पार्टी एकता संयोजन समितिमा पूर्व नेकपा एमालेका तर्फबाट ५ जना, माओवादी केन्द्रका तर्फबाट ३ जना नेताहरू हुनुहुन्थ्यो । ती ५ जनामध्ये एकजना ईश्वर पोखरेल पनि हुनुहुन्थ्यो । उहाँले समेत हस्ताक्षर गरेर अब हामी जनताको जनवाद मार्गदर्शक सिद्धान्त मानेर जान्छौँ भन्याँै । त्यो निर्णयलाई दुवैतर्फका कमिटीहरूमा लगेर छलफल गरेर पारित गरिएको छ । मैले त्यतिबेलाको हिसाबले भन्नुपर्दा एमालेको स्थायी कमिटी, पोलिटब्युरो, केन्द्रीय समितिमा छलफल गरेका छौँ । यसरी नै दुवैतर्फबाट छलफल गरेर पारित गरिसकेपछि संयुक्त बैठक बसेर खासगरी ४४१ जना बसेर पनि पारित भएको विषय हो त्यो । यसरी प्रक्रियाबाट भएको कुरालाई कुनै पनि नेताले म चिन्दिनँ, जान्दिनँ भन्नु गैरजिम्मेवार कुरा हो ।उहाँलाई कारबाही हुन्छ त ?अहिले त एक प्रकारले पार्टीको अवस्था सङ्क्रमणकालीन अवस्था नै छ । अहिले पनि हामी पार्टी एकतामै केन्द्रित भएर लागिरहेको अवस्था पनि हो । यस्तो अवस्थामा कसैलाई कारबाही वा आदि इत्यादी भन्दा पनि विषय के हो भन्ने कुरा स्पष्ट पार्ने हो । त्यो भइसक्यो जस्तो पनि लाग्छ । किनभने उहाँले बोल्नुभयो । त्यसको काउन्टरमा अरू नेताहरूले पनि बोल्नुभयो । त्यसपछि बसेको सचिवालय बैठकमा छलफल गर्दा यो भ्रमजस्तो भयो । छिटोभन्दा छिटो राजनीतिक दस्तावेज प्रकाशित गरे समस्या समाधान हुन्छ भनेर राजनीतिक दस्तावेज प्रकाशित गरिसकिएको छ ।*****व्यक्तिगत गालीगलोज र लाञ्छनामा उत्रिने कुरा राजनीतिक नैतिकताको हिसाबले ठीक होइन । ठीक छ सैद्धान्तिक, वैचारिक बहस गर्न सकिन्छ ।*****राजनीतिक दस्तावेज प्रकाशित गरेर धुम्बाराही पार्टी कार्यालयमा थन्क्याइएको छ होइन ?पार्टी कार्यलयमा जानेले पाउनुहुन्छ । थन्क्याउन मात्रै होइन ।बाँकी एकताका काममै असर पर्ने गरी पार्टीकै जिम्मेवार व्यक्तिहरू एउटा पक्षले अर्को पक्षको उछितो काढ्ने प्रवृत्ति देखिन्छ, यसलाई चाँहि के भन्ने ?एकाध साथीहरूले त्यसो गर्नुभएको छ । मैले पनि सुनिहेको छु । पढिरहेको छु, यो उहाँहरूको तरिकालाई पनि गैरजिम्मेवार नै भन्छु । व्यक्तिगत गालीगलोज र लाञ्छनामा उत्रिने कुरा राजनीतिक नैतिकताको हिसाबले ठीक होइन । ठीक छ सैद्धान्तिक, वैचारिक बहस गर्न सकिन्छ । त्यसमा उत्रिए हुन्छ । हामीले हाम्रो पार्टी लोकतान्त्रिक विधि, पद्धति र अभिव्यक्ति स्वतन्त्रतामै चल्नुपर्छ भन्दै आएका छौँ । जसको लिमिटेसन हुन्छ नै । पार्टीले पारित गरेका विचारको सीमाभित्र रहेर आफ्ना मतहरू प्रकट गर्ने कुरालाई अन्यथा ठान्नुहुँदैन । तर विगतका कतिपय प्रसङ्गहरूलाई कोट्याएर घाउमा नुनचुक छर्कने ढङ्गले जाने, गालीगलोजको भाषामा उत्रने खालको क्रियाकलाप बन्द गर्नुपर्छ ।यस्ता क्रियाकलापले बाँकी एकता प्रक्रियामा प्रभाव या अवरोध गर्दैन ?त्यसले प्रभाव पार्दैन । साथीहरूको तरिकालाई ध्यानमा राख्नु त पर्छ । यो तरिका जोकसैले अपनाए पनि राम्रो तरिका होइन । तर त्यसैले पार्टी एकतालाई बाधा पार्छ भन्ने मलाई लाग्दैन ।पछिल्लो समय पार्टीमा स्कुल विभाग चर्चामा छ । यो विभागमा तपाईंको पनि दाबी छ होइन ?मेरो सबभन्दा पहिलो दाबी हो । म सप्रसङ्ग भन्न चाहन्छु । म पार्टीको विधान मस्यौदा कार्यदलमा थिएँ । नियमावली मस्यौदा कार्यदलमा पनि थिएँ । हामीले सुरुमा विधान बनायौँ, पछि नियमावली पनि बनायौँ । नियमावली बनाउँदा नै विभागका अधिकार कर्तव्य व्यवस्थित गरिन्छ । त्यो पनि सकिइसकेपछि अब कार्यविभाजनको चरणमा प्रवेश गर्नुपर्ने भयो । त्यस सन्दर्भमा हालको महासचिव विष्णु पौडेल त्यो कार्यदलको संयोजक हुनुहुन्थ्यो । म सदस्य थिएँ । नियमावली बनाएर सिद्धाएकै दिन भनेको छु– अब कार्यविभाज हुँदा मलाई पार्टी स्कुल विभाग हुनुपर्छ है । मैले त्यो किनभने भन्दा विधान र नियमावलीमा व्यवस्था गरेअनुसार त्यो प्रस्ताव बनाउने काम उहाँको हो । त्यतिबेल अरू कसैले पनि दाबी गर्नुभएको थिएन । तर सचिवालयमा बस्ने साथीहरूले अरूको दाबीलाई वास्ता गर्नुभएन ।पार्टी महासचिवलाई इन्फरमल भएपनि भन्नुचाही भएको रहेछ ?इन्फर्मल होइन, फरमल नै हो । महासचिवलाई भनेपछि फरमल हुन्छ ।मस्यौदा समितिको सदस्य पनि भएको नाताले आफूले त्यसको स्प्रिटसमेत बुझेको र भोलि कार्यकर्तालाई बुझाउन सजिलो हुन्छ भनेर तपाईले दाबी पेश गर्नुभएको हो ?त्यो पनि हो । सँगसँगै अर्कोे म पूर्वएमालेको हिसाबले हेर्दा २०५१ सालदेखि केन्द्रीय प्रशिक्षक हुँ र पार्टी स्कुल विभागको सदस्य पनि । २०६५ देखि २०७० सालसम्मको केन्द्रीय पार्टी स्कुल विभागको म प्रमुख हुँ । म प्रमुख हुँदा नै हामीले पार्टी स्कुल सञ्चालन निर्देशिका तथा पाठ्यक्रम तयार गरेका थियौँ । पहिला मोदनाथ प्रश्रित इन्चार्ज हुँदा पनि पाठ्यक्रम बनाएका थियौँ, त्यतिबेला म सदस्य थिएँ । म २०५१ देखि नै लगातार एक पटक बीचमा केन्द्रीय अनुशासन आयोगको सभापति भएकाबेला अन्यत्र बस्न नपाउने भएकाले रहिनँ, नत्रभने म निरन्तर बसेको छु । पार्टी स्कुल सञ्चालन निर्देशिका म प्रमुख भएको बेला बनायौँ र दोस्रो त्यो पाठ्यक्रमका आधारमा हामीले पाठ्यपुस्तक लेख्यौँ । पार्टी शिक्षा भाग १ देखि ३ सम्म तीनवटा पुस्तक प्रकाशित भएका छन् । तीनै पुस्तकका आधारमा हामीले कक्षा चलाएका थियौँ । त्यो अर्थमा म आफू त्यो स्थानका लागि दाबी गर्न चाहान्छु ।*****एउटा विभागको प्रमुख हुनका लागि सचिवालयका सदस्यहरू ‘कोर अफ लिडरसिप’ भन्नुहुन्छ । कोर अफ लिडरसिप हो भने एउटा विभागका निम्ति तानातान गर्ने कुरा सुहाउँदो हो ? सुहाउने कुरा होइन ।*****स्कुल विभाग पूर्वएमालेकै भागमा पर्नुपर्छ या पूर्व माओवादीको भागमा जाँदा पनि हुन्छ । अथवा पूर्वएमालेको भागमा आएमात्रै आफुले पाउनुपर्छ भन्ने तपाईंको भनाइ हो ?अरू विभागहरूको बाँडफाँट भएको छ, स्कुल विभागको भएको छैन । जसले गर्दा कता पर्छ भन्ने पनि प्रस्ट भएको छैन । नेता हेरेरै गरौँ भन्ने सोच सचिवालयका नेताहरूसँग कुराकानी गर्दा बुझिन्छ । यदि त्यसो हो भने उपयुक्त जो व्यक्ति हुन्छ त्यो गए भयो । मेरो राय भन्नुहुन्छ भने यो सचिवालयका नेताहरू अहिले जसले निर्णय गरिरहनुभएको छ, उहाँहरू नै आपसमा बाझ्ने कुरा राम्रो होइन । एउटा विभागको प्रमुख हुनका लागि सचिवालयका सदस्यहरू ‘कोर अफ लिडरसिप’ भन्नुहुन्छ । कोर अफ लिडरसिप हो भने एउटा विभागका निम्ति तानातान गर्ने कुरा सुहाउँदो हो ? सुहाउने कुरा होइन ।यो कुरा ईश्वर पोखरेलको हकमा मात्रै लागू नहोला नि ?ईश्वर पोखरेलको हकमा मात्रै भनेको होइन, मैले सवैको हकमा भनेको हो ।यसको अर्थ सचिवलयमा भएका कसैले पनि विभाग लिनुहँुदैन भन्ने तपाईंको भनाइ हो ?हो, नलिए हुन्छ । उहाँहरूले अलि ठूलो क्षेत्रको अनुगमन गरे हुन्छ । समन्वय र अनुगमन गर्ने जिम्मेवारी बोके हुन्छ ।भोलि पूर्वएमालेको भागमा परेर ईश्वर पोखरेल नै विभाग प्रमुख बन्नुभयो भने तपाईंको कद होचो हुने त होइन ?मेरो कद होचो र अग्लो हुने भन्ने कुरामा म सरोकार राख्दिनँ । मैले त्यस्तो हेर्न थालेभने २०२९ सालमा पार्टीको सदस्यता लिने मान्छेमध्यको एक म हुँ । अहिलेका आठ लाख पार्टीसदस्यमध्ये त्यतिबेला सदस्यता लिने एक हजार नाघ्दैनन् । त्यो हजारभित्र म छु । एमालेभित्र त म सात सयभित्रै थिएँ, अब पूर्व माओवादीभित्र पनि धेरै पुरानो साथीहरू हुनुहुन्छ भन्ने लाग्दैन । त्यसैले त्यो कद नै मेरो माथिल्लो कद हो भन्ने म ठान्छु ।पार्टी स्कुल विभाग किन यति धेरै महत्त्वपूर्ण बन्यो त पछिल्लो समय । हिजो प्रचार विभाग, सङ्गठन विभाग महत्त्वपूर्ण ठान्थे । तर अहिले एकाएक स्कुल विभाग लिएपछि प्रधानमन्त्री नै हुने हो कि भनेजसरी प्रचार भइरहेको छ ?सुसुप्तै त थिएन । पहिला पनि यो विभाग काम गर्ने विभागमै गनिन्थ्यो । वरिष्ठ नेताहरूले यसको जिम्मेवारी लिने गर्नुभएको थियो । यो विभागमा सबभन्दा लामो समय प्रमुख रहनुभएको हो मोदनाथ प्रश्रित । त्यसबेला यो विभाग लेख्नेपढ्ने नेताहरूलाई दिने भन्ने पनि थियो । त्यसैले अलिकति समय माधव नेपाल, केपी ओली, युवराज ज्ञवाली हुँदै त्यसपछि म पूर्वएमालेको हिसाबले यसको प्रमुख बनेको हो ।तत्कालीन माओवादीसँगको एकताअघि त केपी ओली नै यो विभागको प्रमुख हुनुहुन्थ्यो होइन ?एकताअघि नवौँ महाधिवेसनबाट उहाँ हुनुभएको हो ।अब स्कुल विभागमा देखिएको मतभेदको अन्त्य कसरी होला त ?सहमतिमै हुन्छ । मलाई त यो टुङ्गिनै नसक्ला जस्तो लाग्दैन ।अब प्रधानमन्त्रीको कुरा गरौँ, प्रधानमन्त्री एक्लै अघि बढ्न खोज्नुभयो भन्ने गुनासो आयो । प्रतिपक्षले त यसमा केके भन्यो भन्यो । फेरि अहिले लचिलो बन्न थाल्नुभयो भन्ने आएको छ के त्यस्तै हो ?मलाई त्यस्तै नै हो जस्तो लाग्दैन । लचिलो भएजस्तो लाग्दैन ।दुई कदम अघि बढ्न एक कदमपछि हट्नुभएको हो त ?म त्यो पनि भन्दिनँ । म र उहाँ (केपी ओली) तीन वर्षको जेल पार्टन पनि हो । साढे १२ वर्ष जेल बस्दा करिब तीन वर्ष उहाँसँग पनि बसेको छु । संयोगले के भयो भने म २०४३ मा छुटे उहाँ २०४४ मा छुट्नुभयो । जेलबाट छुटेपछि म लुम्बिनीमा काममा लागेको थिएँ । पछि उहाँ पनि लुम्बिनी जानुभयो । त्याहाँ पनि हामीले सँगै काम गर्यौँ । २०३९ सालमा मैले नै अगुवाइ गरेको बर्रे सङ्घर्ष समूह र माले बीच एकता भयो । त्यो एकताभएपछि सँगसँगै उहाँसको कमिटीमा छु भन्न सक्छु । किनभने जेलभित्र पनि कमिटी थियो । त्यहाँ पनि हामीसँगै बस्यौँ । जेलबाट छुटेपछि लुम्बिनीमा जानुभयो । अञ्चल कमिटीमा पनि सँगै भइयो । त्यसपछि केन्द्रीय कमिटीमा आएपछि लगातार सँगै भइएको छ । यो हिसाबले मैले उहाँको कार्यशैली जो बुझेको छु, यसरी हेर्दा त्यति चाँडै लचिलो वा कडा हुने स्वभावको होइन ।पछिल्लो समय केन्द्रीय कमिटी सदस्यको कार्यविभाजन लगायतका काममा छलफल गरेको हो कि जस्तो देखियो नि ?बिनामापदण्डमा जान हुँदैन भन्ने कुरा अलि बढी नै उठ्यो । कुनै न कुनै मापदण्डबाट जानुपर्छ, व्यक्तिले व्यक्ति छान्ने कुरा हुँदैन । यसरी नजाऊँ भन्ने कुराले पार्टी पङ्क्तिमा बेसरी पकड जमायो । त्यसको असर हुनसक्छ । त्यो अर्थमा भन्दा लचिलो हुनुभयो भनेर बुझ्दा भयो ।*****सरकार सँगसँगै पाटी हिँडेको पनि हुन्छ । अहिले चाहिँ सरकार पार्टी सँगसँगै हिँडेको मैले देखेको छैन । सबभन्दा ठूलो समस्या त्यहाँ छ ।*****तपाईंलाई के लाग्छ, अहिले पार्टीले सरकार चलाएको छ ?छैन ।तर कम्युनिस्ट पार्टीमा त पार्टीले सरकार चलाउने कुरा हुन्छ नि होइन ?हो, तर छैन किनभने पार्टीले सरकार चलाउने कुरामा सरकारका नीति कस्ता बनाउने भन्नेबारेमा पार्टीमा नीतिगत छलफल भएर निर्णय हुनुपर्छ । यस्तो प्रश्न आउनेवित्तिकै मलाई २०५१ सालमा मनमोहन अधिकारीले नेतृत्व गर्नुभएको सरकारको सम्झना आउँछ । त्यतिबेला म केन्द्रीय कमिटिको सदस्य थिइनँ । तर मलाई त्यसबेलाको सरकार कसरी जान्छ भन्ने कुराको जानकारी पहिला नै हुन्थ्यो । मलाई त्यसबेला एउटा केन्द्रीय प्रशिक्षकको रूपमा खटाइएको थियो त्यसर्थमा पनि मैले जानकारी राख्थे । अर्को पार्टीले निर्णय गरेर पार्टीपङ्क्तिमा यो सरकार यसरी जाँदैछ है भनेर भनिन्थ्यो र त्यो सरकारलाई लोकप्रिय बनाउने काम पार्टीले गरेको हो । सरकार आफै लोकप्रिय भएको होइन । सरकारले पार्टी निर्णयअनुसारका काम गर्यो । ती कामलाई सिङ्गो पार्टी पङक्तिले बोकेर जनताको बीचमा पुर्यायो । अहिले सरकारले गरेका कामका बारेमा पार्टीभित्र छलफल र निर्णय भएर हुने गरेको छैन । मूल नीतिगत निर्णयका बारेमा पार्टीमा छलफल हुनुपर्छ भन्ने हो, दैनन्दिनका विषयमा पार्टीमा छलफल हुनुपर्छ भन्ने होइन । मूल नीतिमा पार्टीभित्र छलफल र निर्णयहरू गरेर गइयो भने पार्टी र सरकार एक ठाउँमा हुन्छन् । त्यस्तो अवस्थामा पार्टीले सरकार चलाएको पनि हुन्छ । सरकार सँगसँगै पाटी हिँडेको पनि हुन्छ । अहिले चाहिँ सरकार पार्टी सँगसँगै हिँडेको मैले देखेको छैन । सबभन्दा ठूलो समस्या त्यहाँ छ ।प्रधानमन्त्रीले किन यस्तो गरिरहनुभएको छ होला ? वा उहाँले कोसँग छलफल गरेर निर्णय गर्ने गर्नुभएको छ ?यो मैले ठ्याक्कै भन्न सक्दिनँ । कसरी भइरहेको छ, त्यसबारे म जानकार छैन ।त्यसो भए तपाईं सरकारको मूल्याङ्कन गरिदिनुस् न त ? सरकारले के काम गरेको देख्नुहुन्छ ?सरकारले कतिपय राम्रा काम पनि गरेको छ । सरकारका कामका बारेमा एकपक्षीय ढङ्गबाट नकारात्मक कोणबाट पनि हेर्दिनँ ।तर ओनरसीप लिएको त कतै पनि देखिँदैन नि ?अपनत्व हुनुपर्छ, वनरसिप लिन । यो पार्टी निर्णयका आधारमा भएको छ भन्ने भएको भए भए पार्टीपङ्क्तिले पनि बोकेर हिँड्छ । त्यसो नहुँदा राम्रै काम भए पनि ठीकै छ, राम्रै भएको छ भन्ने हिसाबले हिँड्ने कुरा हुँदोरहेछ । मलाई के लाग्छ भने त्यो २०५१ सालको सरकार भएको बेलामा जसरी पार्टीमा छलफल भएर १४ अञ्चलमा १४ जना केन्द्रीय प्रशिक्षक खटाइएको थियो । त्यसमध्येको एक म पनि थिएँ । मलाई गण्डकी अञ्चल खटाएको थियो । सिङ्गो गण्डकी अञ्चलमा सरकारले गरेका राम्रा काम पार्टी निर्णयहरू, त्यो निर्णयका आधारमा सरकारले गरेका यी यी राम्रा काम छन् भनेर मैले बोकेरै हिँडेर प्रचार गरेको थिएँ । त्यस क्रममा सिङ्गो पार्टी पङ्क्तिलाई यो बोकेर हिँड्नुपर्छ र जनतालाई बुझाउनुपर्छ भनेर भनेको थिएँ । तर आज त्यो वातावरण नै बनेन । त्यो वाताबरण बनाउन सकिएको छैन ।कसका कारण त्यस्तो वातावरण बनाउन नसकिएको हो ?नेतृत्वका कारणले हो । अरूलाई दोष दिन मिल्दैन । पहिलो जिम्मेवार उहाँहरू नै हो । नेतृत्वमा रहेका प्रधानमन्त्री रहेका अध्यक्षले जिम्मा लिनुपर्यो, अर्का अध्यक्षले पनि लिनुपर्यो । त्यसपछि सचिवालयले लिनुपर्छ । सबै निर्णय सचिवालयले गरेको छ भने उसले पनि जिम्मा लिनुपर्यो । स्थायी कमिटीसम्म आएछ भने म पनि जोडिउला ।जुन स्ट्याटसमा सरकार छ, जुन स्टेन्थ र जनमत अनुसार सरकारले काम गर्न सकेको छैन भन्नेमा त तपार्इंको सहमति रहेकै देखियो । तर यति साह्रो कमजोर चाहिँ किन भएको होला त ?सरकार कमजोर भयो भन्ने त मलाई लाग्दैन । तर कामको सन्दर्भमा फेरि पनि जोडिने पार्टीसँगै हो । समस्या पनि त्यहीँ छ । सरकार पार्टीसँग जोडिनेवित्तिकै के हुन्छ भने हिजो चुनावका बेलामा पार्टीले अगाडि सारेका विभिन्न घोषणापत्र लगायतका कार्यक्रमहरू छन् । ती विषय जनताका बीचमा लगिएको छ । ती विषयहरूलाई सरकारको नीतिमा र योजनामा ढाल्ने, बोकेर हिँड्ने सवालमा जुन तहको छलफल गरेर निष्कर्षका आधारमा अगाडि बढ्नुपर्ने थियो, त्यो कुरामा कमी रह्यो । मुख्य जड कुरामै कमी भएपछि त समस्या देखिने नै भयो ।सरकार कमजोर हुँदा पार्टी पनि कमजोर हुन्छ । यसको प्रभाव भोलिसम्मै पर्छ । नेताहरू धेरै भए पनि यति सामान्य कुराबारे केपी ओलीसँग कुरा गर्न नसकिएको हो अथवा यसलाई कसरी बुझ्ने ? कि अरू नेताको ल्याकत नभएर पो केपी ओली एक्लै हिँड्नु भएको पो हो कि ?त्यसरी पनि जानु हुँदैन । किनभने प्रश्न गर्न नसकेर यस्तो भएको होइन । म तपाईंलाई एउटा प्रसङ्ग बताउँछु । यसभन्दा अगाडि बसेको स्थायी कमिटी बैठकमा पार्टी एकताका कामलाई कसरी टुङ्ग्याउने र त्यसपछि सरकारको कामको समीक्षाका निम्ति बैठक बस्ने भनेर सार्वजनिक भएकै थियो । तर, त्यसपछि पार्टी एकताका काम टुङ्ग्याउन बनेको कार्यदललाई बीचमै रोकियो । त्यसले गर्दा यत्रो समय गयो । कार्यदलका हामी ५ जनाले त यसरी काम गरियो भने पार्टी एकता टुङ्गिन्छ भनेर दिएको थियौँ ।तर पार्टी एकता गर्न भनेर गठन भएको कार्यदल नै गठन कहिले र विघठन कहिले भन्ने नै अत्तोपत्तो भएन नि ?हो, अत्तोपत्तो नै भएन । समस्या पनि त्यही छ । कुनै पनि निर्णय गरेपछि कार्यान्वयनमा जानुपर्छ, गएन भने समस्या अवस्य आउँछ । त्यसैले यस्ता प्रश्न नै नउठ्ने होइन । उठिरहेका छन् । अहिले मैले जे बोलिरहेको छु, त्यो पनि प्रश्न हो । सकेसम्म त मैले यसरी सार्वजनिक मिडियामा नबोल्नुपर्ने विषय हो नि !प्रश्न यसरी र यस्ता उठून् कि भएका गलत काम र निर्णय सच्चिउन् । तर त्यस्तो त देखिँदैन ? कि अरू नेताहरूमा पो कमजोरी हो कि ?भन्दा भन्दै, प्रश्न गर्दागर्दै र छलफल गर्दा गर्दै पनि ढिलाढाला भएको हो । कतिपय विषयहरू क्रमशः सुधारिँदै पनि गएका छन् । मापदण्डकै विषय अलि बढी नै उठ्यो । त्यसपछि केही न केही मापदण्डका आधारमा केही पछिल्ला निर्णय भएका पनि छन् । आउने दिनमा पनि त्यो क्रमलाई निरन्तरता दिऊँ भन्ने आशा गरौँ ।अन्तिममा प्रधानमन्त्री केपी ओली सिङ्गापुर भ्रमण सकेर स्वदेश फर्कनुभएको छ । उहाँको भ्रमण केही दिन लम्बियो पनि । यस विषयमा पार्टीमा केही छलफल भएको थियो ?मैले थाहा पाएअनुसार उपचार गर्न जाने भनेर पार्टीमा जानकारी गराएरै जानुभएको हो । मेरो विश्वास त्यही नै छ ।उहाँ फर्केपछि केही फेरबदल हुने सङ्केत पाउनुभएको छ ?त्यस्तो आशङ्का ममा छैन । मैले त पार्टी अध्यक्षजस्तो गरिमामय पदमा बस्नुभएका नेताले जे भन्नुभएको छ, त्यहीमा विश्वास गर्नुपर्छ । त्यसैले अन्यथा नहोस् भन्ने कामना गरौँ ।#beduram bhusal#बेदुराम भुसाल