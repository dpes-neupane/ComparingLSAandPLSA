संघीय सरकारले ल्याएको बजेटबारे यतिबेला विषयगत बहस जारी नै छ । संघीय संसदमा छलफलको क्रममा रहेको आर्थिक वर्ष २०७७÷७८ को उक्त बजेटका विभिन्न सकारात्मक र नकारात्मक पक्षबारे टिकाटिप्पणी भइरहेका छन् । यो बजेटमा संघीय सिञ्चित कोषबाट गाउँपालिकालाई १ खर्ब २८ अर्ब १९ करोड ९४ लाख रुपैयाँ हस्तान्तरण हुने भएको छ । वित्तीय समानीकरण, सशर्त अनुदान, समपूरक अनुदान, विशेष अनुदानगरी उक्त रकम हस्तान्तरण हुन लागेको हो । त्यसबाहेक प्रदेश सिञ्चित कोषबाट जाने केही रकम र स्थानीय स्तरमा संकलन हुने रकम समेतको अनुमान गरेर आगामी असार १० गते स्थानीय तहले आगामी आर्थिक वर्षको बजेट सार्वजनिक गर्नुपर्ने प्रावधान छ । यो वर्ष संघीय सरकारको बजेटमा समावेश भएका धेरै कार्यक्रमहरु स्थानीय सरकारको सक्रियता र समन्वयमा गर्नेगरी आएका छन् । त्यसै अनुसार बजेटको विनियोजनसमेत गरिएको दाबी समेत सरकारले गरेको छ । यसै सन्दर्भमा ‘संघले ल्याएको बजेटलाई स्थानीय तहले कसरी हेरेको छ ?’ भन्ने विषयमा केन्द्रित रही सिन्धुपाल्चोकको जुगल गाउँपालिकाका अध्यक्ष समेत रहेका गाउँपालिका राष्ट्रिय महासंघका अध्यक्ष होमनारायण श्रेष्ठसँग गरिएको कुराकानी प्रस्तुत गरिएको छ । संघीय सरकारले ल्याएको बजेटलाई एउटा स्थानीय तहको अध्यक्ष र गाउँपालिका महासंघको अध्यक्षको रुपमा कसरी हेर्नुभएको छ ? यो बजेट कस्तो छ भनेर हेर्नुअघि हामीले संविधानले परिकल्पना गरेको समाजवादउन्मुख अर्थतन्त्रको सपनालाई साकार गर्ने दिशामा बजेट आएको छ कि छैन भन्ने हिसाबले हेर्नुपर्ने हुन्छ । त्यसरी हेर्दा बजेटमा केही सकारात्मकका साथसाथै केही नकारात्मक कुराहरु पनि छन् ।विकेन्द्रिकरणका हिसाबले हेर्ने हो भने यो बजेट अघिल्ला बजेटहरु भन्दा सुधारिएको छ । यो बजेटले कृषि, स्वास्थ्य, रोजगारी लगायतको क्षेत्रमा बढी लगानी गरेको छ । स्थानीय तहमा औद्योगिक ग्राम बनाउने, प्राविधिक तालिम दिने, कृषि, साना तथा मझौला उद्योगहरुमा पुनर्कर्जा र सहुलियतपूर्ण कर्जा दिने, फोरजी सेवालाई देशव्यापी बनाउने जस्ता विषहरु बजेटमा आएका छन् । त्यसभन्दा अझै उन्नत कुरा संविधानको मर्मबमोजिम नापी र मालपोत कार्यालयलाई स्थानीय तहमा हस्तान्तरण गर्ने प्रक्रियाको सुरुवात हुँदैछ । ती सकारात्मक हुन् ।अर्कोतिर संविधानको धारा २३२ बमोजिम बजेट निर्माणको बेला स्थानीय तहसँग जसरी राय सुझाव लिनुपथ्र्यो, त्यो यो वर्ष लिइएन । त्यसेले केन्द्रीय रुपमा नीति तथा कार्यक्रम निर्माणमा तल्लो तहलाई बाइपास गरेको जस्तो देखियो ।हिजोका दिनमा स्थानीय तहलाई अधिकार दिए पनि त्यो हुन सक्दैन भनिन्थ्यो । अहिले त्यसको ठीक उल्टो भयो । संविधानको अनुसूची ५ बमोजिम सरुवा रोग र महामारीको विषय संघको एकल अधिकारको विषय हो, हाम्रो होइन । तर अहिलेको महामारीको अवस्थामा धेरै काम चाहिँ हामीले नै गरेका छौँ । क्वारेन्टिन निर्माण गर्ने, आवश्यकता अनुसार आइशोलेसन निर्माण गर्ने, राहत वितरण र खाद्यान्न व्यवस्थापन, औषधी उपचार जस्ता कुराहरुमा हामीले हाम्रो कार्यक्षेत्र नभए पनि करोडौँ खर्च गरेर दायित्व व्यहोरेका छौँ । संविधानले संकलन लागतका आधारमा विभिन्न तहका सरकारलाई छुट्टाटुट्टै कर संकलन गर्न बाँडफाँड गरेको हो । त्यसको अर्थ जसले कर उठाउँछ त्यो उसैको भन्ने होइन । हामीले उठाएको कर हाम्रोमात्रै पनि होइन, केन्द्र र प्रदेशले उठाएको कर सम्बन्धित प्रदेश र केन्द्रको मात्रै पनि होइन, यो देशको हो । तर यहाँ केन्द्रको अनुकम्पाले हामीलाई बजेट दान गरेको जस्तो गरियो । त्यो अवस्था यो वर्ष सुध्रिने अपेक्षा थियो । त्यो हामीले पाउनुपर्ने कुरा हो, भीख माग्ने कुरा होइन ।अहिले स्थानीय तहको आन्तरिक अनुमानित आय पनि घटेको छ । उता संघीय कोषबाट आउने आम्दानी घटेको छ । यसरी आम्दानी घट्ने तर खर्च करोडौँ बढ्ने कारणले गर्दा गाउँपालिकाहरु अहिले संकटमा छन्, यस कुराहरु अहिलेको बजेटले महशुस गरेर त्यसको सम्बोधन गरेको देखिएको छैन ।संघीय बजेटको आकार घटेपनि यो वर्ष स्थानीय तहको बजेट घटेको छैन भनेर संघीय सरकारले चतुर्‍याइँपूर्ण काम गरेको छ, यो गलत कुरा हो । एउटा ठगले एक लाख रुपैयाँ ठग्ने, अनि १० हजार रुपैयाँ फिर्ता दिएर मैले फिर्ता दिएँ भनेको जस्तै हो यो कुरा । संघले हामीलाई पहिलेदेखि नै ठगेको छ ।पहिलोपटक संरचना नै बनेको छैन भनेर थोरै बजेट दिइयो । दोस्रोपटक क्षमता छैन भनेर कम दिइयो । अहिले हाम्रो क्षमता समेत प्रभाणित भइसकेको छ । महामारीको बेलामा राहत र उद्दारका काम गरेर हामीले हाम्रो आवश्यकता र महत्त्व प्रष्ट पारिसकेका छौँ । तर पनि अहिले पनि पर्याप्त बजेट दिइएन, अनि घटाएका छैनौं भनियो ।संविधानले संकलन लागतका आधारमा विभिन्न तहका सरकारलाई छुट्टाटुट्टै कर संकलन गर्न बाँडफाँड गरेको हो । त्यसको अर्थ जसले कर उठाउँछ त्यो उसैको भन्ने होइन । हामीले उठाएको कर हाम्रोमात्रै पनि होइन, केन्द्र र प्रदेशले उठाएको कर सम्बन्धित प्रदेश र केन्द्रको मात्रै पनि होइन, यो देशको हो । तर यहाँ केन्द्रको अनुकम्पाले हामीलाई बजेट दान गरेको जस्तो गरियो । त्यो अवस्था यो वर्ष सुध्रिने अपेक्षा थियो । त्यो हामीले पाउनुपर्ने कुरा हो, भीख माग्ने कुरा होइन ।यही संवैधानिक बाध्यताको पालना नभएका कारणले गाउँपालिकाहरुले जनशक्ति व्यवस्थापन गर्न सकिरहेको छैन । हामीलाई संघले प्रमुख प्रशासकीय अधिकृत पठाउँछ, तर तलब हामीले दिनुपर्छ । जनप्रतिनिधि, कर्मचारी, इञ्जिनियर, प्राविधिक सबैमा हामीले खर्च गर्नुपर्छ ।तर, त्यो गर्न समेत हामीले सकिरहेका छैनौँ । टाइफाइड हुँदा पनि एक रुपैयाँको सिटामोल खाएर उभिएको अवस्थामा अहिले हामी छौँ । समाजवादउन्मुख अर्थतन्त्रमा जान तल्लो तहमा केन्द्रित गरेर बजेट आउनुपर्छ । तर, तल्लो तहले काम गर्ने, माथिल्लो तहले नीति बनाउने गरेर समाजवादको अभ्यास हुन सक्दैन ।यद्यपि विकेन्द्रिकरणको हिसाबले यो बजेट अघिल्ला बजेटभन्दा एक कदम अघि बढेको छ । तर केन्द्रले छरेका ती कार्यक्रमको कार्यान्वयन कसरी हुन्छ, त्यसले पनि बजेटमा धेरै ठूलो असर गर्छ । केन्द्रको कार्यक्रम हो भनेर कर्णालीको जनतासँग सिंहदरबारले कन्ट्याक्ट गर्ने अवस्था भयो भने केही हुन सक्दैन । तर यतिबेला शंकाभन्दा आशा नै गरौँ ।बजेटमा कस्ता कार्यक्रम आएको भए तपाईंहरु खुसी हुनुहुन्थ्यो ? हामीले के मागेका थियौँ र के पायौँ भन्ने प्रश्न नै होइन । मुख्य कुरा संविधान बमोजिम स्थानीय तहले प्राप्त गर्नुपर्ने वित्तीय स्रोत प्राप्त गर्न सक्यो कि सकेन भन्ने हो । त्यस्तो स्रोत पायौँ भने हामी आफै कार्यक्रम बनाउँछौ र त्यसको कार्यान्वयन पनि गरिहाल्छौँ नि ।त्यसैले केन्द्रले कस्तो कार्यक्रम ल्याउनुपथ्र्यो भन्ने हाम्रो विषय होइन । तर, ल्याएका कार्यक्रमहरु कार्यान्वयन गर्दा स्थानीय तहमा स्रोतसाधन कति दिन्छ र समन्वय कति गर्न भन्ने कुरा महत्त्वपूर्ण हो । त्यसैले अहिलेको अवस्थामा हामीले पाउनुपर्ने वित्तीय स्रोत हामीले पाएनौँ, संघीय सरकारले हामीलाई ठग्यो भन्ने हाम्रो भनाई हो ।संविधान र कानूनले हामीलाई जिम्मेवारी दियो । तर व्यवहारमा हातखुट्टा बाँधिएकोजस्तो अवस्था भयो । कामअनुसार साधन र स्रोतको बाँडफाँड भयो भने मात्रै स्थानीय सरकारले कति क्षमता प्रदर्शन गर्न सक्दारहेछौँ भन्ने कुरा प्रमाणित हुन्छ । हामी संघीय र प्रदेश सरकार जस्तो होइन । हामी जनताको निरन्तर निगरानी र खबरदारीमा पनि छौं । त्यसैले हाम्रो क्षमता अझै मजबुत हुन्छ ।स्रोतको हस्तान्तरणको विषयमा त्यसो भन्न सकिएला । तर क्षमताको अभिवृद्धि त माथिल्लो तहको सरकारबाट हस्तान्तरण हुँदै आउने विषय हो नि, स्थानीय तहको क्षमता वृद्धिका लागि संघीय सरकारले कार्याक्रम ल्याउनुपर्दैन र ?क्षमता अभिवृद्धिको सवालमा तालिम दिने कुरा महत्त्वपूर्ण होइन, काम गरेर सिक्ने कुरा महत्त्वपूर्ण हो । म आफै गाउँपालिकाको अध्यक्ष भएको तालिम लिएर होइन । सम्माननीय प्रधानमन्त्री केपी शर्मा ओली प्रधानमन्त्री भएको पनि तालिम लिएर होइन । यो सबै विषय गरेर सकिदै जाने कुरा हो । त्यही अनुसार क्षमता अभिवृद्धि हुँदै जाने विषय पनि हो ।जिम्मेवारीले सक्षम बनाउँदै जान्छ भन्ने कुरा महामारीमा हाम्रा स्थानीय तहहरुले गरेको कार्यसम्पादनले प्रमाणित गरिसकेको छ । त्यसैले जिम्मेवारी पाएको खण्डमा हामीले सम्पूर्ण दायित्व निर्वाह गर्न सक्छौं ।संविधान र कानूनले हामीलाई जिम्मेवारी दियो । तर व्यवहारमा हातखुट्टा बाँधिएकोजस्तो अवस्था भयो । कामअनुसार साधन र स्रोतको बाँडफाँड भयो भने मात्रै स्थानीय सरकारले कति क्षमता प्रदर्शन गर्न सक्दारहेछौँ भन्ने कुरा प्रमाणित हुन्छ । हामी संघीय र प्रदेश सरकार जस्तो होइन । हामी जनताको निरन्तर निगरानी र खबरदारीमा पनि छौं । त्यसैले हाम्रो क्षमता अझै मजबुत हुन्छ ।आगामी वर्षको बजेटका लागि स्थानीय तह कसरी अघि बढिरहेको छ ? ऐनमा व्यवस्था भएबमोजिम ४६० वटै गाउँपालिकाले असार १० गते बजेट ल्याउन सक्छन् ?अहिले कतिपय गाउँपालिकामा गाउँसभाको लागि कठिनाई छ । गाउँ सभाभन्दा अगाडि बस्ती स्तरमा फर्म गरेर जनताबाट सुझाव लिनुपर्ने थियो । तर, लकडाउनका कारण त्यो प्रक्रिया एकप्रकारले टुट्यो । विशेषगरी तराईका स्थानीय तहहरुमा अहिले महामारीको अवस्था छ । कतिपय क्षेत्रमा संक्रमणको खतरा छ । त्यसैले सबै गाउँपालिकाले असार १० गते नै बजेट ल्याउने सम्भावना छैन ।हामी यसको बारेमा एक दुई दिनमा नै महासंघको भर्चुअल बैठक गर्दैछौँ । त्यहाँ कुन गाउँपालिकाहरुको अवस्था कस्तो छ भन्ने छलफल गछौं । प्रारम्भिक रुपमा हेर्दा हामी सबै गाउँपालिकाहरुले चाहेर पनि समयमा बजेट ल्याउनसक्ने सम्भावना छैन ।असार १० गते बजेट ल्याउनुपर्ने व्यवस्था ऐनमा छ । तर, ऐनमा व्यवस्था छ भन्दैमा यस्तो जटिल अवस्थामा त्यो कार्यान्वयन गर्नैपर्छ भन्ने पनि हुँदैन । ऐनमा त स्वतन्त्रतापूर्वक हिँडडुल गर्न पाउने व्यवस्था पनि छ नि । तर हामीले अहिले स्वतन्त्र रुपमा हिँड्न पाएका छौँ त ?ऐन कानूनहरु समाजलाई रुपान्तरण गर्न र राम्रो बनाउन हो । ऐनको निम्ति मानव जीवन हैन, माव जीवनको निम्ति ऐन हो । त्यसो त, विगतमा पनि सबै गाउँपालिकाहरुले समयमा बजेट ल्याउन सकेका थिएनन् । त्यो उनीहरुको आन्तरिक समस्या थियो । तर अहिले आम समस्या भएको छ । तर सकेसम्म हामीले ऐनमा भएको व्यवस्थालाई कार्यान्वयन गर्नेगरी अघि बढ्छौँ ।आगामी बजेटमा स्थानीय तहहरुको बजेटको प्राथमिकता चाहिँ कस्तो हुन्छ ?यो वर्ष हामीले प्राथमिकता निर्धारण गरेर खर्च गर्न पाउने स्रोत निकै खुम्चिने अवस्था छ । वित्तीय समानीकरणबाट प्राप्त हुँदै आएको रकम यो वर्ष घटेको छ । यसमा यो वर्ष अघिल्लो वर्ष भन्दा एक–डेढ करोडले कमी आएको छ । तर राहत, उद्दार र क्वारेन्टिन बनाउँदा यो वर्ष खर्च भने ५–६ करोडले बढेको छ । यसो हुँदा प्रत्येक गाउँपालिकाहरुमा यो वर्ष ६/७ करोड रुपैयाँको कमी हुँदैछ । संघीय सरकारले स्थानीय तहको बजेट बढाएको भनेको छ । तर सशर्त बजेट मात्रै बढेको हो । त्यसमा हामीले अलिकति पनि तलमाथि गर्न पाइँदैन ।यस्तो अवस्थामा बजेटको प्राथमिकीकरण कसरी गर्ने ? अघिल्लो वर्ष थोरै नै बजेट आए पनि स्थानीय तहले गाउँगाउँमा विकासको मूल फुटाएका थिए । यो वर्ष हामीले त्यो गर्न सक्दैनौँ ।कानूनी हिसाबले हामीले महामारीको रोकथाम गर्न सक्दैनौँ भन्ने ठाउँ छ । किनकी त्यो हाम्रो काम होइन, संघको हो । तर व्यवहारिक रुपमा हामी त्यसो गर्न सक्दैनौँ । हामीलाई संघ र प्रदेशलाई जस्तो सुख छैन । उनीहरुले यो वर्ष बजेट छैन, त्यसैले गरिएन भनेर मिडियासँग भनिदिए पुग्छ । हामीले मिडियासँग कुरा गरेर मात्रै हुँदैन, ढोकाबाट निस्किनेबित्तिकै हामीलाई घेर्न जनता आइपुग्छन् । त्यसको सामना हामीले गर्नुपर्छ । त्यसैले हामीले त्यसका लागि करोडौँ रकम खर्च गर्नैपर्छ ।त्यसैले स्थानीय तहलाई त अहिले भालुको कञ्चटमा समातेकोजस्तो अवस्था छ । यो अवस्थामा कुन क्षेत्रलाई प्राथमिकता दिने र कुन क्षेत्रलाई नदिने भन्नेमा अन्यौल छ ।त्यसैले अब सधैँ लकडाउन मात्रै गरेर पनि हुँदैन । अब चाहिँ पीसीआर परीक्षणलाई बढाउने दिशामा हाम्रो लगानी बढाएर लकडाउनलाई खुला गर्नुपर्छ । अहिलेसम्म हाम्रो गाउँपालिकामा संक्रमण देखिएको छैन । किनकी यहाँ परीक्षण नै भएको छैन । फ्रन्टलाइनमा काम गर्ने कर्मचारी लगायतकालाई सर्भे गरेर जोखिमपूर्ण मान्छेलाई छनौट गरेर उसको पीसीआर परीक्षण गर्नुपर्छ । पोजेटिभ आए आइसोलेसनमा राखेर उपचार गर्ने नत्र लकडाउन खुला गर्ने गर्नुपर्छ । अहिलेको लकडाउन लकडाउनजस्तो पनि छ, तर मान्छे हिँडिरहेका छन् । यसरी हुँदैन । कि भने पूरै सिल गरौँ, कि भने खुला गरौँ ।तपाईंहरुले खर्च गर्नुभएको रकम त संघीय सरकारले शोधभर्ना गर्छु भनेको थियो नि ? त्यो रकम पाउनुभएको छैन र ? कि माग नै नगर्नुभएको हो ?अहिलेसम्म ४६० वटा गाउँपालिकामध्ये कसैबाट पनि मलाई हामीले शोधभर्ना पायौँ भनेर रिपोर्ट आएको छैन । म आफै जुगल गाउँपालिकाको अध्यक्ष हुँ, मेरो गाउँपालिकामा पनि त्यस्तो कुनै रकम आएको पनि छैन ।हामीले कोभिड–१९ को रोकथाम, नियन्त्रण र उपचारको लागि खर्च गरेका रकमहरुको विवरण पठाएका पनि छौँ । फाइल बोकेर सिंहदरबार गएर रकम माग गर्ने अहिले हाम्रो परिस्थिति पनि छैन, समय पनि छैन । यहाँ जनतासँगै रहनुपर्ने अवस्था छ ।त्यस्तो अवस्थामा रकम कसरी प्राप्त गर्ने भन्ने स्पष्ट नीति र कार्यविधि बनेको भए राम्रो हुन्थ्यो । हामी त आफ्नै ठाउँमा रोकथाम, उपचार, क्वारेन्टिन व्यवस्थापन गर्न छोडेर सिंहदरबार धाउने अवस्था छैन । अलिकति संघीय बजेटमै केन्द्रित होऔँ, संघीय बजेटमा उल्लेख भएका स्थानीय तहले कार्यान्वयन गर्नुपर्ने काम गर्न सबै स्थानीय तह सक्षम छन् ?कतिपय काम गर्न सक्ने नसक्ने भन्ने कुरा संघीय नीतिमा निर्भर हुन्छ । तर त्यसका लागि हामीले आफूलाई सक्षम बनाउनुपर्छ र स्थानीय तहमा आएका कार्यक्रमलाई लागु गराउने अग्रसरता लिनु पनि पर्छ । यो वर्ष लकडाउनका कारण हामीले गर्न चाहेका कतिपय कामहरु समेत गर्न सकेनौं । यसले गर्दा पनि हाम्रो क्षमता कमजोर देखियो ।त्यसैले अब सधैँ लकडाउन मात्रै गरेर पनि हुँदैन । अब चाहिँ पीसीआर परीक्षणलाई बढाउने दिशामा हाम्रो लगानी बढाएर लकडाउनलाई खुला गर्नुपर्छ । अहिलेसम्म हाम्रो गाउँपालिकामा संक्रमण देखिएको छैन । किनकी यहाँ परीक्षण नै भएको छैन । फ्रन्टलाइनमा काम गर्ने कर्मचारी लगायतकालाई सर्भे गरेर जोखिमपूर्ण मान्छेलाई छनौट गरेर उसको पीसीआर परीक्षण गर्नुपर्छ । पोजेटिभ आए आइसोलेसनमा राखेर उपचार गर्ने नत्र लकडाउन खुला गर्ने गर्नुपर्छ । अहिलेको लकडाउन लकडाउनजस्तो पनि छ, तर मान्छे हिँडिरहेका छन् । यसरी हुँदैन । कि भने पूरै सिल गरौँ, कि भने खुला गरौँ ।