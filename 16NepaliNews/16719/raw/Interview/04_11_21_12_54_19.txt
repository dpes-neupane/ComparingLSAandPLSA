नेकपा एमालेको माधव नेपाल पक्ष र नेकपा माओवादी केन्द्रसमेतले नेपाली काँग्रेससँग मिलेर विपक्षी गठबन्धन बनाएपछि यसबारे राजनीतिक बहस जारी छ । शनिबार बालुवाटारमा प्रधानमन्त्री ओलीले विपक्षी मोर्चाप्रति आक्रोश पोख्दै भने, ‘विपक्षी मोर्चा कसका विरुद्ध बनेको हो बताइदिनोस् त साथीहरू । यो विपक्षी मोर्चा कोभिड विरुद्ध लड्नलाई बनाएका हुन् यिनीहरूले ? बाढी पहिरोको विरुद्धमा जनतालाई राहत पुर्‍याउन त्यो मोर्चा खोल्या हो ?’विगत २०६२/०६३ को जनआन्दोलनका बेला काँग्रेस, एमाले र भूमिगत माओवादीलाई समेत एक ठाउँमा ल्याएर मोर्चा बनाउन भूमिका खेलेका वामपन्थी नेता अमिक शेरचनचाहिँ काँग्रेस र कम्युनिस्टहरुको गठबन्धन अहिलेको आवश्यकता भएको बताउँछन् । उनी भन्छन्, ‘गठबन्धन अहिलेको आवश्यकता हो, माग हो । लोकतन्त्र, गणतन्त्र, सङ्घीयता र धर्मनिरपेक्षता, समावेशी, समानुपातिक लगायत खतरामा पार्ने ओलीको योजना छ । ओलीजी ज्ञानेन्द्र पथमै जानुभएको छ । उहाँ ज्ञानेन्द्रपथ भन्दा फरक हुनुहुन्न । व्यवहारले देखाइसक्यो, प्रस्ट भइसक्यो ।’अहिलेको विपक्षी गठबन्धनमा सीपी मैनाली, नेमकिपा, विप्लव र वैद्यहरूलाई ल्याउनुपर्ने शेरचन बताउँछन् । ७९ वर्षीय शेरचन आफू अझै सडकमा आउन तयार रहेको बताउँछन् ।अहिले गण्डकी प्रदेश प्रमुखको जिम्मेवारीबाट मुक्त भएर आफूलाई ‘जेलमुक्त’ भएजस्तै अनुभव गरिरहेका शेरचनसँग हामीले ०६२/०६३ को आन्दोलनअघि गिरिजाप्रसाद कोइरालासँग मिलेर कसरी काँग्रेस, एमाले र माओवादीलाई एक ठाउँमा ल्याउनुभयो भन्ने इतिहास कोट्यायौँ ।  प्रस्तुत छ–  २०६२/०६३ को जनआन्दोलनमा वाम–काँग्रेस गठबन्धनका ‘आर्किटेक्ट’ का रूपमा परिचित शेरचनसँग रातोपाटीले गरेको कुराकानी :प्रचण्डजीमार्फत आएको प्रस्ताव पनि अस्वीकार गरेँ । कुरै नगर्नुस्, यो बीचमा केही नसोध्नुस् भनेर प्रचण्डलाई पनि भनेँ । तपाईंले राष्ट्रपति प्रस्ताव गर्दा नखाने मान्छे म त्यहाँ किन जाने ? मैले प्रचण्डलाई भनेँ । राष्ट्रपति भएपछि राजनीतिक गतिविधिबाट निष्क्रिय भएर बस्नुपर्ने अवस्था आउँछ, म अहिले पनि राजनीतिकर्मी हुँ । म राजनीति गरेरै र गर्दागर्दै मर्न चाहने मेरो इच्छा हो भनेर मैले भनेँ ।​गण्डकी प्रदेशको प्रदेश प्रमुखबाट जिम्मेवारीमुक्त भएपछि के गर्दै हुनुहुन्छ ?फुर्सदमा दिन बितिरहेका छन् कि झन् व्यस्तता बढेको छ ?फुर्सद छ, आनन्द छ । मानसिकरूपले चिन्तारहित छु । तर, राष्ट्रिय चिन्ता छ फेरि । जनताको अधिकार खोसिने स्थिति देखिएकाले त्यसमा बढी चिन्ता छ । व्यक्तिगत र पारिवारिक रूपमा ठिक छ ।प्रदेश प्रमुखबाट जिम्मेवारीमुक्त गर्ने बेलामा सोधियो कि सोधिएन ?हा. हा..हा... । प्रदेश प्रमुख नियुक्ति कात्तिकमा गर्नुभयो, तर त्योभन्दा अघिको म असारमा बालुवाटार गएको थिएँ । त्यो बेलामै ओलीजीले प्रस्ताव गर्नुभएको थियो । तर, मैले त्यो प्रस्ताव स्वीकार गरिनँ । यो हुँदैन भनेँ मैले । त्यसपछि फेरि पनि भन्नुभयो, मैली अस्वीकार गरेँ । त्यसपछि प्रचण्डजीमार्फत भन्न लाउनुभयो । प्रचण्डजीमार्फत आएको प्रस्ताव पनि अस्वीकार गरेँ । कुरै नगर्नुस्, यो बीचमा केही नसोध्नुस् भनेर प्रचण्डलाई पनि भनेँ । तपाईंले राष्ट्रपति प्रस्ताव गर्दा नखाने मान्छे म त्यहाँ किन जाने ? मैले प्रचण्डलाई भनेँ । राष्ट्रपति भएपछि राजनीतिक गतिविधिबाट निष्क्रिय भएर बस्नुपर्ने अवस्था आउँछ, म अहिले पनि राजनीतिकर्मी हुँ । म राजनीति गरेरै र गर्दागर्दै मर्न चाहने मेरो इच्छा हो भनेर मैले भनेँ ।पछि उहाँहरूले केके गर्नुभएछ र प्रदेश प्रमुखको निर्णय सुनाउनुभयो । त्यो निर्णय सुनाएपछि एउटा अनुशासित कार्यकर्ताको हैसियतले पार्टीको निर्णय बाध्य भएर स्वीकारेको मात्रै हुँ । तर, मैले पदको निम्ति प्रस्ताव गरेको होइन, बरु प्रस्ताव गर्दा इन्कार गरेको हुँ । जहाँसम्म पदमुक्तको कुरा छ । एक त म नचाहेको मान्छेलाई किन नियुक्ति गर्ने ? अनि नियुक्ति गरेर पदमुक्त गर्ने बेलामा पनि सामान्यतया लहै यस्तो हुँदैछ । नयाँ मान्छे पठाउनुपर्ने अवस्था देखियो भनेर जानकारीसमेत दिइएन । प्रधानमन्त्री ओलीले त दिने कुरा पनि भएन । उहाँको व्यवहार दुनियाँलाई थाहा छ । उहाँ कम्युनिस्ट पनि होइन यो कुरा म प्रस्टै भन्छु । नक्सालवादी आन्दोलनमा परेर झापा विद्रोहमा भाग लिए धर्मनाथ ढकाललाई मारेकोमा । त्यहाँ धेरै मान्छेलाई फाँसी दिइयो । पछि ओली पक्राउ भएर जेल गए । त्यसकारण न ओलीसँग सङ्गठनकै अनुभव छ, न जनताको सुख दुःखको लामो अनुभव छ ? न जिल्ला जिल्लामा जनता कसरी बसेका छन् र हुर्केका छन् भन्ने अनुभव नै छैन ।जेल पर्नुभयो, ४५ सालमा हामीले जनसङ्घर्ष गर्‍यौँ । त्यो जनसङ्घर्षमा आम माफी भयो, राजाले आममाफी दिए । त्यहाँबाट जेलमुक्त भएर आएपछि सांसद भए । सांसदपछि मन्त्रीका मन्त्री हुँदै प्रधानमन्त्री भएर सत्ताको सत्तामै छन् । तल जाँदै नगएपछि जनताको दुःखसुख ? कम्युनिजम भनेको के हो ? त्यो होइन, उहाँ जेल बस्दा पनि धार्मिक किताबहरू पढ्ने गर्नुहुन्थ्यो भन्ने उहाँसँगै बसेकाले मलाई धेरै पटक भनिसक्नुभएको छ । त्यस्तो मान्छेमा विवेक छ भनेर मैले आशा गर्नु नै व्यर्थ हो ।तर, राष्ट्रपतिले नि ?राष्ट्रपतिले चाहिँ सोध्नुपर्थ्यो । यस्तो यस्तो स्थिति आयो, सरकारले निर्णय गरेर पठायो के गर्ने ? म त बाध्यकारी छु भनेर सामान्य सूचनासम्म दिएको भए हुन्थ्यो । त्यो गर्नु एउटा रुल एन्ड रेगुलेसन र औपचारिकता पनि हुन्थ्यो । तर त्यो पनि उहाँले निर्वाह गर्नुभएन । राष्ट्रपतिले चाहिँ त्यो भूमिका निर्वाह गर्नुहुन्छ होला भन्ने अपेक्षा गरेको थिएँ । किनभने उहाँ त मदन भण्डारीकी श्रीमती । मदनकै आन्दोलनको नामबाट उहाँ अहिले राष्ट्रपति पनि हुनुभयो । उहाँको पनि राजनीतिक इतिहास त छैन तर मदन भण्डारीको हत्यापछि मेरो त गर्धन नै टुक्रा भएको हो । मदन भण्डारी हत्याविरुद्धको आन्दोलनमा लाग्दा म एउटा आँखा अहिलेसम्म देख्दिनँ । यो आँखा पनि जापनिजहरूले बनाइदिएका हुन् । मदन भण्डारीसँग सदनदेखि सडकसम्म नजिक भएर सहकार्य पनि गरेको मान्छे हुँ । कमसेकम त्यस्तो आन्दोलनमा लागेको र मदन हत्याको विरुद्धमा पनि लाग्दा झण्डै ज्यानै गएको । त्यसबेला १६/१७ दिनमा होस आयो । मदन भण्डारीको सच्चा श्रीमतीको नाताले पनि उहाँले त्यो सोच्न सक्नुभएन । पदमुक्त भएपछि पनि राष्ट्रपतिसँग यसबारे कुरा भएन ?भएन । उहाँले पनि फोन गर्नुभएन, मैले पनि गरिनँ । सामान्य राजनीतिक संस्कार नै नभएका मान्छेसँग कुरा गर्नुको के अर्थ छ र ?गिरिजाबाबु कन्भिन्स भएपछि हामी अघि त बढ्यौँ तर तत्कालीन एमालेभित्र निकै अप्ठ्यारो पर्‍या हो । काँग्रेससँग अप्ठ्यारो भएन, किनभने गिरिजाबाबुलाई भनेपछि लागू हुने भयो । उहाँलाई कन्भिन्स गर्नै गाह्रो भयो तर कन्भिन्स भएपछि लागू पनि भयो । अब एमालेभित्र माधवजीहरूलाई कन्भिन्स गर्न निकै अप्ठ्यारो भयो ।अहिले देशमा वामपन्थी र काँग्रेसको गठबन्धन बनेको छ । तपाईंलाई विगतमा वाम–काँग्रेस गठबन्धनको ‘आर्किटेक्ट’ पनि भनिन्छ । गिरिजाबाबुका पालमा शान्तिपूर्ण आन्दोलन गर्दै आएको जनमोर्चा मात्रै नभएर सशस्त्र सङ्घर्ष गर्दै आएको माओवादीसँग पनि सहकार्य हुनुमा तपाईंको भूमिका रहेको थियो, त्यसबेला वाम– काँग्रेस गठबन्धन कसरी सहकार्य सम्भव भयो ?एउटा कालखण्डमा गिरिजाबाबुले म पछाडि फर्केर हेर्ने व्यक्ति होइन भनेर भाषण गरेका रेकर्ड अहिलेसम्म पनि छन् । हामीसँग कुराकानी हुँदा पनि उहाँले विगतमा आपसमा भएका गल्ती कमजोरीहरू जहाँजहाँ भए तिनलाई त्यहीँ छाडेर सच्चिएर अघि बढ्ने कुराहरू गरौँ भन्नुहुन्थ्यो । त्यस्तो व्यक्तिसँग सहकार्य गर्ने कुरा सामान्य थिएन, अत्यन्तै कठिन थियो । ज्ञानेन्द्रले प्रतिगमन घोषणा गरेपछि उहाँलाई भेट्न र कुरा गर्न म ५०औँ पटक गएँ होला । यसरी कुरा गर्दा राजा ज्ञानेन्द्रको प्रतिगमन नै हो, यसविरुद्ध सङ्घर्ष गरौँ भनेँ । तर, उहाँले पख्नुस्, अहिले नै बेला भएको छैन भन्नुहुन्थ्यो । त्यसैगरी माधव नेपालजीलाई पनि भने, उहाँले पनि पख्नुस् भन्नुभयो । तर, तत्कालीन जनमोर्चाले यो प्रतिगमन हो भन्ने निर्णय गरिसकेकाले त्यसविरुद्ध एउटा कार्यक्रम पनि गरिसकेको थियो ।अन्त्यमा गिरिजाबाबुलाई कन्भिन्स गर्न मैले डेमोक्रेसी कम्युनिस्ट पार्टीमा पनि पहिलो कुरा हो । मात्रै अन्तर के हो भने अहिले भनिरहेको डेमोक्रेसीमा केही सम्पन्न व्यक्ति र ठुला शक्तिशाली पुँजीपति वर्गहरूलाई छुट हुने र अर्को डेमोक्रेसी भनेको सम्पूर्ण सर्वहारादेखि सबै जनताको डेमोक्रेसी । कम्युनिस्ट सिद्धान्तले सबै जनताको डेमोक्रेसी चाहने हो गिरिजाबाबु । यिनीहरू डेमोक्र्याट होइनन् भन्नुहुन्छ भने तपाईं गलत र भ्रममा हुनुहुन्छ । मार्क्सवादलाई राम्रोसँग अध्ययन गर्नुपर्‍यो । अर्को कुरा मैले उहाँलाई पटक पटक समाजवाद पुग्दा वर्गको आधारका बीचमा केही कठिन परिस्थिति हुनसक्छ तर साम्यवादी समाज भनेको सबै मान्छे बराबर । सानो–ठुलो भन्ने नै हुँदैन भनेपछि योभन्दा ठुलो डेमोक्रेसी के हुन्छ ? तपाईंलाई यी कम्युनिस्टहरू डेमोक्र्याट होइनन् र हुँदैनन् भन्ने दिमागमा छ भने हटाउनुस् भने ।मैले यसो भनेपछि उहाँले चासो राखेर पढ्नु पनि भएछ । त्यसपछि प्रदीप गिरीलाई बोलाएर सोध्नुभएछ । अरूलाई पनि सोध्नुभएछ । त्यसपछि बल्ल उहाँले के त्यसोभए तपाईंहरू इमानदारीसाथ डेमोक्रेसी प्राप्तिका निम्ति सङ्घर्षमा लाग्नुहुन्छ त ? भन्नुभयो । मैले गिरिजाबाबु डेमोक्रेसीबिना न आर्थिक समृद्धि हुन्छ न राजनीतिक सम्झौता हुन्छ, केही हुँदैन भनेँ । हो वर्गीय आधारमा केही कुराहरू फरक छन्, त्यो अघि नै भनेँ ।गिरिजाबाबुलाई डेमोक्रेसीमा प्रतिबद्ध छौँ भनेर विश्वास दिलाउँदै गर्दा अर्कोतिर एमालेलाई सहमतिमा ल्याउन कति गाह्रो पर्‍यो ? माधव नेपाल नेतृत्वमा भए पनि अरू कम्पोनेन्टहरूले एमाले–काँग्रेस सहकार्यमा ल्याउन कस्तो भूमिका खेलेका थिए ?गिरिजाबाबु कन्भिन्स भएपछि हामी अघि त बढ्यौँ तर तत्कालीन एमालेभित्र निकै अप्ठ्यारो पर्‍या हो । काँग्रेससँग अप्ठ्यारो भएन, किनभने गिरिजाबाबुलाई भनेपछि लागू हुने भयो । उहाँलाई कन्भिन्स गर्नै गाह्रो भयो तर कन्भिन्स भएपछि लागू पनि भयो । अब एमालेभित्र माधवजीहरूलाई कन्भिन्स गर्न निकै अप्ठ्यारो भयो । मैले माधवजीलाई हेर्नुस्, माधवजी हामी वामपन्थीले मात्रै गर्न सक्दैनौँ । यो प्रतिगमन सामान्य होइन, यो त ग्राइन्डडिजाइनअन्तर्गत छ । नेपालमा पुनः सक्रिय राजतन्त्र स्थापना गर्ने उद्देश्यले हो । यसमा तपाईं किन बुझ्नुहुन्न ? बुझ्नुपर्‍यो र नेपाली काँग्रेससँग सहकार्य नगरी र डेमोक्रेटिक एलाइन्स नभएसम्म प्रतिगमन पार लगाउन गाह्रो छ । साँच्चै भन्नुहुन्छ भने यसमा विदेशीहरूको ठुलो संलग्नता पनि देखिन्छ । त्यसकारण कमसेकम वामपन्थीहरूको बीचमा अलग्गै मोर्चा बनाऔँ, त्यसपछि काँग्रेससँग गरौँला भनेर कुरा गरेँ । हैन, पख्नुस् पख्नुस् भन्नुभयो उहाँले ।पख्नुस् भन्नुका पछाडि के रहस्य रहेछ  ?पछि बुझ्दा त्यसो भन्नुको पछाडि पार्टीभित्रको आन्तरिक समस्या रहेछ । पार्टीभित्र आन्तरिक छलफल गरेर निर्णय गर्छु भन्नुभयो । मैले यो कुरा ज्ञानेन्द्रले सुरुमा चालेको कदमको कुरा गरेको हो । जुन असोज १८ हो । असोज १८ पछि माघसम्मको ५ महिना लाग्यो मलाई तत्कालीन एमाले र काँग्रेसलाई मिलाउन । नेमकिपाका नारायणमान बिजुक्छेसँग पनि कुरा गरेँ । उहाँले ठिक छ अघि बढाउनुस् भन्नुभयो । त्यसपछि पुस महिनामा छलफल गर्दै जाऔँ भन्ने भयो । माघ ७ गते मेरो अध्यक्षतामा पहिलो बैठक एकजना विष्टको घरमा बस्यौँ । त्यो बैठकमा बल्ल गिरिजाबाबु र माधव नेपालले यो प्रतिगमन हो भनेर बल्ल हस्ताक्षर गर्नुभयो ।त्यसपछि फागुन ७ बाट आन्दोलन गर्ने सहमति पनि भयो । त्यही बीचमा आन्दोलन गर्ने भए भन्ने भएपछि ज्ञानेन्द्रले माओवादीसँग वार्ता गर्ने भए । वार्ता समिति गठन गरेका बेलामा संसदवादीहरूले यसो गरे भनेर प्रचार गर्ने  चालबाजी ज्ञानेन्द्रको देखेपछि फेरि ७ गतेदेखिको आन्दोलन स्थगन गरेर उपयुक्त समयमा गर्ने भन्यौँ । यता राजाका प्रतिनिधिले माओवादीसँग वार्ता गरे पनि असफल भयो । त्यसपछि ६० सालको वैशाख २१ गतेदेखि सडक सङ्घर्ष गर्न हामी सडकमा बल्ल निस्क्यौँ ।त्यसपछि ०६२ साल मङ्सिरसम्म लगातार हिउँद वर्षा नभनी आन्दोलन गरेको तपाईंहरूले नै देख्नुभएको हो । त्यसबेला खेत रोप्न पनि म गइनँ । यसरी आन्दोलन गर्दा ज्ञानेन्द्रले टेरपुच्छर लाएनन् । त्यसपछि ए गिरिजाबाबु ? ज्ञानेन्द्रले हामीलाई टेर्दैनन् । उनीसँग हतियार छ । हामीसँग जनता छन्, हतियार भएन । निहत्था जनतालाई जहिले पनि उसले टेर्दैनन् । यस्तो स्थितिमा हतियारसहितको शक्तिसहितको सहकार्य गर्नुपर्‍यो भने । मेरो कुरामा के भन्या तपाईंले ? भन्नुभयो । कुरा सीधा छ, नेकपा माओवादी युद्धमा छ, उहाँहरूसँग हामीले सहकार्य गर्नुपर्छ । उहाँहरूसँग सहकार्य नगर्दासम्म आन्दोलनलाई पार लगाउन सकिँदैन ।मैले यसोभन्दा धत्.. भनेर यत्ति लामो जिब्रो निकाल्नुभयो उहाँले । अन्तर्राष्ट्रिय जगतदेखि साराले रेड कर्नर नोटिस जारी गरेकासँग सहकार्य ? के भन्या अमिकजी तपाईंले ? आन्दोलनमा यत्रो सहकार्य गर्नुभयो, तपाईंको प्रस्ताव र अठोटलाई समर्थन गर्दै आएँ अहिलेसम्म । ठिक छ भनेर म आफैँ सडकमा आन्दोलनमा होमिए यस्तो बुढो मान्छे । के कुरो गरेको अहिले आएर यस्तो ? मैले तपाईंले सुरुमै भन्दै हुनुहुन्थ्यो डेमोक्रेसी के हो ? डेमोक्रेसीप्रति लोयल हो कि होइन भनेर भन्नुभयो । डेमोक्रेसीप्रति हामी सबै लोयल छौँ भनेँ । हामी यसमै विश्वास गरेर आयौँ । अब यो लडाइँ केका लागि गर्दैछौँ ? डेमोक्रेसीकै लागि । अरू सामान्य कुरा हुन्, डेमोक्रेसी ठुलो कुरो हो । यो प्राप्तिका लागि माओवादीसँग हामीले सहकार्य गर्नैपर्छ । यसरी गयौँ भने धेरै दिन लाग्दैन । केही समयभित्रै ज्ञानेन्द्र घुँडा टेक्न बाध्य हुन्छन्, मैले यसो भनेपछि फेरि पख्नुस् भन्नुभयो ।त्यसपछि उहाँलाई वार्ता कहाँ, कसरी गर्ने भनेर पठाइयो । त्योभन्दा अघि धेरै माध्यममार्फत कृष्ण सिटौला, चक्र बाँस्तोला, कृष्णबहादुर महरामार्फत भएको थियो । तर माओवादीहरूले रोल्पामा नै वार्ता गर्ने हामी सुरक्षा दिन्छौँ भन्ने कुरा गरेँ । म एक्लै जान त नहुने त्यहाँ गिरिजाबाबु जाँदा के हुन्छ ? ज्ञानेन्द्रका सेनापछि लाग्छन् भनेपछि सबै कन्भिन्स भयौँ ।गिरिजाप्रसाद कोइरालालाई यसो भन्ने आँट तपाईंलाई कसरी आयो ? कि प्रचण्डले तपाईंलाई डेमोक्रेसीप्रति प्रतिबद्ध छौँ भनेर वचन दिइसक्नुभएको थियो ?पहिलो कुरा हामी द्वन्द्ववादी हौँ । द्वन्द्ववादमा विश्वास गर्छौं । द्वन्द्ववादले स्टेप बाई स्टेप अगाडि बढ्ने भन्छ । कुनै पनि वस्तुको विकास एकैचोटि हुँदैन, मात्रा मात्रामा परिवर्तन हुन्छ । त्यसो भएकाले पुँजीवादी डेमोक्रेसी प्राप्तिपछि साम्यवादी डेमोक्रेसीमा जान द्वन्द्ववादले कतै पनि निषेध गर्दैन । यो मार्क्स र लेनिनले भनेको कुरामा प्रस्ट छ । त्यसकारण प्रचण्डले ल दाइ त्यतातिर त्यो गर्नुस्, म पनि त्यता जान्छु भनेको होइन । बरु म आफैँ विश्वस्त थिएँ कि यसमा उहाँले स्वीकार गर्नैपर्छ, नत्र मार्क्सवादको खिलाफमा हुन्छ । विज्ञानको नियम भएकाले मैले कुरा राखेको हो गिरिजाबाबुलाई ।२०६२ सालअघिदेखि नै मैले त्यो कुरा भनेको थिएँ । त्यसपछि त मलाई थुनियो । १७/१८ महिना गायबै बनाए । अदालतको फैसलापछि बाहिर आएपछि फेरि मलाई गिरफ्तार गर्न लागिएको थियो । तर तरिका अपनाएर म बाहिरै भएँ । त्यसपछि फेरि गिरिजाबाबुलाई लगातार कुरा गरेपछि उहाँ कन्भिन्स हुनुभयो र भन्नुभयो उहाँहरूले पछि धोका दिनुहुन्न ? मैले भने दिनुहुन्न ।तपाईंले त्यसबेला प्रचण्ड र गिरिजाबीच फोनमै कुराकानी गराइदिनुभयो भन्ने पनि चर्चा थियो नि ?सुरुसुरुमा सेटेलाइट फोनबाट कुरा भयो । त्यसपछि सामान्य कार्यकर्ता हुँदै दिल्ली वार्तासमेत भयो । वार्ताका लागि गिरिजाबाबुले तपाईं जानु भन्नुभयो तर मैले जान्न भनेँ । गइनँ । म जानेवित्तिकै माओवादीको सेल्टर ओपन हुन्छ, बर्बाद हुन्छ किनभने म ओपन मान्छे । बरु अर्को मान्छेलाई पठाऔँ भने । उहाँले हुन्न अर्को मान्छेलाई त भन्नुभयो, मान्दै मान्नु भएन । त्यसका लागि पनि मैले दुई तीन पटक कुरा गर्नुपर्‍यो अनि बल्लबल्ल मान्नुभयो र ल्याउनु न त त्यो मान्छे को हो ? भनेपछि मैले एकता केन्द्रका महासचिव रहेका नारायणकाजीलाई भेट्टाएँ । तर, नारायणकाजीसँग गिरिजाले तेस्रो पटकमा मात्रै दोहोरो कुरा गर्नुभयो । त्यसअघि उहाँले अर्जुननरसिंह केसीलगायतलाई सोध्नुभएछ नारायणकाजी कस्तो मान्छे हो भनेर । उहाँसँग कुरा गर्दा राम्रो हुन्छ भन्ने जवाफ दिएपछि बल्ल कुरा गर्न तयार हुनुभएको हो ।त्यसपछि उहाँलाई वार्ता कहाँ, कसरी गर्ने भनेर पठाइयो । त्योभन्दा अघि धेरै माध्यममार्फत कृष्ण सिटौला, चक्र बाँस्तोला, कृष्णबहादुर महरामार्फत भएको थियो । तर माओवादीहरूले रोल्पामा नै वार्ता गर्ने हामी सुरक्षा दिन्छौँ भन्ने कुरा गरेँ । म एक्लै जान त नहुने त्यहाँ गिरिजाबाबु जाँदा के हुन्छ ? ज्ञानेन्द्रका सेनापछि लाग्छन् भनेपछि सबै कन्भिन्स भयौँ ।गिरिजाबाबुलाई कन्भिन्स गर्नै गाह्रो, कन्भिन्स भएपछि दृढतापूर्वक लागू गर्नुहुन्थ्यो । त्यसका लागि सडकमै जानुभयो । ८०/८२ वर्षको मान्छे सडकमा गएर प्रहरीको कुटाइ पनि खानुभयो । गिरिजाबाबुले रत्नपार्कमा प्रहरीको कुटाइ खाँदा जनमोर्चाका दुई जना महिलाले नढाकेको भए टाउको फुटाएर त्यहीबेला मार्थे । त्यति हुँदा पनि पटक–पटक सडकमै पुग्नुभयो ।एमालेका केपी ओलीलाई चाहिँ कसरी कन्भिन्स गर्नुभयो ?एमालेमा माधवजी हुनुहुन्थ्यो । उहाँ आन्दोलनकै पक्षमा हुनुहुन्थ्यो । वामदेवजी पनि आफ्नै हिसाबले रोल्पा पुग्नुभएको थियो । ओलीजीको त्यसबेला आन्दोलनमा जाने, सरिक हुने कुनै कुरै थिएन । उहाँ कहिल्यै आन्दोलनमा सरिक हुनु पनि भएन । हाम्रो आन्दोलनलाई त उहाँले त ऋषि धमलासँगको अन्तरवार्तामा बयलगाडा चढेर वासिङ्गटन पुग्नुहुन्छ तपाईं भनेर प्रतिप्रश्न गर्नुभएको थियो । त्यही कारण प्रतिगमनविरुद्ध सङ्घर्ष गर्ने सहमति जुटाउन माधवजीलाई पनि त्यसबेला ३, ४ महिना लाग्यो । पार्टीभित्र राम्रै पकड ओलीको । राम्रै पकड भएकाले उसलाई पनि सँगै नलाने हो भने भोलि यो मान्छेले अप्ठ्यारो पार्ला, विरोध गर्ला भनेर माधवजीले वार्तामा सँगै लैजानुभएको हो ।अलि फरक प्रसङ्ग, ०६२/०६३ को परिस्थिति र अहिलेको परिस्थिति एउटै हो र ? अहिले विपक्षी काँग्रेससहित ५ दलको गठबन्धन बनेको छ । गठबन्धनको आवश्यकता किन जब कि एकातिर वामपन्थीकै सरकार छ, अलि तालमेल नमिलेजस्तो देखिन्छ नि ?गठबन्धन अहिलेको आवश्यकता हो, माग हो । लोकतन्त्र, गणतन्त्र, सङ्घीयता र धर्मनिरपेक्षता, समावेशी, समानुपातिक लगायत खतरामा पार्ने ओलीको योजना छ । तीन तहको सरकार हामीकहाँ जस्तो समावेशी समानुपातिक अन्य देशमा छैन । अफ्रिकामा थोरै छ तर हाम्रोमा जस्तो छैन । तीन तहको सरकार जसमा जनताको पहुँच प्रत्यक्ष रहन्छ, यसैलाई समाप्त पार्ने ग्रान्ड डिजाइनमा अहिले ओलीको भूमिका देखिएको छ । यसले गर्दा फेरि डेमोक्रेसी खतरामा गयो । हिजो हजारौँ जनताले बलिदान दिएर प्राप्त यो उपलब्धि खतरामा पर्ने भएपछि यसको संरक्षणका लागि पुनः संयुक्त सहकार्य राष्ट्रिय आवश्यकता नै हो । ज्ञानेन्द्रले हिजो प्रतिगमन घोषणा गरेपछि गिरिजाबाबुको नेतृत्वमा हामी सबै लोकतन्त्रवादी एकै ठाउँ बसेर जसरी सहकार्य गरेका थियौँ, आज ठ्याक्कै त्यही परिस्थिति जन्मेको छ । गिरिजाबाबुले अन्तिम समयमा पनि उपलब्धिहरू खतरामा पर्दा सबै मिलेर जानुस् है भनेर हातले इसारा गर्नुभएको थियो । आज त्यही कुरा हामीले स्मरण गरेर लोकतन्त्र र गणतन्त्र बचाउनुपर्ने राष्ट्रिय आवश्यकता नै भएकाले गठबन्धन बनेको हो । जो–जो पार्टीहरू मिलेर यो गठबन्धन बनेको छ, अझ अपर्याप्त छ अझ फराकिलो भएर जानुपर्छ भन्ने मेरो बुझाइ छ । यसमा बाहिर रहेका अरू साना कम्युनिस्ट पार्टीहरू खास गरी अघिल्लो आन्दोलनमा सहकार्य गरेका सीपी मैनाली, नेमकिपा, विप्लव, वैद्यहरूलाई सामेल गरेर मात्रै हामीलाई सफलता पाउन सहज हुन्छ ।ओलीजी ज्ञानेन्द्र पथमै जानुभएको छ । उहाँ ज्ञानेन्द्रपथ भन्दा फरक हुनुहुन्न । व्यवहारले देखाइसक्यो, प्रस्ट भइसक्यो ।संसद् पुनर्स्थापना गरेर सरकार गठनको मात्रै चाहना राख्ने हो भने यसको अर्थ हुँदैन फेरि । राष्ट्रियता जगाउने हुनुपर्छ । चारैतिरबाट भएको राजनीतिक हस्तक्षेप, सार्वभौमिकतामाथिको हस्तक्षेप बारम्बार जसरी बेहोर्नुपरेको छ, त्यो जोगाउनका लागि अझै लामो समय गठबन्धन अघि बढ्न जरुरी छ । हिजो पनि गिरिजाबाबुले सकेसम्म दस–आठ वर्ष यताउता नगरौँ भन्नुभएको थियो । कम्तीमा पनि १५ वर्ष निरन्तर सहकार्य गरेर जाऔँ है भन्नुभएको थियो । तर, पहिलो चुनावमै हामी अलग–थलग भयौँ । यो किनभन्दा हरेक पार्टीभित्र घुसपैठ छ, उनीहरूले उचाल्छन्, अनि हाम्रो दिमाग घुम्छ । यसबाट बच्न मुख्य पार्टीका नेताहरूले सोच्नुपर्छ ।गिरिजाबाबुलाई कन्भिन्स गर्नै गाह्रो, कन्भिन्स भएपछि दृढतापूर्वक लागू गर्नुहुन्थ्यो । त्यसका लागि सडकमै जानुभयो । ८०/८२ वर्षको मान्छे सडकमा गएर प्रहरीको कुटाइ पनि खानुभयो । गिरिजाबाबुले रत्नपार्कमा प्रहरीको कुटाइ खाँदा जनमोर्चाका दुई जना महिलाले नढाकेको भए टाउको फुटाएर त्यहीबेला मार्थे । त्यति हुँदा पनि पटक–पटक सडकमै पुग्नुभयो । आज सडकमा प्रचण्ड, माधव शेरबहादुरलाई सडकमा देखेर हा.हा.हा.. गर्छन् ओली र प्रतिगामीहरू । सडकमै गएर यो अधिकार प्राप्त गरेको हो, जनताको छोराछोरी राष्ट्रपति भएका हुन् । यसरी प्राप्त उपलब्धिबाट राष्ट्रपति बनेको व्यक्ति तीन करोड ५० लाख जनताको राष्ट्रपति हुनुपर्ने हो । तर, अहिलेको राष्ट्रपति त्यो बन्न सक्नुभएन । अब फेरि सच्चा जनताका छोराछोरीलाई राष्ट्रप्रमुख बनाउन फेरि सडकमा नै पुग्नुपर्छ, सडकमा बस्नैपर्छ, आन्दोलन गर्नैपर्छ यसको विकल्प छैन । जसका लागि सबै शक्तिलाई एकजुट गर्नुपर्छ, यो राष्ट्रिय आवश्यकता हो ।तपाईंले ०६२/६३ कै अवस्था आयो भन्दा ज्ञानेन्द्रजस्तै खलनायक भनेर ओलीलाई भन्न मिल्छ ?ओलीजी ज्ञानेन्द्र पथमै जानुभएको छ । उहाँ ज्ञानेन्द्रपथ भन्दा फरक हुनुहुन्न । व्यवहारले देखाइसक्यो, प्रस्ट भइसक्यो ।अब ओलीलाई परास्त गर्न पनि ज्ञानेन्द्रजस्तै सकस पर्ला कि ?त्यस्तै सकस त नपर्ला किनभने ज्ञानेन्द्रको पक्षमा त्यसबेला पुरै सेना थिए । तर त्यसबेला पनि केही १६/१७ जना जर्नेलहरूले हाम्रो आन्दोलनलाई दबाउन चाहेनन्, म उनीहरूलाई सलाम गर्छु । हामी राष्ट्रिय सार्वभौमिकताको रक्षा, जनताको रक्षा गर्न बसेको सेना भएकाले जनताको हत्या गर्नुहुँदैन भनेर मानेनन् । तर शान्तिपूर्ण आन्दोलनमा गोली हान्न ज्ञानेन्द्रले आदेश दिन्थे । त्यो भएकाले सेना प्रमुखले पनि केही गर्न सकेन त्यसबेला । तथापि सेना र प्रहरी प्रमुख आदि उनीप्रति नै लोयल थिए । त्यो मात्रै होइन विदेशी शक्ति केन्द्र उनकै पक्षमा थिए । दरबार हत्याकाण्ड त्यसै भएको हो ? सबै शक्तिकेन्द्र र यिनीहरूले मिलेरै गरेको हो । दीपेन्द्रले गरेको हत्या हो त्यो ? कसले भन्छ दीपेन्द्रले गरेको हत्या भनेर ?एमाले र माओवादीबीच जसरी पार्टी एकता भयो,तपाई माओवादीको नेता भएको हिसाबले यो एकतालाई चाहिँ कसरी विश्लेषण गर्नुहुन्छ ?पहिलो कुरा, ओलीजीको एमालेसँग गठबन्धन गरेर चुनावमा जाने कुरा इमान्दारीसाथ लागू हुन्छ भनेर विश्वास गर्नु नै गल्ती थियो । त्यो गर्नुहुन्न भन्ने मान्छे पनि मै हुँ । जहाँ जहाँ माधवजीको पकड छ, त्यहाँ इमानदारिता लागू हुन्छ, जहाँ ओलीको पकड छ, त्यहाँ हाम्रा मान्छे जित्दैनन् भनेर भनेको हो । गठबन्धन गर्नु बेठीक होइन, तर गठबन्धनमा इमानदारिता हुँदैन भनेको मैले हो । धोका हुन्छ भनेको थिएँ, परिणाम पनि त्यस्तै आयो । हाम्रा मान्छेले उहाँहरूलाई भोट हाले र उहाँहरूको धेरै सङ्ख्या आयो तर ओली पक्षकाले हामीलाई भोट नै हालेनन् । त्यही भएर धेरै ठाउँमा २ सयदेखि ५ सयले हार्नुपर्‍यो ।पछि पार्टी एकता गर्ने कुरा भयो । पार्टी एकताको पक्षमा म थिइनँ । माधव, झलनाथ वा वामदेवको नेतृत्व भइदिएको भए हुन्थ्यो, तर ओलीको नेतृत्वमा रहेको पार्टीबीचमा एकता गर्दा हामीलाई धोका हुन्छ भनेर उतिबेलै मैले प्रचण्डलाई धेरै पटक भनेको हो ।गिरिजाबाबुकै हाइटमा मलाई नगनिदिनुस् । कहाँ गिरिजाप्रसाद कहाँ म ? उमेरको हिसाबले अहिले मिल्न पुग्ला तर राजनीतिक उचाइको हिसाबले म त्यो अवस्थामा होइन । त्यस्तो हाइटका मान्छे अरू देखेको पनि छैन । भारतीय दलाल भनेर मैले कति गाली गरेँ तर उहाँ त देशभक्त हुनुहुँदोरहेछ ।पार्टी एकता गरेर प्रचण्डले गल्ती गरेका हुन् त ?गल्ती स्वीकार गर्नुहुन्छ, हुन्न उहाँको कुरा भयो । तर, व्यवहारबाट सिद्ध भयो । व्यवहारबाट के सिद्ध भयो भने ओली नेतृत्वको पार्टीसँग एकता गरेर गलत भएछ । एमालेसँगै एकता गर्नुहुन्न भन्ने होइन, एमालेमा राम्रा पक्ष र नेता पनि छन् । तर सङ्घीयता र गणतन्त्रविरोधी ओलीसँग एकता गर्दा अघि बढ्ला भन्ने विश्वास छैन है भने मैले । पछि निर्णय भयो, त्यो पार्टीको निर्णय भएकाले मैले पनि स्वीकार्नुपर्ने थियो र स्वीकारे ।एकता गरिसकेपछि फेरि यसलाई टुटाउँदा जनतामा भ्रम सिर्जना हुन्छ । वामपन्थीले मत पाए पनि केही गर्न सक्दा रहेनछन् भन्ने गलत भ्रम जान्छ र साम्यवादीहरूलाई हल्ला मच्चाउने अवस्था बन्ने भएकाले बढीभन्दा बढी लचकता अपनाएर यसलाई टिकाउनुपर्छ भन्ने मेरो सल्लाह रहने गरेको थियो । त्योअनुसार प्रचण्डले बढीभन्दा बढी लचकता अपनाउनुभएकै हो । म प्रधानमन्त्री हुन्न, मलाई चाहिएन भन्नु सामान्य लचकता होइन । पहिला आधा आधा कार्यकाल प्रधानमन्त्री बन्ने भनेर सहमति गरेको व्यक्तिले पछि मलाई चाहिँदैन भन्नुभन्दा ठुलो लचकता के हुन्छ ? तर पार्टी एकता टुट्यो । जे मैले विश्लेषण गरेको थिएँ पहिला पछि त्यही भयो ।यो उमेरमा तपाईंले अहिले सडक आन्दोलनको विकल्प छैन भन्नुभयो, के तपाईं सडकमा जना तयार हुनुहुन्छ ?किन नजानु ? म जान तयार छु । म अहिले ७९ वर्षमा लाग्दैछु । तर, आवश्यक भयो भने म जान्छु । साथीहरूले सम्झनुहुन्छ, तेरो आवश्यकता छ बूढा भन्नुहुन्छ भने म जहिले पनि तयार छु ।२०६२/०६३ मा गिरिजाबाबुले लिएको स्थान लिन तपाईं तयार हो ?गिरिजाबाबुकै हाइटमा मलाई नगनिदिनुस् । कहाँ गिरिजाप्रसाद कहाँ म ? उमेरको हिसाबले अहिले मिल्न पुग्ला तर राजनीतिक उचाइको हिसाबले म त्यो अवस्थामा होइन । त्यस्तो हाइटका मान्छे अरू देखेको पनि छैन । भारतीय दलाल भनेर मैले कति गाली गरेँ तर उहाँ त देशभक्त हुनुहुँदोरहेछ ।हामी सरकारमा थियौँ । नेपालको परराष्ट्र नीति भुटानको जस्तै बनाउनुपर्छ भनेर प्रस्ताव आएछ । उहाँले पख्नुस्, पख्नुस् भनेर टार्नुभयो । तर पछि उहाँलाई चर्को दबाब आएपछि मलाई बोलाउनुभयो । डब्ल्यूएचओको कार्यक्रममा थिएँ । कसैलाई जिम्मा दिएर तुरुन्त आउन भन्नुभयो । महेश मास्केलाई कार्यक्रमको जिम्मा दिएर म बालुवाटार गएँ । म त्यहाँ पुग्दा उहाँ एक्लै । गेट पुरै बन्द । अमिक शेरचनबाहेक कसैलाई इन्ट्री नदिनु भन्नुभएको रहेछ । उहाँको पीए चाहिँ हुनुहुन्थ्यो । मैले किन बोलाउनुभयो गिरिजाबाबु भनेर सोधेँ । एउटा ठुलो सङ्कट आयो, राष्ट्र नै सिध्याउने खालको सङ्कट आयो । तपाईंसँग सल्लाह नगरी भएन भन्नुभयो । मैले अरू कसैलाई देखिनँ र के गर्ने, कसो गर्ने भनेर तपाईंसँग सल्लाह गर्न बोलाएको भन्नुभयो ।भारतले परराष्ट्रसम्बन्धी कुनै पनि निर्णय या नीति तय गर्दा दिल्लीसँग सहकार्य गरेर मात्रै गर्ने भनेर तपाईंले एउटा परम्परा सात सालको जस्तै राखिदिनुपर्‍यो भनेर दबाब दिएको रहेछ । तर उहाँले सम्भव छैन भन्न सक्नुभएनछ बरु मलाई गाह्रो छ, गाह्रो छ मात्रै भन्नुभएछ । यो सुनेपछि मैले ओ हो ? यो त सामान्य कुरा भएन । यसका लागि त तपाईं र म सल्लाह त गरौँला । दुई जनाले मात्रै गर्ने कुरा एउटा भयो तर अरूको पनि आवश्यकता त पर्छ । त्यसका लागि तपाईं पनि एक दुईजना साथी बोलाउनुस्, म पनि एक दुईजना बोलाउँछु भनेँ । मिलीजुली गरेरै गर्दा राम्रो होला ।अरू दलका साथीहरूसँग पनि कुरा गर्नुपर्ला भनेपछि दलीय कुरा नगर्ने, म काँग्रेसका कसैलाई बोलाउँदिनँ । मेरो कुरा मान्नुहुन्छ भने तपाईं पनि नबोलाउनुस् भन्नुभयो । किन गिरिजाबाबु ? भनेर सोध्दा तपाईंले नेपाली काँग्रेस भनेर ठान्नुभएको छ । नेपाली काँग्रेस कहाँ छ यहाँ ? यहाँ त दरबारिया, भारतीय, युरोपियन, अमेरिकन काँग्रेस, पाकिस्तानी काँग्रेस र पछिल्लो चरणमा चाइनिज काँग्रेस पनि छन् भन्नुभयो । एक सेकेन्डमा बाहिर जान्छ । यस्तो कुरा तपाईंलाई मात्रै विश्वास गर्छु, अरू कसैलाई विश्वास गर्दिनँ । तपाईं देशभक्त हो भन्ने कुरा मलाई राम्रोसँग थाहा छ । किनभने देशभक्तिको आन्दोलनमा आफूलाई मृत्युको शय्यामा पुर्याउँदा पनि छोड्नुभएन । अनि ज्ञानेन्द्रले प्रधानमन्त्रीको प्रस्ताव गर्दा खबरदार भनेको मलाई थाहा छैन ? त्यस्तो इमानदार मान्छे भएर पो सल्लाह गर्न खोजेको त भन्नुभयो । जनमोर्चामा पनि भारतका मान्छे वा सुराकी छन् भन्ने उहाँको बुझाइ रहेछ ।ओलीजीको देशभक्ति बाह्य देखावटी मात्रै हो । ओली सक्कली देशभक्त होइनन् । किनभने नाकाबन्दीको विरोधमा ओलीले गज्जबको अडान लियो र भारतलाई ठेस लगायो भनेर हल्ला भयो । त्यो हल्ला नै गलत मिथ्या हल्ला हो । ओली सरकारमा गएपछि ओलीविरुद्ध भारतले नाकाबन्दी गरेको थियो र ? थिएन । त्यो नाकाबन्दी त काँग्रेसका सभापति र प्रधानमन्त्रीसमेत रहेका सुशील कोइरालाविरुद्धमा लगाएको हो ।त्यसपछि, ल भन्नुस् के गर्ने ? भनेर सोधेँ । छलफल भयो । अब यो कुरा उठाउँछन्, सके क्याबिनेटमै उठाउलान्, प्रेसर दिन्छन्, त्यस्तो बेलामा तपाईंले सही नगर्नू । कसरी हुन्छ त्यो एजेन्डा अघि नबढाउन तपाईंले विरोध गर्नुपर्‍यो भन्नुभयो । तपाईंले त्यसो गरेपछि मलाई उहाँको सहमति छैन भनेर डिफ्युज गर्न सकिन्छ, टार्न सकिन्छ भन्नुभयो । अर्कोतिर यदि त्यो गर्नैपर्ने परिस्थिति आएछ भने ठुलो कन्फरेन्स गरेर पनि गर्नुपर्ने हुन्छ । यी दुइटा कुरा छ भन्नुभयो ।तेस्रो कुरा पनि म तपाईंलाई विश्वास गरेर भन्छु भन्नुभयो । म कतिबेला मर्छु ठेगान छैन । भोलि मलाई उपचार गर्न यिनीहरूले भारत पनि लैजान सक्छन् र मलाई भारतीय दलाल भनेर मार्लान् । त्यसकारण मेरो नेपालकै माटोमा सास जाओस्, नेपालकै माटोमा मेरो अन्त्येष्टि पनि गरियोस् । भारतमा पुगेर मेरो प्राण पनि नजाओस् । यो कुरा अन्तिम अवस्थामा, मेरो सास जाने बेलामा पार्टीलाई तपाईंले भन्नुपर्‍यो र अहिले तत्काललाई राष्ट्रियताको संरक्षणमा भूमिका खेल्नुपर्यो भन्नुभयो । मैले ल हुन्छ भनेँ । उहाँले मलाई त्यसोभन्दा शशाङ्क र छोरी सुजाता पनि थिए ।उहाँले अहिले एउटै मात्रै एजेन्डा राष्ट्रिय एजेन्डा हो भनेर बेलाबेला भनिरहनुहुन्थ्यो । मैले त्यसमा सहमत जनाउँदै पहिला शान्ति प्रक्रियालाई सम्पन्न गर्ने । शान्ति प्रक्रिया सम्पन्न गर्नेबाहेक हामी अरू कुनै एजेन्डामा प्रवेश गर्नुहुन्न । क्याबिनेटलगायत बाहिरका मिटिङमा पनि यो कुरा नल्यायोस् कृपया । यो सम्पन्न गरेपछि अरू एबीसीडी परराष्ट्रसम्बन्धी नीति आदि इत्यादि पछि गर्दै गरौँला, पहिला हामी आफू दह्रो हौँ भनेपछि अमिकजीको असहमति भयो । त्यसकारण यस्ता प्रस्ताव अघि नबढाउने भनेर क्लोज गरिन्थ्यो । त्यसो भएकाले उहाँ देशभक्त भनेर मैले बुझ्ने मौका पाएँ । केपी ओलीलाई पनि त देशभक्त नै मानिन्छ नि ?ओलीजीको देशभक्ति बाह्य देखावटी मात्रै हो । ओली सक्कली देशभक्त होइनन् । किनभने नाकाबन्दीको विरोधमा ओलीले गज्जबको अडान लियो र भारतलाई ठेस लगायो भनेर हल्ला भयो । त्यो हल्ला नै गलत मिथ्या हल्ला हो । ओली सरकारमा गएपछि ओलीविरुद्ध भारतले नाकाबन्दी गरेको थियो र ? थिएन । त्यो नाकाबन्दी त काँग्रेसका सभापति र प्रधानमन्त्रीसमेत रहेका सुशील कोइरालाविरुद्धमा लगाएको हो ।पछि संविधान जारी भयो, संविधान जारी नहोस् भनेर भारतले नाकाबन्दी गरेको थियो । अनि पछिल्लो चरणमा प्रचण्डले प्रस्ताव गरेर ओली प्रधानमन्त्री बने । ओलीलाई प्रधानमन्त्री बनाइसकेपछि भारतीय नाकाबन्दीको विरुद्ध कुनै ठुलो के भूमिका खेल्नुभयो त ? त्यस्तो कुनै ठुलो भूमिका खेलेर अन्यत्रबाट आयात खुलाउनु भएन । यति मात्रै हो भारतमा गएर आत्मसमर्पण गर्नुभएन, भारतले गरेको ठिक छ पनि भन्नुभएन त्यो सही कुरा हो । आखिर नेपाली जनता र अन्तर्राष्ट्रिय दबाबकै कारण भारत नाकाबन्दी फिर्ता गर्न बाध्य भयो । त्यसकारण सुशील कोइरालाले लिएको अडानका कारण हो भनेर किन नभन्ने ? कोइरालाले ल म तपाईंले भनेको मान्छु, संविधान पनि जारी गर्दिनँ भनेको भए त्यो नाकाबन्दी भारतले उतिबेलै फिर्ता गर्थ्यो ।नाकाबन्दी विरुद्ध लडेको सुशील कोइरालालाई दिनुपर्छ भन्न खोज्नुभएको हो ?सुशील कोइरालालाई दिनुपर्छ त्यो जस । संविधान जारी नहोस् भनेर भारतले नाकाबन्दी गरेको हो । अडान लिनुभयो उहाँले । सुशील कोइरालालाई दुई पटक भारत भ्रमणको प्रस्ताव गर्दा पनि उनी गएनन् । अनि ऊ भारतीय दलाल कि नाकाबन्दी भएको छ, यो भाछ, के भाछ भनेर टेलिफोन गर्दा नै भोलिपल्ट भ्रमणमा जाने दलाल हो ? बालुवाटारमै रअका मान्छे बोलाउने लगायतका पछिल्ला घटना त कति छन् कति ? त्यसकारण नाकाबन्दीका कारणले देशभक्त ओली भन्ने कुरा भ्रमबाहेक केही होइन । त्यसबाट मुक्त हुनुपर्छ ।ओलीलाई देशभक्त भनेर गोयवल्स शैलीमा प्रचार भएको मात्रै हो । दोस्रो कुरा उहाँले चुच्चे नक्सा जुन पास भयो, त्यो तत्कालीन जनमोर्चाले तयार गरेर युवा लिगमार्फत देशभर आन्दोलन गर्दै बनाएको हो । पछिल्लो चरणमा पनि भारतले यसरी हस्तक्षेप गर्दा सह्य हुँदैन भनेर एमालेमा सबभन्दा बढी उठाउने भीम रावल हुन् । उनले तर्क र प्रमाणसहित नेकपाको बैठकमा उठाए । लास्टमा पुरै बहुमतले नक्सा किन ननिकाल्ने ? भारतले सडक खन्न थालिसक्यो भनेर बाहिर आएपछि सिङ्गो पाटी नेकपाको बहुमतले पास गरेर नक्सा निकाल्ने निर्णय भएको हो । तैपनि उनी मानेका थिएनन् । पछि बाध्य भएर बल्ल निकाल्ने भनेर सही गरेको हो । ओलीले गरेको निर्णय भन्ने त्यसलाई ? त्यो त पार्टीले गरेको निर्णय हो । पार्टीको प्रेसर र बहुमतले पास गर्दा ओलीका कतिपय मान्छे बोल्दै बोलेनन् त्यसबेला । बाध्य भएर त्यो नक्सा निकालेपछि बाफरे देशभक्त ओली रहेछ भनेर बाहिर भ्रम फैलियो ।चुनावअघि नाकाबन्दी र चुनावपछि नक्साका कारणले उसलाई देशभक्त भनेर प्रचार गरियो, वास्तविकता त्यस्तो होइन । अर्को चाइनासँग सम्झौता गरेको र सामान आउँछ भनेर पनि चर्चा भयो । तर त्यो सम्झौता भएको यतिका वर्षसम्म खोइ कार्यान्वयन गरेको ? भारतले पेट्रोल दिएन । त्यसबेला फुत्त चाइना गएर पाइपलाइन बनाऊ भनेर चाइनाले भनिरहेका बेला गर्नुपर्दैन ? चाइना जहिले तयार छ त्यो गर्न । रेलको कुरा त्यस्तै छ । #amik serchan#अमिक शेरचन