थाइल्यान्डको मोइदल युनिभर्सिटीबाट मेडिकल बायोकेमेस्ट्री तथा मोलिकुलर बायोलोजीमा विद्यावारिधि गरेका प्रयोगशालाविद् डा. अमर नागिला पोखरा विश्वविद्यालयमा प्राध्यापन गर्छन् । गण्डकी मेडिकल कलेजमा पनि प्राध्यापकको  रूपमा काम गरिसकेका डा. नागिला पोखरास्थित फिस्टेल हस्पिटलको प्रयोगशाला विभाग प्रमुख समेत हुन् । प्रस्तुत छ, गण्डकी प्रदेशको एक मात्र ‘क श्रेणीको प्रयोगशाला, लाइफ केयर डाइग्नोस्टिक’का सञ्चालक समेत रहेका डा. नागिलासँग कोरोना भाइरस (कोभिड–१९)को सम्बन्धमा गरिएको अन्तरवार्ताको सम्पादित अंश :कोरोनाको टेस्ट जुन गतिमा जानुपर्ने हो गएको छैन, किन होला ? तपाईंले सोधेझैँ टेस्टको गति सुस्त भएको सत्य हो । तर यसो हुनुको पछाडि केही कारण छन् । कोरोना भाइरस (कोभिड–१९) विश्वभर नै तीव्र सङ्क्रमणको  रूपमा फैलिएपछि सोको पूर्वतयारी हाम्रोजस्तो विकासोन्मुख मुलुकमा हुने कुरै भएन । टेस्ट गर्ने काम नै ढिला सुरु भयो । सुरु गरेपछि पनि राज्यसँग स्रोतसाधनको अभाव भयो । भएका विज्ञ तथा स्रोतसाधनको पनि सही पहिचान र परिचालनको कमीले नमुना जाँच यथेष्ट मात्रामा हुन सकिरहेको छैन । तर हामीले जति ढिला गर्छौैँ त्यति नै सङ्क्रमणको जोखिम बढ्दै जान्छ । त्यसबाट जोगिने उत्तम उपाय नै ‘मास टेस्टिङ’ अर्थात् बृहत परीक्षण हो ।हामीसँग मेनपावरको कमी हो कि प्राविधिक हिसाबले कमजोर हौँ ? प्राविधिक हिसाबले हामी कमजोर नै हौँ । डब्लूएचओले मान्यता दिएको एक मात्र कोरोना परिक्षणको विधि आरटी– पीसीआरहो । सुचारु रहेको आरटी– पीसीआर राष्ट्रिय स्वास्थ्य प्रयोगशाला, टेकुमा मात्रै थियो ।पोर्टेबल आरटी– पीसीआर केही दिनअघि मात्रै नेपालमा भित्रिएको हो । रिसर्च सेन्टर र केही प्राइभेट स्तरमा आरटी– पीसीआर रहेका छन् । दक्ष जनशक्तिको भने अभाव होइन । तर उनीहरु राज्यको निकायसँग कम आबद्ध छन् । यस्तो बेला राज्यले सरकारी तथा गैरसरकारी दक्ष जनशक्तिको उचित परिचालन गर्नुपर्छ ।हरेक स्वास्थ्य संस्था र स्वास्थ्यकर्मीले पनि आफ्नो कर्तव्य पूरा गर्नुपर्ने बेला हो यो र सरोकारवालाले स्वास्थ्यकर्मीलाई साधनस्रोत उपलव्ध गराई उच्च सम्मानसहित मनोबल बढाइदिनुपर्छ । अहिले टेस्टको दायरा फराकिलो बनाउन -यापिड किटको प्रयोग गर्ने कुरा छ, यसको विश्वसनीयता कति हो ? कोरोना भाइरसको सङ्क्रमण जाँच गर्ने विभिन्न विधि छन् । संसारभर प्रयोग गरिएको विधि आरटी– पीसीआर हो, जसले भाइरसको दुईदेखि चारवटा ‘जिन डिटेक्ट’ गर्दछ । अर्को विधि IgM/IgG एन्टीबडीहरु परीक्षण गर्ने हो । -यापिड किट टेस्टमा IgM/IgG एन्टीबडी जाँच गरिन्छ । कोभिड–१९ को सङ्क्रमण भएपछि बिरामीको प्रतिरक्षात्मक प्रणालीले क्ष्नःरक्ष्नन् एन्टीबडीहरु पैदा गर्दछन् । IgM पहिलो एन्टिबडी हो, जसले सङ्क्रमण गरेको करिब १० देखि २१ दिनसम्म पैदा हुन्छ भने IgG सङ्क्रमण भएको १४ दिनमा पैदा भई लामो समयसम्म शरीरमा रहन्छ । रगतमा IgM/IgG एन्टिबडीको जाँच गर्ने सरल तरिकाको विधि नै ¥यापिड किटको प्रयोग गर्ने हो । यस ¥यापिड किटलाई डब्लूएचओले मान्यता दिएको छैन र कोभिड–१९ को सङ्क्रमण सुरुमै पत्ता लगाउन यस -यापिड किटको उपयोगिता र विश्वसनियता दुवै छैन ।अनि यो अहिलेको ‘पोर्टेबल पीसीआर’ मेसिनबाट एक घण्टामा एउटा मात्र परीक्षण हुने रहेछ, त्यही मेसिनको प्रयोगबाट कसरी टेस्टको सङ्ख्या बढाउन सकिन्छ ? सकिँदैन । पोर्टेबल पीसीआर मेसिन विशेषतः कोभिड–१९ जाँच गर्न बनाइएको तुलनात्मक  रूपमा उपयोग गर्न सजिलो छ र यसको कमजोरी भनेको एक पटकमा एक मात्रै नमुना जाँच गर्न सकिन्छ । यस मेसिनबाट दिनमा करिब २० वटा मात्रै जाँच गर्न सकिन्छ ।सरकारले ल्याएको ५ वटा यो मेसिनबाट दिनभरमा एक सय मात्रैको टेस्ट हुन्छ । यसको दाँजोमा ९६ वेल प्लेट आरटी– पीसीआर मेसिनले एकै पटकमा ९६ वटा नमुना जाँच गर्न सक्दछ, जसबाट दिनमा सयौँ मात्रामा टेस्ट गर्न सम्भव हुन्छ । अहिलेको परिस्थितिमा बृहत परीक्षण गर्नका लागि ९६ वेल प्लेट आरटी– पीसीआर मेसिन नै देशको विभिन्न ठाउँमा सञ्चालनमा ल्याउनु अति आवश्यक छ ।गण्डकी प्रदेशको सन्दर्भमा पुरानो मेसिनलाई पनि प्रयोग गर्न सकिन्छ भन्ने कुरा पनि आएको छ, यसमा कति सत्यता छ ? तपाईंले सोधेको मेसिनमा समस्या देखिएको कारणले पोर्टेबल आरटी–पीसीआर ल्याइएको हो । म आफैँ संलग्न रहेको समितिले मेसिनबारेको जानकारी गण्डकी प्रदेशको सामाजिक विकास मन्त्रालयलाई गराएको हो । टेस्टको दायरा बढाउनको लागि उक्त मेसिन बनाएर प्रयोग गर्दा धेरैको नमुना जाँच गर्न सकिन्छ । उक्त ९६ वेल प्लेट आरटी–पीसीआर मेसिन उच्च दक्ष जनशक्तिले मात्रै प्रयोग गर्न सक्छन् र यसको गुणस्तरीयता विश्वसनिय छ । कोरोना नियन्त्रण गर्न स्वास्थ्यमा प्रभावशाली मानिएका देशहरु पनि चुकिरहेका छन्, किन होला ? दक्षिण कोरिया, सिङ्गापुर, ताइवान, जर्मनीजस्ता विकसित राष्ट्रहरु कोरोनाको नियन्त्रण गर्न तुलनात्मक  रूपमा सफल देखिएका छन् । उनीहरुले उच्च प्रविधि र दक्ष जनशक्तिको परिचालन गरी भाइरस सङ्क्रमणको परीक्षण हजारौँ मात्रामा गरी यसको चेनलाई तोडेको बुझियो ।तर अमेरिका, इटली, स्पेन, फ्रान्सजस्ता विकसित राष्ट्रहरुले समयमै सावधानी अपनाएको देखिएन । खुला समाजको परिचायक र मानव अधिकारको रक्षाजस्ता कुराहरुलाई ध्यानमा राखेर मानिस–मानिस बीचको सम्पर्कको कडी तोड्ने प्रयासमा ढिलाइ भयो । यद्यपि उनीहरुसँग रहेको उच्च दक्ष जनशक्ति र स्रोतसाधनको प्रयोग गरी दैनिक हजारौँ टेस्टहरु गरेका छन्, जसले सङ्क्रमित पत्ता लगाई ‘आइसोलेट’ गरेर भाइरसको सङ्क्रमण नियन्त्रण गर्दैछन् ।      नेपालमा टेस्ट बढाउन र रोकथामका लागि के–के गर्नुपर्ला ? रोग विज्ञानको मान्यता अनुसार कन्टेन्टमेन्ट, डिले, रेस्पोन्स र मिटिगेट्जस्ता चरणमा प्रभावकारीता काम भएको खण्डमा मात्र यस भाइरसको सङ्क्रमणको चुनौतीसँग मुकाबिला गर्न सक्छ । कन्टेन्टमेन्ट चरणमा सङ्क्रमण व्यक्तिव्यक्तिबाट समुदाय तहमा भएको छ वा छैन भन्ने जानकारी लिने गरिन्छ । नेपालको सन्दर्भमा मास टेस्टिङ अर्थात् ठूलो सङ्ख्यामा परीक्षण जरुरी छ । नेपालमा कोभिड–१९ को सङ्क्रमण दोस्रो चरणमा प्रवेश गरेको छ । सङ्क्रमण समाजमा नफैलियोस् भनेर धेरैभन्दा धेरै टेस्ट गरी बेलैमा सङ्क्रमितको पहिचान गरी आइसोलेसनमा राख्नुपर्छ । अहिलेको लकडाउनको मर्म जतिसक्दो धेरै टेस्ट गरी सङ्क्रमितलाई पहिचान गर्नु हो । नेपालको सन्दर्भमा लक्षण भएका बिरामीलाई मात्र टेस्ट नगरी सम्भावित सबैको टेस्ट गर्न जरुरी देखिन्छ । विकसित राष्ट्रहरुले टेस्टको दायरा बढाई घरघरमा स्वास्थ्यकर्मीले नमुना सङ्कलन र परीक्षण गरी सङ्क्रमितलाई अस्पताल पु-याएको देखिन्छ  । नेपालमा पनि सरकारी, गैरसरकारी र प्राइभेट स्वास्थ्य संस्था तथा स्वास्थ्यकर्मीको संयुक्त प्रयासमा टेस्टको सङ्ख्या बढाउन सकिने देखिन्छ । जसअनुसार ९६ वेल प्लेट आरटी–पीसीआर  मेसिन देशको विभिन्न संस्थाहरुमा सुचारु गर्न सके मात्र दैनिक हजारौँ टेस्ट गर्न सम्भव हुन्छ ।स्वास्थ्य जनशक्तिको साथ, उच्चतम प्रविधिको प्रयोग, नेतृत्वको इमानसहितको दृढ सक्रियता, नागरिकको अनुशासन र सहयोगबाट नै यो महामारीलाई जित्न सकिन्छ ।#अन्तरवार्ता