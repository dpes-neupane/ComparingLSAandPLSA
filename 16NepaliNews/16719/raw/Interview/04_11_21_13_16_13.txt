सलमान रुस्दीको १३औँ उपन्यास ‘द गोल्डेन हाउस’ यथार्थवादी धारमा फर्केको छ । यसै सन्दर्भमा हाल न्युयोर्क विश्वविद्यालय निवासमा बस्दै आएका प्रसिद्ध लेखक सलमान रुस्दीसँग स्क्रल डट इनले इमेल मार्फत अन्तरवार्ता लिएको थियो । उक्त अन्तरवार्ता नेपाली पाठकहरूका लागि सान्दर्भिक हुने ठानेर हामीले यहाँ प्रस्तुत गरेका छौँ ।   यो उपन्यासका लागि कथा कसरी बुन्नुभयो ? लेखन पृष्ठभूमिमा उपन्यासका चरित्रहरू एक एक गरेर आए । मसँग निरो चरित्र सुरुवातदेखि नै थियो, यद्यपि मैले त्यो चरित्रबारे लेखनको प्रगति हुँदा बढी जान्दै गएँ । त्यसपछि आए तीन छोराहरू, महिलाको चरित्र । मुख्य चरित्रका रूपमा कथावाचक चरित्र रेनेलाई पाएँ । प्रारम्भमा त मैले रेनेलाई एक सहायक चरित्रका रूपमा मात्रै कल्पना गरेको थिए, अर्थात किताबलाई चियाउने आँखीझ्यालका रूपमा मात्रै सोचेको थिएँ । तर जब ऊ गोल्डेन परिवार नजिक हुनपुग्यो तब एउटा यस्तो समय आयो जसले ऊ त्यो धर्सो पार गर्न पुग्छ ।त्यस परिवारलाई नियाल्ने मात्रै होइन, परिवारको अङ्ग बनेको पनि देखेँ । उसमा परिवारका सदस्यहरू जस्तै कमिकमजोरी र नैतिक रूपमा सम्झौता गर्ने गुणहरू देखिए । एक तरिकाले बुझ्दा यो पुस्तक नै उसका बारेमा थियो । मैले यस उपन्यासलाई बिल्डङ्स रोमन (उपन्यास जसको मुख्य विषय युवा पात्रको नैतिक, मनोवैज्ञानिक र बौद्धिक विकास हुनेगर्छ) को रूपमा हेरेँ । अर्थात ज्ञान प्राप्तिको निमित्त लेखिएको उपन्यास । एउटा युवक (रेने) जटिल परिवारमा संलग्न हुनपुग्छ र उसको यो संलग्नताबाट कसरी मानव बन्ने वा नबन्ने भन्ने सिक्दछ ।सन् २००५ मा ‘सालिमार द क्लन’ लेखिसकेपछि यहाँले द पेरिस रिभ्युमा अन्तर्वार्ता दिँदा साहित्यका लागि मेरा स्रोत सकिए भनेर उल्लेख गर्नुभएको थियो । उसो त यहाँका उपन्यासहरू विषयवस्तुको गहनता र व्यापकतामा उत्कृष्ट हुन्छन् र पछिल्लो उपन्यास पनि अपवाद होइन । एक पुस्तक लेखिसकेपछि तपाईं आफूलाई कसरी पुनः जागृत गर्नुहुन्छ र नयाँ थालनी गर्नुहुन्छ ? सन् २०१५ मा ‘टु इयर्स एट मन्थ्स एन्ड ट्वेन्टी एट नाइट्स’ उपन्यास प्रकाशित गर्नुभयो र दुई वर्ष नबित्दै ‘द गोल्डेन’ हाउस उपन्यास प्रकाशित गर्नुभयो । के तपाईं भन्न सक्नुहुन्छ २०१५ को ‘टु इयर्स एट मन्थ्स एन्ड ट्वेन्टी एट नाइट्स’ उपन्यास लेखिसकेपछि अहिलेको उपन्यास ‘गोल्डन हाउस’ प्रकाशित गर्दा यहाँले आफूलाई कसरी रूपान्तरित गर्नुभयो ? हरेक उपन्यास लेखिसक्दा म जहिल्यै आफूलाई थकित महसुस गर्छु । नयाँ कुरा सृजना गर्दा त्यस सृजनाले आफूभित्र रहेको सबै कुराको माग गर्छ र सृजना गरिसकेपछि आफू रित्तिएको महसुस हुन्छ । यस पटक भने अचम्मै भयो । मेरो पछिल्लो उपन्यास लेखिसक्दा नै ‘द गोल्डेन हाउस’को अवधारणा आयो । (पछिल्लो पटक यस्तो चाहिँ मिडनाइट्स चिल्ड्रेन लेखेको करिब हप्ता दिनमा सेम उपन्यास लेख्दा भएको थियो) तत्पश्चात अधिक गति र आवश्यकता महसुस गरेर मैले उपन्यास लेख्न थालेँ । लेखनी रोमाञ्चक थियो तर अलिक भयप्रद पनि ।पटकथा लेखनमा यहाँको रुचि जगजाहेर र स्पष्ट छ । ‘मिडनाइट्स चिल्ड्रेन’को फिल्म रूपान्तरणको पटकथा पनि यहाँले नै लेख्नुभाथ्यो  । अहिले ‘द गोल्डेन हाउस’ले फिल्मी सङ्केत दिएको छ, पटकथा र उपन्यासको समिश्रण रहेको छ । तपाईंलाई आफ्नो आख्यानको कथावस्तुलाई फिल्मी तरिकाले प्रस्तुत गर्न केले प्रेरित गर्छ ? उपन्यास लेखनपछि चलचित्र मेरो जीवन भरिको रुचि हो र चलचित्रलाई उपन्यासमा कुनै न कुनै रूपमा राख्न पाउँदा म निकै खुसी छु । उपन्यास सुरु गर्दा मैले रेने (उपन्यासको चरित्र) लाई बिना कुनै दिलचस्पी लेखकको रूपमा कल्पना गरेको थिए । रेनेलाई लेखक बनाउनु उचित हँुदैन भन्ने बुझ्न मलाई धेरै समय भने लागेन । उसलाई लेखकबाहेक जे बनाउँदा नि सुहाउँथ्यो तर लेखक कदापि सुहाउँदैनथ्यो । लेखापाल नै बनाउँदा पनि बिग्रिन्नथ्यो र अचानक मलाई ऊ चलचित्रकर्मी हो भन्ने महसुस भयो । यसले मलाई प्रक्रियागत रूपमा प्रचुर सम्भावना र भाष्यको बाटो खोलिदियो । यो उपन्यास लेख्दा मभित्र रहेको फिल्मी जुनुनले धेरै नै मज्जा पायो ।तपाईं हाम्रो समयको यथार्थवादी लेखक हुनुहुन्छ तर यस उपन्यासमा तपाईं जादुई यथार्थवादीबाट यथार्थवादीमा परिणत हुनुभयो त ? कथावस्तुले हो उपन्यास वा लेखनको तौरतरिका तोक्ने । यस उपन्यासको मामिलामा जादुई यथार्थवाद कथावस्तुको विचलनका रूपमा देखिन आउँछ । यस उपन्यासमा मैले जादुई यथार्थता खोजेकै होइन । उदाहरणका लागि कुनै व्यक्ति कहिले पियानोका लागि लेख्छ, कहिले बाजाका तारका लागि, कहिले हर्नका लागि (भोंपु बाजा) । यस अवस्थामा यही कुरा मेरो मस्तिष्कमा खेलाइरहेको थियो । म एकसाथै यो उपन्यासलाई सामजिक रूपमा मनोरञ्जनात्मक र मनोवैज्ञानिक रूपमा गहन बनाउन चाहन्थे । (यहाँले यसअघि सालिमार द क्लनका बारेमा कुरा गर्नुभो, यो उपन्यास पनि ठ्याक्कै यही सोच राखेर लेखिएको हो, उडानको प्रसङ्गलाई हटाउने हो भने ।)   यहाँको उपन्यासमा बगैँचालाई मनमोहक स्थान दिनुभएको छ र बगैँचाले एउटा महत्वपूर्ण भूमिका निभाएको छ । तपार्इंले मैले बगँैचामा धेरै समय बिताएँ पनि भन्नुभएको छ रे । के तपाईं भन्न सक्नुहुन्छ तपाईंलाई बगैँचामा केले डोर्यायो र त्यहाँ तपाईंले कथाको पृष्ठभूमि किन बनाउनु भयो ? बगैँचा मेरा लागि एउटा नाट्यशाला हो । त्यहाँको स्टेजमा मेरा पात्रहरू प्रस्तुति दिन्छन् । संसारभित्र एउटा परिवृत्त संसार जसलाई अन्तरङ्ग जीवनले घेरेको छ तर उमेर र समयको भयङ्कर कोलाहालबाट भने छुट्टिएको छ । मैले निर्देशक हिचकको सिनेमा रियर विन्डोका बारेमा नसोचेको होइन । जहाँ जीवनहरू अरू जीवनहरूबाट नियालिएका थिए, सबैले सबैलाई हेरेका छन् ।तपाईंका उपन्यासले कहीँ न कहीँ राजनीतिलाई छोएकै हुन्छ, विशेषतः यो उपन्यास अहिलेको अमेरिकामा अत्यावश्यकीय र सान्दर्भिक लाग्दछ । तपार्इंले यो उपन्यास ४५औँ राष्ट्रपति चुनिनुभन्दा पहिल्यै नै लेखेको हुनुपर्छ वा तपाईंलाई को राष्ट्रपति हुन्छ भन्ने अड्कल गर्नुभन्दा पहिला लेखेको हुनुपर्छ । राजनीतिक वातावरणले तपाईंको कथानकलाई कसरी असर गरेको छ ? के तपाईंले जान्दा जान्दै आफ्नो लेखनको भाष्य परिवर्तन भएको पाउनुभएको छ ? ज्यादाजसो मान्छेका मनमा छाएको निराशा र तपाईंको उपन्यासका पात्रहरूको निराशाको तादाम्यता उपन्यासका पानाहरूमा भेट्न सकिन्छ, म यो तालमेलबारे निकै उत्सुक छु र विचरणीय कुरो अहिलेको सन्दर्भ र वातावरण नबुझी यो पुस्तक पढ्न गाह्रो छ ।    अहिलेको समय र परिस्थितिविरुद्ध लेख्न निकै खतरनाक छ तर रोमाञ्चक पनि छ । मैले यस्तो लेखन फ्युरी लेख्दा पनि गरेकै हो, इन्दिरा गान्धी सरकारको सङ्कटकालका बेला मिडनाइट्स चिल्ड्रन पनि लेखेकै हो । मात्र यत्ति हो कि चलिरहेको समयलाई तपाईले ग्रहण गर्नैपर्छ र त्यो समय परिस्थितिलाई मुखरित हुन दिनैपर्छ ।यो किताबको अधिकांश हिस्सा नभम्बर ८ भन्दा अगाडि लेखिएको हो र केही परिवर्तन भइहाले मैले मेरो उपन्यासलाई त्यही परिवर्तनसँग ढाल्नेबारेमा विचार गरिसकेको थिए (र मैले मेरो उपन्यासलाई परिस्थितिसँग ढालेँ पनि) । जसरी मिड्नाइट्स चिल्ड्रेनले त्यस समयको झल्को दिन्छ, त्यसैगरी द गोल्डेन हाउसले अहिलेको विभत्स समयको झल्को दिन्छ ।यो उपन्यासको वाचक एवं मुख्य पात्र रेनेले एक दुईपटक ‘द ग्रेट ग्यात्सबी’ उल्लेख गर्छन् र यो पुस्तक पढ्दा त्यो पुस्तकलाई मज्जैले सम्झिन सकिन्छ । सन् १९२० को अमेरिका (द ग्रेट ग्यात्सबी) र सन् २०१० को अमेरिका (द गोल्डेन हाउस) कहिले रोचक युगलका रूपमा हेर्नसक्छन् । के तपाईं यी दुई पुस्तकमा समानता छन् भनेर भन्न सक्नुहुन्छ वा पात्रहरूको जीवनमा समानता भेट्नुहुन्छ ? आफ्नो जीवनको पुनर्खोज, मान्छेका गहिरा समस्या र जरुरत पैसाले पूर्ति गर्न नसक्नु । देशको इतिहास कुनै एक पललाई आफ्नो बनाउन खोज्नु । सम्भवतः यस्तै प्रकृतिका कुरा मिल्न सक्छन् । तर निरो ग्यात्सबी होइन, बगँैचाहरू अन्डा होइनन् र रेने निक होइन । यद्यपिक कहिलेकाहीँ आफूलाई निक ठान्दछ ।लैङ्गिक पहिचानको विषयवस्तु र यस विषयवस्तुका रूपान्तरणका कुरा यो पुस्तकमा प्रधान छन् । अनेक अरू मुद्दा छोडेर यो मुद्दा अचानक बाहिर आएको छ । यो समयमा तपाईंलाई यो कथा भन्न केले प्रेरित गर्यो ? म मेरो वरिपरि के भइरहेको छ, त्यसबारेमा ध्यान दिइरहेको थिए । जसै डी गोल्डेन पात्र आयो म बढीभन्दा बढी गहिरो गरी व्यस्त भए । किताबको यो खण्डमा सम्भवतः सबैभन्दा बढी सूक्ष्मताले हेर्नुपर्यो । चिन्तनमा घोत्लिन पर्यो  र काम गर्नुपर्यो । म सही काम गर्न चाहन्थेँ ।आफ्ना धेरै निजी क्षणमध्ये एक क्षण रेने गोल्डेन परिवारमा फिल्म बनाउनका लागि गहिरो अनुसन्धान गर्छ, यहाँसम्म कि परिवारका सदस्यका रोमन नामहरूको विस्तृत विवरणमाथि खोज गर्छ । तपाईंका पुस्तकहरू पढेर र तपाईंका लेक्चर सुनेर म तपाईंलाई बहुमुखी क्षेत्रका विद्वानको रूपमा पाउँछु । तपाईंमा धेरै गहनता र ज्ञानको विविधता छ जसरी उपन्यासको किरदार रेने भन्दछ, ज्ञान सुन्दर छ । मलाई सदैव एउटा चासो भइरहन्छ के तपाईं उपन्यास लेख्दा आफूमा भएको सबै ज्ञान रित्याउनुहुन्छ वा धेरै अनुसन्धान र विमर्श गर्नुहुन्छ ? के तपाईं द गोल्डेन हाउसका केही विषयवस्तुका उदाहरण दिनसक्नुहुन्छ जहाँ तपाईं अनभिज्ञ हुनुहुन्थ्यो र त्यस विषयवस्तुमा तपाईंले खोज गर्नुभएको थियो ? भन्नुपर्दा मलाई रोमन र युनानीहरूमाथि थोरबहुत ज्ञान छ र त्यसले मलाई धेरै सहयोग पनि गर्यो । तैपनि मैले लेखेका कुरा दोहर्याई तेहर्याई हेर्नैपर्यो र मैले स्युटिनस, अपुलेसका बारेमा पुनः अध्ययन गर्नैपर्यो र अत्रियुसको श्रापितको घर बारेमा राम्रैसँग बुझ्नैपर्यो । एकपटक म रोमका निरोको ध्वस्त र खण्डहर दरबार डोमुस औरिया अर्थात सुनौलो घरमा पुगे र आफूलाई ठूलो परिक्रमा भइरहने वृत्ताकार भोजन गृह अगाडि पाएँ र ‘रेनेसा’ युरोपियन पुनर्जागरणका कलाकार माइकलएन्जेलो लगायतलाई त्यस गृहका भित्ताहरूले कला सिकाइरहेको पाए । यति नै हो मेरो दिमागमा खेलाइरहेको कुरा । मैले लैङ्गिकता जस्तो गह्रुँगो विषयसम्बन्धी राम्रै अध्ययन गरे र मैले नयाँ विषयवस्तुदेखि नयाँ सोच विकास गर्न सिकेँ ।के यस उपन्यासमा तपाईंका जीवनमा आउने किरादार, पाटाहरू र अनुभवहरू बारेमा तपार्इं जानकार हुनहुन्छ ? एक चरित्र छ, जसप्रति म अनुरक्त छु, र त्यो चरित्र उपन्यासमा त्यति सकारात्मक चरित्र होइन । ती हुन् रसियन महिला भस्लिसा, जो सुरुमा निरोलाई जालमा पार्छिन्, त्यसपछि रेनेलाई । रोचक कुरा के छ भने मेरो यो किताबका पहिला पाठकहरू पनि ती महिलाप्रति आशक्त छन् ।कथामा रहेको कलाकार पात्र एक ठाउँमा भाषामा थपघट गर्नु भाषालाई सिध्याउनु हो भन्छन्, अर्थात ती कलाकार पात्र राजनीतिक रूपमा सही हुनखोज्ने प्रवृत्तिको जमेर आलोचना  गर्छन् । तपाईं पहिलेदेखि नै वाक स्वतन्त्रताको वकालत गर्दैआउनुभएको छ र वाक स्वतन्त्रतामा कुनै किसिमको छाँटकाँट वा परिमार्जन स्वीकार्नुहुन्न । के यो भन्न सही होला कि तपाईंका अन्य पुस्तकभन्दा यस पुस्तकले तपार्इंको राजनीतिक र धार्मिक दृष्टिकोण निर्विवाद रूपमा बुझ्न सकिन्छ ? किताब बोल्ने भनेको किताबका किरदार वा पात्रहरूले बोल्ने हो । यसलाई निर्विवाद भन्नु त्यति युक्तिसङ्गत नहोला । म प्रोपोगान्डा साहित्यमा विश्वास गर्दिनँ । म आफ्नो कृतिमा एउटा संसार रचना गरिरहेको हुन्छु र मेरा पाठकलाई नै पुस्तकमा लेखिएको विषयवस्तु हेरी आफ्नो विचार आफै तय गर्न छोडिदिएको छु । गोल्डेन परिवारको कथा बम्बेमा सुरु हुन्छ र न्युयोर्कमा अन्त्य हुन्छ । अर्थात त्यो सहर जहाँ तपाईं पहिले बस्नुभएको थियो र त्यो सहर जहाँ अहिले बस्दैहुनुहुन्छ ।तपार्इं न्युयोर्कबारेमा बोल्दै गर्दा निकै स्नेह साथ प्रस्तुत हुनुहुन्छ र त्यो स्वाभाविक पनि हो । किनभने तपाईं न्युयोर्कसँग गहिरो गरी जोडिनुभएको छ । बम्बेका बारेमा लेख्दा कस्तो महसुस गर्नुहुन्छ ?    मलाई थाह छ बम्बेप्रति मेरो गहिरो सामीप्यता छ र मलाई यो पनि थाह छ मुम्बई भने त्यो ठाउँ पक्कै होइन । म अझै पनि उत्कट रूपले इच्छुक छु बम्बेबारे र अझैँ पनि बम्बेप्रति अगाध सामीप्यता छ । तीन सहरले हो मलाई बनाएको र म जहाँ गए पनि यी तीन सहरलाई साथ लग्छु र जे लेखे पनि यी तीन सहरलाई छुटाउँदिनँ ।जब म तपाईंका अन्तरवार्ता पढ्छु वा तपाईंमाथि लेखिएको लेख पढ्छु वा तपाईंका पुस्तकको समीक्षा पढ्छु, त्यहाँ कुनै न कुनै रूपमा लेखिएकै हुन्छ ‘यस विषयका लागि सर्वश्रेष्ठ कहिलिएका छन्’ । के यसले तपाईंलाई चिढ्याउँछ ? कि बानी परिसक्यो ? अथवा हाम्रो समयमा यो प्रसाङ्गिक नै हो ? म ‘यस’बारे कुरै गर्दिनँ । मैले ‘यस’लाई छोडिसकेँ । यद्यपि संसार ‘यस’बारे सोच्दछ । मैले ‘यस’का बारेमा ६ सयभन्दा बढी पाना भएको पुस्तक लेखेको छु । यदि मानिसहरू इच्छुक नै छन् भने त्यो हो जोसेफ एन्तोन ।किताब बाबु र छोराको बारेमा हो । तपाईंका छोरा तपाईंको उपन्यास बारे के बुझाइ राख्छन् ? म हारुन एन्ड लुका बारेमा कुरा गर्दैछन्, जसबारे तपाईंले पहिला यो पुस्तक छोराहरूका लागि लेखिएको हो भन्नुभएको थियो । के तपाईंका छोराले तपाईका अन्य पुस्तक पढे त ? उनीहरूले यो उपन्यास (द गोल्डेन हाउस) पढेका छैनन् तर पढ्छाँै भन्थे । हारुन एन्ड लुकाबाहेक सामान्यतया मेरा छोरा मेरा उपन्यासका उत्सुक पाठक होइनन् । सन्तानहरू आफ्ना आमा बुवालाई आमा बुवा नै देख्दछन् र तिनलाई आमाबुवा के कम गर्छन् भन्ने मामिलामा चाहिँ त्यति वास्ता हुन्न ।अनुवाद : दिनेश पन्त  