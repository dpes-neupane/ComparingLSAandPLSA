खाइपाई आएको सरकारी जागिर छाडेर गजेन्द्रनारायण सिंहसँगै मधेस आन्दोलनमा लागेका भरत विमल यादव जनआन्दोलन २ मा सक्रिय भएर लागेका नेता हुन् । तत्कालीन नेपाल सद्भावना पार्टी आनन्ददेवीका तर्फबाट सात दलीय मोर्चामा आबद्ध भएर जनआन्दोलन गरेका भरतविमल यादव अहिले सङ्घीय लोकतान्त्रिक गणतन्त्रको साक्षी भएर बसेका छन् । केही समय सङ्घीय समाजवादी फोरम नेपालमा सहभागी भएर पुनः बाहिरिएका यादव अहिले कुनै पार्टीसँग आबद्ध छैनन् तर मधेसप्रति त्यतिकै जिम्मेवार र संवेदनशील देखिन्छन् । राष्ट्रिय राजनीतिमा भइरहेको विभिन्न उतार चढावलाई नजिकबाट नियाली रहेका भारतविमल यादवसँग रातोपाटीले गरेको सङ्क्षिप्त कुराकानी :देशमा सङ्घीय लोकतान्त्रिक गणतन्त्र ल्याउन लामो सङ्घर्ष गर्नुभयो तर अहिले सङ्घीयतामाथि नै प्रश्न उठ्न थालेको छ, के भन्नुहुन्छ ?–सैद्धान्तिक रूपमा देशमा सङ्घीयता आइसकेको छ । कार्यान्वयनको प्रक्रियामा पनि गइसकेको छ । तर जनआन्दोलन तथा मधेस आन्दोलनको मर्मअनुसार सङ्घीयता आएको छैन । सङ्घीयता आन्दोलनको दबाबमा आएको हो । यसलाई डाइभर्ट गर्न तीन तहको सरकार बनाइएको छ । यो सङ्घीयताका लागि सुहाउने कुरै होइन ।सङ्घीयताको मूल मर्मअनुसार दुई तहको सरकारमा जानुपर्ने थियो । सङ्घ र प्रदेशबीच समानजस्यता नभएको भने होइन । तर प्रदेश र स्थानीय सरकारबीच समानजस्यता छैन । स्थानीय सरकारले प्रदेश सरकारलाई वास्ता नै गरेको छैन । स्थानीय सरकारले प्रदेश सरकारसँग काउन्टर पार्टका रूपमा व्यवहार गरिहेको छ । सङ्घीय सरकार मातहतमा प्रदेश सरकारलाई राखेर स्थानीय सरकार नराखी स्थानीय निकायका रूपमा स्थापना गर्नुपथ्र्यो तर त्यस्तो गरिएन । तीन तहको सरकार गठन गरेर सङ्घीयतालाई कमजोर बनाउने काम भएको छ ।मधेस आन्दोलनको सुरुवात २०४० सालबाट भएको हो । मधेस विद्रोहको सुरुवात २०६३ मङ्सिर १० गते नेपालगन्जबाट भएको हो । फोरम नेपाल त्यसमा पछि आएको हो । त्यसबेला फोरम नेपालले एक्लैले आन्दोलन गरेका होइन, सबै दलका मधेसीहरुको सहभागिता थियो ।मधेस आन्दोलनका कारण देशमा सङ्घीयता आयो । यही आन्दोलनका कारण देशमा सातवटा प्रदेश भए । तर सङ्घीयताका लागि प्रदेश २ लाई केन्द्रमा राखेर हेर्नुपर्ने हुन्छ ।मधेसवादी दलका नेताको चरित्र र राजनीतिक अनुदारता विल्कुलै देखिएको छैन । त्यसले गर्दा सङ्घीयतामाथि प्रश्न उठ्न थालेको छ । वेदानन्द झादेखि सीके राउतसम्मले मधेसको मुद्दालाई मागी खाने भाँडो मात्र बनाए । जो आए पनि मधेसलाई प्रयोग मात्र गरेका छन् । त्यहाँका जनताको दुःखमा साथ दिएका छैनन् ।सङ्घीयताका लागि भएको २०६२/२०६३ को जनआन्दोलनमा तपाईंको पनि महत्त्वपूर्ण उपस्थिति थियो । त्यसले सङ्घीयता पनि ल्यायो, त्यसले प्रतिफल दिए जस्तो लाग्छ तपाईंलाई ?–सङ्घीयता आए पनि प्रतिफलै प्राप्त भएको छैन । मेरा कारणले सङ्घीयता आयो भनेर यहाँका नेताहरु खुब धक्कु लगाउँछन् तर इतिहास हेर्नुस्, जनआन्दोलनपछि आएको अन्तरिम संविधानको विरुद्धमा मैले लिखित रूपमा नोट आफ डिसेन्ट लेखेको थिएँ । सात दल र तत्कालीन माओवादीबीच सहमति भएर अन्तरिम संविधानको ड्राफ तयार भएको थियो । त्यसमा मैले नेपाल सद्भावना पार्टी (आनन्दीदेवी) को तर्फबाट नोट अफ डिसेन्ट लेखेका थिएँ । काँग्रेस, एमालेलगायतका दलले सङ्घीयता नै स्वीकार गरेका थिएन । राज्यको पुनःसंरचना सङ्घीय हुनुपर्छ, जनसङ्ख्याका आधारमा संसदमा जनप्रतिनिधिको सहभागिता हुनुपर्छ र भूमिको अधिकार प्रदेश सरकारमा हुनुपर्छ । यी तीन कुरा माग गर्दै मैले त्यतिबेला नोट आफ डिसेन्ट लेखेको थिएँ । तर अहिले सबैले भन्छन्, सङ्घीयता मेरो कारणले आएको हो । सङ्घीयता नदिएपछि नेपालगञ्जमा आन्दोलन भएको थियो । मधेसको पहिलो विद्रोह नेपालगञ्जको आन्दोलन थियो । त्यसैमा उपेन्द्र यादवको तत्कालीन मधेसी जनअधिकार फोरम नेपाल समाहित भएको थियो । त्यसपछिका आन्दोलन पनि त्यसैका निरन्तरता हुन् । लडेर त हामीले सङ्घीयता पायौँ तर त्यसको मूल मर्मअनुसार जसरी शक्तिको बाँडफाँट हुनुपथ्र्यो, त्यस्तो हुन सकेन ।तपाईंले जुन कुरामा नोट अफ डिसेन्ट लेख्नुभयो, ती कुरा प्राप्त भए कि भएनन् ?–सैद्धान्तिक रूपमा प्राप्त भयो तर व्यावहारिक रूपमा प्राप्त भएन । संविधान जुन रूपमा आएको छ त्योअनुसार कार्यान्वयन गर्न बेइमानी भइरहेको छ । जे माग राखेर जेका लागि आन्दोलन भएको थियो त्यो प्राप्त हुनसकिरहेको छैन ।सात दलसँग मिलेर त्यत्रो आन्दोलन गर्दा पनि सङ्घीयता आएन । मधेसवादी दलले गर्दा मात्र सङ्घीयता आयो भन्ने बुझाइ हो तपार्इंको ?– तपाईंले मधेसवादी दल भनेर फोरमलाई सम्झनुभयोे सायद । मधेस आन्दोलन धेरै पहिला सुरु भइसकेको थियो । त्यसमा फोरम नेपाल मिसिएको मात्र हो । २०४० सालमा गठन भएको सद्भावना परिषद्देखि आन्दोलन हुँदै आइरहेको छ । देशमा सङ्घीयता आइसकेपछि नेपाल सद्भावना पार्टी (आनन्दी देवी)को अगुवाइमा नेपालगञ्जबाट आन्दोलन सुरु भएको थियो । पछि त्यसैमा फोरम नेपाललगायतका दलहरु मिसिएका हुन् । इमानदारसाथ भन्ने हो भने सङ्घीयताका लागि आन्दोलनको विन्दु २०४० साललाई मान्नुपर्छ । तत्कालीन माओवादी नेता मातृका यादव मधेस शब्दलाई चिनाउने काम आफूले गरेको भनी दाबी गर्नु हुन्छ तर उहाँले झुट बोलिरहनुभएको छ । मधेस के हो ? मधेस शब्द के हो ? ती कुरा पहिला नै प्रचारमा आइसकेको थियो । नेपाल सद्भावना पार्टीको तर्फबाट २०५० मा गजेन्द्रनारायण सिंहसहित हामी पाँचजना भद्रकालीमा आमरण अनसन बसेका थियौँ । तत्कालीन सरकारकाले हामीसँग सम्झौता गर्दा पहिलो पटक मधेस शब्द प्रयोग गरिएको थियो । त्यसैले राज्यले पहिलो पटक मधेस शब्दलाई पहिचान र मान्यता दिएको २०५० सालमा नै हो ।हामीले आन्दोलन नगरेको भए सङ्घीयता नै आउँदैनथ्यो भन्छन् नि मधेसवादी दल ?–मधेस आन्दोलनको सुरुवात २०४० सालबाट भएको हो । मधेस विद्रोहको सुरुवात २०६३ मङ्सिर १० गते नेपालगन्जबाट भएको हो । फोरम नेपाल त्यसमा पछि आएको हो । त्यसबेला फोरम नेपालले एक्लैले आन्दोलन गरेका होइन, सबै दलका मधेसीहरुको सहभागिता थियो । फोरम नेपालको मात्रै आन्दोलन भन्नु बेमाइनी हो । त्यो मधेसको आन्दोलन थियो, फोरमको आन्दोलन थिएन ।२०४० मा गजेन्द्रनारायण सिंहले आन्दोलन सुरु गर्नुभयो । त्यसपछि जनआन्दोलनमा पनि नेपाल सद्भावना पार्टी (आनन्दी देवी)को तर्फबाट सहभागी भएँ । आन्तरिम संविधान आउँदा नोट आफ डिसेन्ट पनि लेखेँ । त्यसपछि नेपाल सद्भावना पार्टीको नेतृत्वमा मधेस विद्रोह पनि भयो । त्यसमा फोरम नेपाल कहाँ छ भन्नुस् त ।प्रचण्डको भनाइ राजीतिक र पार्टीगत भनाइ हो । त्यसलाई ‘पोल्टिक्स स्टन्ट’ भनिन्छ । यदि प्रचण्डजी इमानदार भएको भए संविधान संशोधन भइसकेको हुन्थ्यो । अहिले पनि उहाँले चाहनु भयो भने संविधान संशोधन हुन्छ । तर उहाँ पनि मधेसप्रति इमानदार हुनुहुन्न ।त्यसो भए तपाईंहरुले गरेको सातदलीय आन्दोलनबाट सङ्घीयता आएको होइन, मधेसवादी दलको आन्दोलनबाट सङ्घीयता आएको हो ?–सङ्घीयताका लागि छवटा दल (नेपाल सद्भावना पार्टी (आ.) बाहेकले बेइमानी गरेका छन् । ती दलका नेताहरु सङ्घीयता ल्याउन नमानेपछि नै मैले नोट आफ डिसेन्ट लेखेको हुँ । नोट अफ डिसेन्ट लेखेबाट नै बुझ्नुपर्छ कि सात दलमा सहभागी सद्भावना पार्टीका नेताबाहेक कोही पनि सङ्घीयताका पक्षमा थिएनन् । मधेस आन्दोलनका कारण सङ्घीयता आएको हो, यो नै राजनीतिक इमानदारिता हो ।मधेस आन्दोलनका कारण जसरी सङ्घीयता आयो त्यसरी नै मधेसकै कारण सङ्घीयता खतरामा भनिन्छ नि, के त्यो सत्य हो ?–यसलाई ठाडै इन्कार गर्नुहुँदैन । यसमा तथ्यगत आधारहरु पनि छन् । आफूलाई मधेसको मसिहा ठान्ने फोरम नेपालका नेताहरु अहिले सङ्घीयता विरोधी कृयाकलाप गरिरहेका छन् । यो संविधान नै होइन, यसलाई रद्दीको टोकरीमा फ्याक्नुपर्छ, संविधान पुनः लेखन गर्नुपर्छ भन्ने फोरम नेपालले संविधानको ‘स’ पनि परिवर्तन गराउन नसकेर चुनावमा भाग लियो । अहिले कर्मकाण्डी दुई बुँदे सम्झौता गरेर सरकारमा सहभागी भएको छ । राजपा र फोरम नेपालका नेताहरुलाई केपी ओलीलाई गाली गरेर चुनावमा भाग लिएका थिए तर ओली नेतृत्वकै सरकारमा सहभागी भएका थिए । जुन संविधानलाई स्वीकार नगर्ने भने त्यसैका आधारमा शपथ खाएर सदन र सरकारमा छन् । जुन संविधानलाई मानेर शपथ खाए त्यही  संविधानको विरोधमा कालो दिवस पनि मनाउँछन् । यो जस्तो गद्दारी अरू के हुनसक्छ ? त्यसैले यी मधेसवादी दलका कारणले सङ्घीयतामाथि प्रश्न उठ्न थालेको सही हो । यी दलका नेताहरु सङ्घीयताप्रति इमानदार भएका भए एक वर्ष भयो सरकार गठन भएको, संविधान संशोधन गराउनुपथ्र्यो तर केही गर्न सकेको छैन । संविधान संशोधनको चर्चा पनि हुन छाड्यो । सङ्घीयताको नेतृत्व प्रदेश २ ले गरिरहेको छ तर अहिले सबै प्रदेशभन्दा बढी भ्रष्टाचार त्यहाँ भइरहेको छ । प्रदेश २ को ढुकुटी दुरुपयोग भइरहेको छ । मधेस सरकारमाथि मधेसी जनताले निकै ठूलो आशा राखेका थिए तर त्यस्तो नहुँदा त्यहाँको जनतामा वितृष्णा सुरु भएको छ । यो वितृष्णाका कारण सङ्घीयतामाथि नै असर पर्न सक्छ ।नेकपाका अध्यक्ष प्रचण्डले पनि मधेसमा अनियमितता र भ्रष्टाचार मौलायो, त्यहाँको सरकारले मधेसको हितमा काम गरिरहेको छैन, अब नेकपा नेतृत्वमा सरकार गठन भएपछि मधेसका काम हुन्छन् भन्नुभएको छ । के यो सही हो त ?– प्रचण्डको भनाइ राजीतिक र पार्टीगत भनाइ हो । त्यसलाई ‘पोल्टिक्स स्टन्ट’ भनिन्छ । यदि प्रचण्डजी इमानदार भएको भए संविधान संशोधन भइसकेको हुन्थ्यो । अहिले पनि उहाँले चाहनु भयो भने संविधान संशोधन हुन्छ । तर उहाँ पनि मधेसप्रति इमानदार हुनुहुन्न । उहाँले यस्तो बोल्नु भनेको राजनीतिक चालबाजी मात्रै हो । तर उहाँले आर्थिक अनियमितताको कुरा जुन उठाउनु भएको छ, त्यसलाई हामीले इन्कार गर्न सक्दैनौँ । वास्तवमा प्रदेश २ मा लुट भइरहेको छ । भोजभतेरमा ४ करोड खर्च गर्ने सरकारले त्यहाँका हावाहुरीपीडित जनतालाई एक छाक खुवाउन सकेन । आर्थिक सदुपयोगको सट्टा दुरूपयोग भइरहेको छ । प्रदेश सरकारले आफ्नो रवैयामा सुधार गरेन भने जनतामा वितृष्णा बढ्दै गयो भने समस्या उत्पन्न हुन्छ ।नेकपा पनि मधेसप्रति इमानदार छैन भन्नुभयो तर देशको सबभन्दा ठूलो दल कसरी बन्यो ?–अहिलेको जस्तो पहिले नेकपाको सरकार कहिल्यै थिएन । काँग्रेसले नै लामो समयसम्म सरकार सञ्चालन गर्यो । यस्तो मौका कहिल्यै पाएको थिएन । काँग्रेसबाट विरक्त भएर जनताले कम्युनिस्टलाई ठूलो बनाएको हो । कम्युनिस्ट पार्टीले केही गर्ला कि लागेर नै जनताले मत दिएको हो । कम्युनिस्ट पार्टीको नारा सुन्दा नै जनप्रिय हुन्छ । कम्युनिस्टले भनेको छ भने एकचोटि हेरौँ न त भनेर ठूलो बनाएका हुन् । एक पटक मनमोहन अधिकारीको नेतृत्वमा नौ महिने सरकार बनेको थियो । त्यसबेला थोरै समय भए पनि राम्रो काम गरेको थियो । त्यसको प्रभावले पनि कम्युनिस्ट पार्टी ठूलो भएको हो । तर सरकार गठन भएको एक वर्षभन्दा बढी भइसके पनि केही गर्न सकेन । जनतासँग गरेका प्रतिबद्धता पूरा गर्न सकेन । प्रशासनिक सुशासन र आर्थिक सुशासनमा पनि यो सरकार असफल भएको छ । निर्मला काण्डदेखि लिएर बालुवाटारको जग्गा, वाइडबडी, ३३ किलो सुन प्रकरण लगायतका काम यही सरकारका पालामा भएको हो । यो सरकारमा कति सुशासन छ यसबाट बुझ्न सकिन्छ ।यस्तो अवस्था रहिरह्यो भने देश फेरि पछाडि फर्किने हो कि ?–तपाईंले राजतन्त्र फर्केर आउँछ कि भन्न खोज्नुभएको हो भने त्यो सम्भव छैन । सूर्य पश्चिम दिशाबाट उदाउँछ भन्ने मलाई लाग्दैन । सङ्घीयतामा त मलाई पनि डर लागिरहेको छ तर गणतन्त्र मासिँदैन । प्रादेशिक सरकार र मधेसवादी नेताको जुन प्रकारको आचरण र चरित्र छ त्यसले गर्दा सङ्घीयतामाथि खतरा छ । तर गणतन्त्र समाप्त भएर राजतन्त्र आउँछ भनी कल्पना गर्न सकिँदैन । गणतन्त्र एकात्मक सरकार र विकेन्द्रित प्रणालीमा रहन सक्छ । विश्वमा यस्ता थुप्रै देश छन्, जहाँ एकात्मक सरकार भएको गणतन्त्र रहेका छन् । त्यहाँ सङ्घीयता छैन । तर म सङ्घीयता पक्षधर, विशेषगरी अमेरिकी मोडेलको सङ्घीयता पक्षधर हुँ । म सङ्घीयताका लागि लडेको मान्छे हुँ । तर यहाँ सङ्घीयतालाई कुरूप बनाइएको छ ।सङ्घीयतालाई पूर्ण रूपमा परीक्षण गर्न पाँच वर्ष नै कुर्नुपर्ने हो ?–होइन, त्यसका लागि पाँच वर्ष कुर्नु पर्दैन । यदि सङ्घीयतामाथि प्रहार भइरह्यो भने जुन बेला पनि हट्न सक्छ । सङ्घीय सरकारले जति बेला पनि यस्तो गर्न सक्छ । सङ्घीयता राख्ने कि नराख्ने भन्ने सङ्घीय सरकारको हातमा रहेको छ । 