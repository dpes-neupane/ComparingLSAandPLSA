 नेपाली काँग्रेसका नेता प्रकाशमान सिंहले सभापति कसैलाई नछाड्ने बताएका छन् । वरिष्ठ नेता रामचन्द्र पौडेल समूहबाट आधा दर्जन नेताले सभापतिमा दाबी गरिरहेका बेला सिंहले यस्तो बताएका हुन् ।आगामी मङ्सिर ९ देखि १३ गतेसम्म हुने १४ औँ महाधिवेशनमा पौडेल समूहले एकल उम्मेदवार तय गर्ने घोषणा गरेको छ । पौडेल समूहले भदौ १७ गते पार्टी कार्यालय सानेपामा पत्रकार सम्मेलन गरेर साझा उम्मेदवार घोषणा गरिने सन्देश दिन खोजेको थियो । तर, रातोपाटीसँगको कुराकानीमा सिंहले १३ औँ महाधिवेशनमा सभापति र महामन्त्री दुवै पद त्यागेको भन्दै अब कसैलाई नछोड्ने बताए ।‘मैले १३ औँ महाधिवेशनमा सभापति र महामन्त्री दुवै छोडेको हो,’ सिंहले भने, ‘अब म सभापतिमा कसैलाई छोड्नेवाला छैन, कुरा यही हो ।’त्यसैगरी काँग्रेस नेता विमलेन्द्र निधिले सभापतिमा उम्मेदवारी घोषणा गरिसकेकाले अब उनीसँग सहकार्यको सम्भावना सकिएको सिंहले रातोपाटीलाई बताए । साथै उनले सभापति बाहेकका विषयमा शेरबहादुर देउवासँग सहकार्य सम्भव नभएको प्रस्ट पारे ।नेपाली काँग्रेसको १४ औँ महाधिवेशन, सभापतिको चुनाव र सम्भावित समीकरणका सन्दर्भमा सिंहसँग रातोपाटीले गरेको कुराकानी यहाँ प्रस्तुत गरिएको छ–काँग्रेस महाधिवेशनको प्रक्रियामा प्रवेश गरे पनि २१ जिल्लामा वडा अधिवेशन अनिश्चित छ । मङ्सिर ९–१३ मा महाधिवेशन सम्पन्न हुनेमा कत्तिको विश्वस्त हुनुहुन्छ ?केन्द्रीय समितिको निर्णय र क्रियाशील सदस्यता छानबिन समितिले बनाएको मापदण्डअनुसार काम नहुँदा विवाद देखिएको छ । विवाद भएको ठाउँमा १३ औँ महाधिवेशनकै क्रियाशील सदस्यबाट अधिवेशन गराउन सकिन्छ । तर यत्रो विवाद किन ? एकै पटक ७७ जिल्लाको वडा अधिवेशन नसकेर २१ जिल्लाको बाँकी राखिएको छ ।व्यक्तिगत स्वार्थका कारण देखाएर आफूले भने जस्तो भएन भनेर यसरी रोक्न मिल्छ  ? महाधिवेशन प्रतिनिधिको प्रतिनिधित्व हेर्दा ५६ जिल्लाभन्दा २१ जिल्लामा बढी छन् ।  यो रोकेर महाधिवेशन प्रभावित पार्न खोजिएको हो कि भन्ने भयो । तर हामी संवैधानिक सङ्कटमा भएकाले महाधिवेशन त हुन्छ होला । हामीले दबाब पनि दिइरहेकै छौँ ।२१ जिल्लाको अधिवेशन अनिश्चित हुनुको खास कारण के हो ? तपाईंकै गृह जिल्ला काठमाडौँमा पनि अधिवेशन हुन सकेको छैन । यसमा तपाईं कति दोषी हुनुहुन्छ ?–मान्छे र भोट हेरेर कुरा गर्न मलाई आउँदैन । विधि र विधान टुङ्ग्याउने कुरामा मेरो कुनै अवरोध छैन । काँग्रेस लोकतान्त्रिक पार्टी हो । यसमा आफू पनि नियममा बस्नुपर्छ । कोही नियमविपरीत जान प्रयास गर्छ भने नियममा ल्याउनुपर्छ । मैले विधि र नियमको कुरा सशक्त रूपमा त्यसै उठाएको होइन ।मेरो करियरको कुरा के छ र ? १७ सालको कू भइसकेपछि बुबा (गणेशमान सिंह) आमा (मङ्गलादेवी सिंह) जेलमा हुनुहुन्थ्यो । मूल्य, मान्यता र आदर्शको राजनीति गर्न परिवारले धेरै दुःख खाँदो रहेछ । म आफैले पनि धेरै दुःख  झेल्नुपरेको छ । मान्छे यो गणेशमानको छोरा भन्छन् । म गणेशमानको छोरो हो । मङ्गलादेवी सिंहको पनि छोरा हो । तर मेरो राजनीतिक पृष्ठभूमि सामान्य कार्यकर्ता हो ।त्यसका लागि आफू पनि उदाहरणीय हुनुपर्छ । त्यसपछि पार्टीलाई विधिमा चलाउन सकिन्छ । तर यहाँ त अहिले पनि पार्टी विभागमा विज्ञका नाममा नियुक्तिपत्र बाँड्ने काम जारी छ । काँग्रेस कहाँ पुगिसक्यो, यतिबेला पनि पत्र बाँड्ने काम भइरहेको छ । विधानअनुसार महाधिवेशन भएको २ महिनाभित्र विभाग गठन गरिसक्नुपर्ने थियो । तर महाधिवेशन भएको साढे ५ वर्ष भइसक्दा पत्र बाँडेको छ, बाँडेको छ । महाधिवेशनको तिथि मिति रोकिइसकेपछि विभाग गठन गर्न मिल्छ ? जबरजस्ती गरेर कहाँ पुग्छ यो पार्टी ? पार्टी लोकतान्त्रिक प्रक्रियाअनुसार अगाडि बढेको छैन । अब जति महाधिवेशनबाट यस्तो प्रवृत्तिलाई बिदा गर्नुको विकल्प छैन ।यो पनिकाँग्रेस महाधिवेशन : ‘सेकेन्ड बेस्ट थ्यौरी’ को बहसकाँग्रेस सभापतिका दाबेदार : १३ औँ महाधिवेशनमा कसको मत कति ?महाधिवेशनमा साझा उम्मेदवार घोषणा गर्ने पौडेल समूहको संकल्पदेशैभरि काँग्रेसको वडा अधिवेशन सुरु, यसरी चुनिँदैछन् नयाँ कमिटी१४ औँ महाधिवेशनलाई धेरैले विशेष रूपमा लिएको पाइन्छ । तपाईंले चाहिँ आफ्नो राजनीति करियरका रूपमा कसरी लिनु भएको छ ?–मेरो करियरको कुरा के छ र ? १७ सालको कू भइसकेपछि बुबा (गणेशमान सिंह) आमा (मङ्गलादेवी सिंह) जेलमा हुनुहुन्थ्यो । मूल्य, मान्यता र आदर्शको राजनीति गर्न परिवारले धेरै दुःख खाँदो रहेछ । म आफैले पनि धेरै दुःख  झेल्नुपरेको छ । मान्छे यो गणेशमानको छोरा भन्छन् । म गणेशमानको छोरो हो । मङ्गलादेवी सिंहको पनि छोरा हो । तर मेरो राजनीतिक पृष्ठभूमि सामान्य कार्यकर्ता हो ।मैले नेविसङ्घबाट राजनीति सुरु गरेको हो । म भर्‍याङ बोक्दै, वाल पोस्टिङ गर्दै हिँडेको मान्छे हो । प्रतिबन्धित अवस्थामा विद्यार्थी नेताहरूलाई भाषण गराउने काम पनि गरेको छु । सत्याग्रह र ०४६ को जनआन्दोलनमा क्रियाशील हुँदा जेल परेको छु । त्यसपछि नेपाली काँग्रेसको जिल्ला सभापति पनि भएँ । तर ५६ सालमा १० औँ महाधिवेशनको तिथि मिति रोकिइसकेपछि केन्द्रीय कार्यसमितिले १६ वटा जिल्ला भङ्ग गर्‍यो । लोकतान्त्रिक पार्टीमा महाधिवेशनको तिथि मिति तोकिसकेपछि यसरी निर्वाचित १६ जिल्लाका कार्यसमिति भङ्ग गर्न पाइन्छ ? अप्रजातान्त्रिक भयो भन्दै यो सच्याउनुपर्छ भनेर मैले अभियान चलाएँ ।मलाई धेरैले भने यसलाई के भयो ? केन्द्रीय पार्टी सभापति गिरिजाप्रसाद कोइराला र केन्द्रीय कार्यसमितिलाई चुनौती दिएर हिँड्छ, आफूलाई के ठानेको भन्थे ।गिरिजाप्रसाद कोइरालाले जिल्ला सभापतिबाट हटाउने कुरा तपाईंका लागि राष्ट्रिय राजनीतिमा प्रवेश गर्ने टर्निङ प्वाइन्ट भयो भनिन्छ नि ?हो, मेरा लागि त्यो टर्निङ प्वाइन्ट भयो । नभए म जिल्लाको राजनीतिमा सीमित हुने थिएँ । मेरो रुचि पनि त्यही थियो । तर जिल्लामा मलाई टेक्नै नदिने अवस्था आयो । अनि १० औँ पोखरा महाधिवेशनमा म केन्द्रीय सदस्यको उम्मेदवार भएँ । परिणाम आएपछि सबै चकित भए । राष्ट्रिय राजनीतिमा नभएको मान्छे तेस्रो स्थानको मत पाएँ । धेरै सिनियर नेता हारेका थिए । शैलजा दिदी र रामचन्द्र दाइ पछि धेरै भोट मेरो आयो । मैले विधि र विधानको कुरा गर्दा त्यत्रो भोट आएको थियो । मैले अहिले सभापति हुनका लागि मात्र विधि र विधानको कुरा गरेको छैन । मैले त्यो अनुसारको काम पनि गरेको छु । जिम्मेवारी पाउँदा परिणाम पनि देखाएको छु ।पहिलो संविधान सभामा माओवादी सबैभन्दा ठुलो पार्टी भएर आउँदा चार जना मै हुँ भन्ने कम्युनिस्ट नेताले संविधान बनाउन असफल भए । संविधान सभा भङ्ग भयो ।अनि सुशील कोइराला पार्टी सभापति  र म निर्वाचित महामन्त्री हुँदा भएको दोस्रो संविधान सभा निर्वाचनमा काँग्रेस बलियो पार्टी बन्यो । सुशील कोइराला प्रधानमन्त्री हुनुभयो । म उपप्रधानमन्त्री भएँ । त्यही सरकारले संविधान बनाउन सक्यो । तर कम्युनिस्टले गर्न नसकेको काम काँग्रेसले गर्दा पनि संविधानलाई संस्थागत गर्न भोट माग्दा भोट पाएनौँ । काठमाडौँ क्षेत्र नम्बर १ बाट पहिलो र दोस्रो संविधान सभामा अत्यधिक मत ल्याएर विजय भएको थिएँ ।व्यक्तिगत रूपमा शेरबहादुर देउवाजीप्रति मेरो पूर्वाग्रह छैन । उहाँ सभापति भइसकेपछि पार्टीलाई राम्रोसँग नेतृत्व दिनसक्नु भएन भनेर यो भनिरहेको हुँ । उहाँ लोकतन्त्रका लागि ठूलो योगदान गरेको नेता हो । तर, सभापति निर्वाचित भएर समयको माग, कार्यकर्ता र जनताको भावनाअनुसार नेतृत्व दिन नसकेपछि प्रश्न उठ्छ नि त ।संविधान जारी गरी संस्थागत गर्नका लागि भोट माग्न जाँदा मतदाताले प्रश्न गर्ने थाले । यस पटक तिमीलाई किन मत दिने भन्छन् । अनि मैले भने कम्युनिस्टले जारी गर्न नसकेको संविधान हामीले जारी गरेर आएका छौँ । त्यसलाई संस्थागत गर्नका लागि भोट दिनुपर्दैन भन्दा त्यो कुरा त हो । तर, काँग्रेसको बहुमत आउँदा प्रधानमन्त्री को ? शेरबहादुर ? कहाँबाट हुन्छ भन्छ बा । अनि कसरी बुझाउनु । म त छाँगाबाट खसेजस्तो भयो ।लोकतन्त्रका लागि योगदान गरेका मान्छे पनि संविधानको संस्थागत गर्नका लागि तिम्रो नेता ठीक छैन भन्न थाले । त्यसैले काँग्रेसमा नेतृत्व परिवर्तन आवश्यक छ भनेर मैले केन्द्रीय कमिटीमै सभापति शेरबहादुर देउवजीकै अगाडि भनेको छु । १६५ मध्ये २३ सिट जित्नु भनेको नेतृत्व असफल हुनु हो ।जनताले अस्वीकार गरे पनि राष्ट्रिय राजनीतिले फेरि शेरबहादुर देउवा खोज्ने अवस्था आयो । यसलाई कसरी हेर्नुहुन्छ ?–केपी ओलीले पुस ५ मा संसद् विघटन गर्दा काँग्रेसको कुन नेताले के बोले, सबैलाई थाहा छ । केन्द्रीय समितिले यो अलोकतान्त्रिक र असंवैधानिक छ भनेको थियो । जिम्मेवारी नेताहरूले नै सभाहरूमा कसले के विचार राखे ?लोकतान्त्रिक पार्टी भएकाले निर्वाचनमा जानुपर्छ भनेका थिए । तर हामीले लोकतन्त्र, संसद् र संविधान डिरेल भएको छ, ट्र्याकमा ल्याएर मात्र निर्वाचनमा जानुपर्छ भन्ने विचार समूहको दबाब थियो । त्यसमा हामी अडिग हुँदा शेरबहादुर देउवाजी प्रधानमन्त्री हुनुभएको छ । पार्टीभित्र हाम्रो समूहको अडानले उहाँ प्रधानमन्त्री हुनुभएको रूपमा लिएको छु ।यो पनिधर्मको विषय असान्दर्भिक बहस हो : विमलेन्द्र निधि‘देउवालाई हराउन एकल उम्मेदवारी आवश्यक छ’गोपालमान शेरबहादुरसँग लड्न तयार छ !‘समाजवाद, साम्यवाद सबै सकिए’महाधिवेशनको प्रतिस्पर्धामा छु, मेरो टिम विस्तारित र पूर्ण हुनेछ : सिटौलाम, विमलेन्द्र र प्रकाशमानमध्ये एकजना सभापतिमा उम्मेदवार हुनुपर्छरामचन्द्र पौडेलको प्रस्ताव : देउवालाई प्रधानमन्त्री छाडेकै छ, मलाई सभापति छाडिदिनोस्म क्यान्सरमुक्त भएँ, सभापतिमा लड्छु : सुजाता कोइराला‘देउवालाई हराउन एकल उम्मेदवारी आवश्यक छ’जनताले अस्वीकृत गरेका शेरबहादुरको विकल्पमा पार्टीभित्रबाट प्रधानमन्त्री खडा गर्न सक्नुभएन ?–नेपाली काँग्रेसको संसदीय दलको नेतामा शेरबहादुर देउवासँग प्रतिस्पर्धा मैले गरेको थिएँ । असफल भइसकेको नेतृत्वलाई सर्वसम्मत दलको नेता बनाउनु राम्रो होइन भनेर मैले प्रतिस्पर्धा गरेको हो । तर त्यसमा सफलता मिल्न सकेन । संसद्मा संसदीय दलको नेताको आफ्नै विशेषता हुन्छ ।संविधानको धारा ७६ को ५ अनुसार प्रधानमन्त्री बनाउँदा संसदीय दलको नेता हुन आवश्यक थिएन । प्रधानमन्त्रीमा अर्को मान्छे सार्न सकिन्थ्यो नि ? तपाईंहरूले अडान किन लिन नसकेको ?–तिम्रो अधिकार छैन । यसो गर्न पाउँदैनौँ, त्यो गर्न पाउँदैनौँ भन्ने कुरा आउँदैन । आफै महसुस गरेको राम्रो हुन्छ । व्यक्तिगत रूपमा शेरबहादुर देउवाजीप्रति मेरो पूर्वाग्रह छैन । उहाँ सभापति भइसकेपछि पार्टीलाई राम्रोसँग नेतृत्व दिनसक्नु भएन भनेर यो भनिरहेको हुँ । उहाँ लोकतन्त्रका लागि ठूलो योगदान गरेको नेता हो । तर, सभापति निर्वाचित भएर समयको माग, कार्यकर्ता र जनताको भावनाअनुसार नेतृत्व दिन नसकेपछि प्रश्न उठ्छ नि त । त्यसैले उहाँले अब अभिभावक भएर बस्दा राम्रो हुन्छ ।रामचन्द्र पौडेल समूहले प्रधानमन्त्रीमा दाबी राख्न नसक्दा यो अवस्था आएको त साँचो हो नि ?–हाम्रो समूह गएर उहाँलाई संसद् विघटनविरुद्ध उभिएका पार्टीलाई समेटेर नेतृत्व गर्न भनेका थियौँ । उहाँले हामीले भनेको मान्नुभयो । काँग्रेसले सरकारको नेतृत्व गर्ने अवस्था आयो । त्यसपछि हामीले प्रधानमन्त्री पाउनुपर्छ मनेर मिल्छ ? जसरी भए पनि केपी ओली सरकारलाई हटाएर व्यवस्थालाई सही ट्र्याकमा ल्याउनुपर्छ भन्ने हाम्रो कुरा थियो । त्यसमा शेरबहादुरजी नै अगाडि बढ्नुस् भनेर हामीले नै भनेको कुरालाई अवसर आउँदा हामीले नै उहाँलाई रोक्नु राम्रो हुँदैन भन्ने हो ।सभापतिमा सशक्त दाबेदारी प्रस्तुत गरिराख्नुभएको छ । तयारी के–कस्तो छ ?–लोकतान्त्रिक पार्टीको कार्यकर्ताले गर्नुपर्ने सबै काम गरेर यहाँसम्म आएको हुँ । मसँग राजनीतिक अनुभव छ । मैले किसुनजी, गिरिजाबाबु, सुशील कोइला, शेरबहादुरसँग क्लोज भएर काम गरेको छु । उहाँहरूबाट पार्टी सञ्चालनको अनुभव मैले ग्रहण गरेको छु । कोरोनाका कारण कार्यकर्तासँग धेरै जोडिन पाइएको छैन । तर काँग्रेस राजनीति गरेका ५० वर्ष भइसकेको छ ।पार्टी लथालिङ्ग छ, नेतृत्व दिन नसक्नेलाई अगाडि बढाएर हुन्छ ? नेतृत्व दिन सक्ने मान्छे अगाडि आउनुपर्ने नि  । गणेशमानको छोरो भन्छ, महामन्त्री भइसकेको छ । यही हो भूमिका भनेर भन्नुहुन्छ । त्यसैले १३ औँ महाधिवेशनमा मैले छोड्नुपर्ने ठाउँमा छोडेको छु ।मैले कार्यकर्तालाई चिनाइ राख्नुपर्ने अवस्था पनि छैन । ५६ सालमा केन्द्रीय समिति सदस्य भएको हुँ । त्यसपछि उपसभापति र महामन्त्री भएर काम गरिसकेको छु । म पदमा बस्ने काम नगर्ने होइन भेलीभरि गरेको छु ।काँग्रेसको महामन्त्री र सरकारको उपप्रधानमन्त्री हुँदा राष्ट्रिय राजनीतिलाई एउटा सुनिश्चित बाटोमा लग्न संविधान जारी गरेकै हो नि ।दोस्रो संविधान सभामा काँग्रेसलाई पहिलो पार्टी पनि बनाइएका थियौँ । १३ औँ महाधिवेशनमा तत्कालीन सभापति सुशील कोइरालाको निधन भएपछि मलाई सभापतिमा उठ्न भन्नुभएको थियो । तर लास्टमा गएर हाम्रो समूहबाट रामचन्द्र दाइलाई अगाडि सार्ने कुरा भयो । रामचन्द्र दाइले पनि यस पटक त मलाई सहयोग गरिदेऊ, तिम्रो त उमेर छ, समय छ भन्नुभयो । अरूले पनि त्यही भन्नुभयो ।रामचन्द्रजी शेरबहादुरको समकालीन हो । तपाईं त होइन नि भन्ने कुरा मलाई लजिकल लाग्यो । मैले उहाँलाई समर्थन गरेँ । मैले जिउज्यान लगाएर मैले समर्थन गरेको थिएँ । तर रामचन्द्र दाइ सभापतिमा हार्नुभयो । मैले रामचन्द्र दाइका लागि मात्र होइन शशांक कोइरालाका लागि पनि छोडेको छु । मैले फेरि महामन्त्री उठ्ने तयारी गरिरहेको थिएँ ।तर, केही नेताहरू आएर महामन्त्री पनि भइसक्नुभयो, १३ औँ मा किन दोहोरिनुहुन्छ ? बीपीको छोरा शशांकले महामन्त्रीका इच्छा गरिराख्नुभएको छ । उहाँलाई समर्थन गर्नस्, पार्टीलाई राम्रो हुन्छ भनेँ । म सहमत भएर महामन्त्री भएको मान्छे केन्द्रीय सदस्यमा लड्न गएँ । म शशांकको प्रस्तावक बसेर महामन्त्रीमा जिताएँ । तर १३ औँ महाधिवेशनपछि मलाई सिनियर मान्छेले पार्टीको यस्तो दुर्दशा भइसक्दा के हेरेर बसेको भन्न थाल्नुभयो ।पार्टी लथालिङ्ग छ, नेतृत्व दिन नसक्नेलाई अगाडि बढाएर हुन्छ ? नेतृत्व दिन सक्ने मान्छे अगाडि आउनुपर्ने नि  । गणेशमानको छोरो भन्छ, महामन्त्री भइसकेको छ । यही हो भूमिका भनेर भन्नुहुन्छ । त्यसैले १३ औँ महाधिवेशनमा मैले छोड्नुपर्ने ठाउँमा छोडेको छु ।अब १४ औँ महाधिवेशनमा सभापतिमा कसैलाई छोड्नु हुन्न है त?–हो । अहिले सभापतिका उम्मेदवारमध्येमा क्षमता सबैले हेर्छन् । कसको अनुभव कति छ भन्ने कुरा र कुनै पदमा बसेर के–के गरेको छ भन्ने कुरा सबैले देखेका छन् । काँग्रेसमा काम गर्न सक्ने मान्छे नआउँदा कम्युनिस्टको जगजगी हुँदो रहेछ नि त ।त्यसले व्यवस्थालाई नै सङ्कटमा पुर्याउँदाेरहेछ भन्ने कुरा देखियो । अब काँग्रेसलाई मजबुत बनाउनुपर्यो । जसले काम गर्न सक्छ, उसलाई अगाडि बढाउनुपर्छ ।रामचन्द्र दाइ पनि सभापतिको रेशमै हुनुहुन्छ । त्यसमा हामी पनि छौँ । एकजना मात्र उम्मेदवार उठाउने विषयमा हामीबीच छलफल जारी छ । प्रयास पनि भइरहेको छ । ठीक ठाउँमा को, कहाँ बसेर हुन्छ हामी सहमतिमा पुग्छौँ । १३ औँ महाधिवेशनमा रामचन्द्र र शशांकलाई समर्थन गरेबापत अब १४ औँमा उहाँहरूले मलाई सभापतिमा समर्थन गर्नुपर्छ भन्ने हो?–हामी अहिले छलफलकै क्रममा छौँ । अहिलेको समयमा पार्टीमा देखिएको समस्या हल गर्नका लागि टिम राम्रो हुनुपर्यो । टिममा पनि ठीक मान्छेलाई ठीक ठाउँमा राख्नुपर्यो । डेलिभरी गर्नु पर्यो नि त ? खालि पदमा बसेर मात्र हुन्छ । आफै पार्टी चल्दैन । ड्राइभ गर्नुपर्छ । त्यसका लागि नम्बर वान म्यान हुनुपर्दो रहेछ भन्ने कुरा मैले अनुभव गरेको छु ।अब म नम्बर वान म्यान (सभापति) भएर पार्टी सम्हाल्नुपर्छ । ग्रासरुटबाट केन्द्रसम्म पार्टीलाई संस्थागत रूपमा विधि विधान अनुकूल सञ्चालन गरेर अनुशासित पार्टी बनाउँछु भन्ने छ । वर्तमान अवस्थामा आइपर्ने राष्ट्रिय, प्रादेशिक र स्थानीय मुद्दालाई तत्काल पहिचान गरेर समाधान गर्न सक्ने पार्टीका रूपमा परिणत गर्नका लागि मेरो अनुभव पुगेको छ । अब टिमवर्क गरौँ भन्ने मेरो भनाइ छ ।भदौ १७ गते पत्रकार सम्मेलन गरेर पौडेल समूहबाट एकल उम्मेदवार तय गर्ने तपाईंहरूले सन्देश दिनुभएको छ । तर सभापतिमा आधा दर्जन नेताको दाबी छ । उनीहरूलाई विश्वासमा लिएर सभापतिको उम्मेदवार हुन के गृहकार्य गरिराख्नुभएको छ?–यसबारे वान टु वान कुरा भइरहेको छ । सामूहिक रूपमा भइरहेको छ । समय बाँकी छ । ठीक समयमा निर्णय गर्छौँ ।१३ औँ महाधिवेशनमा प्रकाशमान सिंहको जस्तो कोइराला परिवारबाट पूर्ण साथ,समर्थन नपाएका रामचन्द्र पौडेलको गुनासो सुनिन्छ । कसैलाई छोड्नुपर्दा प्रकाशमानले छोड्छन् भन्ने पनि छ । तपाईंले त्यसको ग्रिन सिग्नल पाउनुभएको छ कि छैन?–रामचन्द्र दाइ पनि सभापतिको रेशमै हुनुहुन्छ । त्यसमा हामी पनि छौँ । एकजना मात्र उम्मेदवार उठाउने विषयमा हामीबीच छलफल जारी छ । प्रयास पनि भइरहेको छ । ठीक ठाउँमा को, कहाँ बसेर हुन्छ हामी सहमतिमा पुग्छौँ ।मलाई रामचन्द्र दाइ मात्र किन हाम्रो समूहका सबै साथीहरूले समर्थन गर्नुहुन्छ भन्ने विश्वास छ ।शेरबहादुर दाइको मात्र होइन । सबै काँग्रेसजनको समर्थन चाहिन्छ । भयो भने त सबैको समर्थन पाउँदा राम्रो हुन्छ नि त । मैले फलानोको समर्थन लिन्छु, फलानोको लिँदिनँ भन्ने कुरा हुँदैन ।तपाईंप्रति रामचन्द्र पौडेलको अनुराग बढी छ भनिन्छ नि?–यो मैलेभन्दा तपाईंहरूलाई बढी थाहा छ । यो बाहिरबाट तपाईंहरूले देखिराख्नु नै भएको छ नि ।तपाईंलाई त्यस्तो महसुस भएको छैन र?–हाम्रो समूहमा उम्मेदवार हुने चाहनेको सङ्ख्या आधा दर्जन छ भनेर तपाईंले नै भन्नुभयो । आधा दर्जन जति नै छ । तर, अहिलेको समयमा मेरो अनुभवलाई प्रयोग गरेर पार्टीलाई राम्रो बनाउन, पार्टीलाई संस्थागत गर्न, काँग्रेसलाई नम्बर वान पार्टी बनाउन खाँचो छ । सबैले पार्टी सञ्चालन गर्न सक्दैनन् । पार्टी चलाउने विशेषता हुनुपर्छ ।प्रकाशमान सिंहप्रति शेरबहादुर देउवाले अनुराग देखाउँछन् । कुनै विन्दुमा पुगेर १४औँ महाधिवेशनमा एक ठाउँमा उभिने अवस्था आउन सक्छ भन्ने चर्चा काँग्रेसभित्र जबरजस्त उठ्ने गरेको पाइन्छ । त्यो कति सम्भव छ?–मैले त्यो देखेको छैन । यस्तो होला भन्ने मलाई लागेको छैन ।महाधिवेशनमा सँगै मिलेर जाऔँ भनेर शेरबहादुर देउवाले संवाद गर्नुभएको छ कि छैन?–छैन, छैन । पेपरहरूमा अनेकन अनुमान आउँछन् । खास त्यस्तो केही भएको छैन । उहाँ पार्टी सभापतिमा असफल भइसक्नुभएको छ । असफल नेतालाई हामीले दोहोर्याउने कुरा आउँदैन । उहाँले आफूमुनि राखेर मिलाउने हो । म उहाँको सेकेन्ड म्यान भएर जाने कुरा कहाँबाट हुन्छ भन्या ? शेरबहादुर दाइ र रामचन्द्र दाइ अभिभावक भएर बस्दा उहाँसँग सहकार्य नगर्ने भन्ने कुरा छैन ।त्यसको अर्थ देउवाले सभापतिमा अगाडि सार्दा मात्र सहकार्य गर्न तयार हो?–शेरबहादुर दाइको मात्र होइन । सबै काँग्रेसजनको समर्थन चाहिन्छ । भयो भने त सबैको समर्थन पाउँदा राम्रो हुन्छ नि त । मैले फलानोको समर्थन लिन्छु, फलानोको लिँदिनँ भन्ने कुरा हुँदैन ।पौडेल समूह एक हुँदा मात्र सभापतिको उम्मेदवार हुने भन्ने हो कि दुई/तीन उम्मेदवार हुँदा पनि तपाईंको उम्मेदवारी रहन्छ?–हाम्रो यो विचार समूहबाट मलाई नै सभापतिको उम्मेदवारका रूपमा अगाडि सार्न हुन्छ भन्ने मलाई विश्वास छ ।म सभापति हुँदा पार्टीको विधान पूर्ण पालना गर्ने छु । सभापति बनेको २, ३ महिनामै पार्टीका सबै संरचनालाई पूर्णता दिएर केन्द्रदेखि वडासम्मका नेता कार्यकर्ता सबैको विचार लिन्छु ।तपाईंलाई साझा उम्मेदवारका रूपमा अगाडि नसारेको अवस्थामा तपाईंको उम्मेदवारी के हुन्छ?मैले यो जान्न चाहेको हो?– तपाईंले मलाई घुमाई फिराई ल्याएर बोल्नै पर्ने बनाउनुभयो । मैले १३ औँ महाधिवेशनमा सभापति र महामन्त्री दुवै छोडेको हो । अब म सभापतिमा कसैलाई छोड्नेवाला छैन । कुरा त्यही हो । तपाईंको टिमचाहिँ कस्तो बनाउने सोचिराख्नुभएको छ?–मैले सोची पनि राखेको छु । तर, मुख्य कुरा यो समूहले नै निर्णय गर्ला । किनभने मेरो पहिलो प्राथमिकता मिलेरै जानुपर्छ भन्ने छ । ठीक मान्छेलाई ठीक जिम्मेवारी दिनुपर्छ भन्ने मेरो भनाइ छ ।पछिल्लो समय उसभापति विमलेन्द्र निधि,महामन्त्री शशांक कोइराला र तपाईंबीच भएको छलफल कहाँ पुगेर रोकिएको छ?तपाईंहरूबीच समीकरणको सम्भावना छ कि छैन?–विमलजीले उम्मेदवारी घोषणा गरिसक्नुभयो । उहाँले कदम अगाडि बढाइसक्नुभयो । उम्मेदवारी घोषणा गरिसकेपछि तल झर भनेर मिलाउने कस्टमा उहाँलाई गाह्रो छ । उम्मेदवारी घोषणा गर्नुअघि नै तीन जनाको मिटिङ भएर टुङ्गोमा पुगे पो राम्रो हुन्थ्यो । उहाँले एक्लै निर्णय गरेर अगाडि गइसक्नुभयो ।संवादले सार्थकता नपाउँदै अगाडि बढेपछि निधिसँग समीकरणको सम्भावना सकियो भन्न खोज्नुभएको हो?–हामीबीचको कुरा सकारात्मक नै थियो । तर, उहाँले एक्लै उम्मेदवारी घोषणा गर्नुभयो । समीकरणको सम्भावना अब विमलजीमै निर्भर हुन्छ ।१३ औँ महाधिवेशनमा पौडेल समूहबाट विद्रोह गर्नुभएका कृष्णप्रसाद सिटौलालाई १४ औँमा समेटेर जाने विषयमा के–कस्तो प्रयत्न भइरहेको छ?सिटौला निकट गगन थापालाई भने पत्रकार सम्मेलनमै बोलाउनुभएको थियो?–कुरा भइरहेकै छ । शेरबहादुर देउवाजीको नेतृत्वमा पार्टी चल्दैन भन्नेहरू एक ठाउँमा आउनुपर्छ भन्ने कुरामा हामी लागिरहेका छौँ । उहाँ बेलाबेला मिटिङ आइराख्नुभएको छ ।१४ औँ महाधिवेशनमा तपाईंका एजेन्डा केके छन्?–म सभापति हुँदा पार्टीको विधान पूर्ण पालना गर्ने छु । सभापति बनेको २, ३ महिनामै पार्टीका सबै संरचनालाई पूर्णता दिएर केन्द्रदेखि वडासम्मका नेता कार्यकर्ता सबैको विचार लिन्छु ।उनीहरूले दिएको सुझावलाई समेटेर पार्टीको नीति बनाउँछु । पार्टीले अब गर्नुपर्ने के हो भन्ने दिशा दिन्छु । काँग्रेस महाधिवेशन र निर्वाचनको बेला मात्र चलमलाउँछ । त्यसपछि सुतेको जस्तो देखिन्छ । म सभापति भए काँग्रेसलाई जीवन्त बनाउने छु । समय सुहाउँदो पार्टी विधान बनाउने छु ।काँग्रेस महाधिवेशनमा धर्मनिरपेक्षता र हिन्दु राज्य बनाउन जनमत सङ्ग्रह गर्नुपर्ने विषय सशक्त रूपमा उठ्ने देखिन्छ । सङ्घीयताका विषयमा पनि प्रश्न उठेको छ । यसबारे तपाईंको धारणा के हो?–कम्युनिस्टहरूले जारी गर्न नसकेपछि काँग्रेसको नेतृत्वमा जारी गरिएको संविधान भनेर हामी गौरव गर्छौँ । अनि हाम्रो नेतृत्वमा जारी भएको संविधानको भावनाको विरुद्धमा जान मिल्दैन । धर्मनिरपेक्षता र सङ्घीयताबारेमा संविधानलाई चलाउन आवश्यक छैन । यो संविधान सम्झौताको दस्तावेज हो । संविधानले धार्मिक स्वतन्त्रता कुरा बोलेको छ । परापूर्वकालदेखि चल्दै आएको धर्म संस्कृतिलाई जर्गेना गर्ने कुराले धार्मिक स्वतन्त्रताको व्याख्या गरेको छ । सङ्घीयताको कुरा छ । यसलाई हटाउने होइन कि थप सुदृढ बनाएर अगाडि बढाउनुपर्छ ।त्यसो भए तपाईं वर्तमान व्यवस्थाप्रति पूर्ण प्रतिबद्ध हुनुहुन्छ? म एकदम प्रतिबद्ध छु । केही संशोधन गर्नुपर्ने भए संविधानको भावना र मर्म नमर्ने गरी गर्न गर्नुपर्छ ।#प्रकाशमान सिंह