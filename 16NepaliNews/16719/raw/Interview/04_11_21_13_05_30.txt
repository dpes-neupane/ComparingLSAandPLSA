समाजवादी पार्टी र राष्ट्रिय जनता पार्टीबीचको एकताको विषय अहिले चर्चामा छ । तर एकीकरणबारे दुवै दलका नेताहरूको धारणा फरक फरक आउने गरेछ । त्यसमा पनि सबभन्दा बढी विवाद राजपा नेपालमा देखिएको छ । एउटा पक्षले महाधिवेशनपछि एकीकरण गर्ने भनेको छ भने अर्को पक्षले एकता गरेरै महाधिवेशन गर्नुपर्ने बताउँदै आएको छ ।प्रस्तुत छ, एकताको पहल गरिरहेका राजपा नेपालका अध्यक्षमण्डलका सदस्य एवं प्रतिनिधिसभा सदस्यमहेन्द्र राय यादवसँग पार्टीको महाधिवेशन, एकता, प्रदेश सरकार लगायतका विषयमा रातापाटीले गरेको कुराकानी :राजपाको महाधिवेशन असोजमा गर्ने भनिएको थियो, तयारी कस्तो भइरहेको छ ?–महाधिवेशन गर्न पार्टीको निर्णयसहित जिल्लाहरूमा सर्कुलर नै पठाइसकिएको हो । त्यो अनुसार जिल्लामा काम पनि भइरहेको थियो । तर यही बीचमा समाजवादी पार्टीसँग एकीकरण गर्ने र महाधिवेशन पनि गर्ने भनेर निर्णय भयो ।एकता नै गर्ने हो भने एकताकै महाधिवेशन होस् भन्ने धेरै नेता कार्यकर्ताको धारणा छ । अधिकार र पहिचानका लागि सङ्घर्ष गरेका उत्पीडित समुदाय, मधेसी जनताले पनि एकता नै हुनुपर्छ भन्ने सल्लाह सुझाव दिन थाले । आन्दोलनकारी सहिद परिवारले समेत एकता हुनुपर्छ भनेर दबाब बढाउन थाले । मधेसमा भन्दा बढी एकता प्रक्रियाको प्रभाव पहाडमा परेको छ । हिमाल, पहाडका उत्पीडित समुदायका मानिसहरू एकीकरण हुने कुरामा धेरै खुशी भए । त्यसकारण दुवै पार्टीबीच सम्मानजनक स्थितिमा एकीकरण गर्नुपर्छ, ढिलाइ गर्नुहुँदैन भन्ने आवाज बढ्दो छ ।  वार्ता समितिका संयोजकले पनि एकीकरणका लागि वार्ता र छलफललाई गम्भीर रुपमा लिँदै अगाडि बढाइरहनुभएको छ ।*****एकता र महाधिवेशन गर्ने भनेर सर्वसम्मतीले निर्णय नै भएको छ भने कुरा नमिलेको कहाँ देख्नुभएको छ ? एकता र महाधिवेशन गर्ने दुवै विषयमा सहमति भएको हो । त्यसमा कहीँ, कतै र कुनै विवाद छैन ।*****तर राजपा नेपालकै अध्यक्षमण्डलका संयोजक राजकिशोर यादवले महाधिवेशनपछि मात्र एकीकरण गर्नुपर्छ भन्नुभएको छ नि ?पार्टीको संयोजकले भन्नुभएको कुरा पनि ठीकै होला । पार्टीबाट महाधिवेशन गर्ने भन्ने निर्णय भएको छ । साथै विभिन्न दलसँग एकीकरण गर्ने निर्णय पनि भएको कुरा विर्सिनु हुँदैन । वार्ताका लागि पार्टीबाट समाजवादी पार्टीलाई चिठ्ठी पनि पठाइएको हो । दुई पक्षको बीचमा अनैपचारिक छलफल पनि भइरहेको छ । अर्थात् पार्टीका दुईवटा निर्णय छन् । तीमध्ये एकता घोषणा गरेर एकताको महाधिवेशन गर्नु नै उपयुक्त निर्णय हुन्छ भन्ने मेरो बुझाइ छ । एकताको काम पछाडि धकेलेर महाधिवेशनमा गयो भने त्यसलाई पार्टीका कार्यकर्ता तथा नेताले स्वीकार गर्छन् कि गर्दैनन् ? भन्ने कुरा ख्याल गर्नुपर्छ । नेता तथा कार्यकर्ताका चाहना एकीकरण छिटो भइहालोस् भन्ने छ । एकता प्रक्रिया जति ढिलो हुन्छ, त्यति नै महाधिवेशनमा असर पर्छ ।एकताको विषयमा पार्टीमै एकमत छैन भने एकताले कसरी पूर्णता पाउन सक्छ त ?–एकता र महाधिवेशन गर्ने भनेर सर्वसम्मतीले निर्णय नै भएको छ भने कुरा नमिलेको कहाँ देख्नुभएको छ ? एकता र महाधिवेशन गर्ने दुवै विषयमा सहमति भएको हो । त्यसमा कहीँ, कतै र कुनै विवाद छैन ।त्यसो भए नेताहरूको किन फरक फरक धारणा आइरहेको छ त ?–कुन नेताले के बोल्नुभएको छ, त्यसतर्फ म जान्न । आफ्नो कुरा राख्ने स्वतन्त्रता सबैलाई छ । तर पार्टीले के निर्णय गरेको छ, त्यो मुख्य हो । यदि एकता नगर्ने हो भने के कारणले नगर्ने हो त्यो पार्टीमा छलफल गरेर निर्णय गर्नुपर्छ । तर एकता समयको माग हो । वार्ता समितिका संयोजक अनौपचारिक छलफलमा हुनुहुन्छ । अन्य नेताहरूले पनि कुराकानीलाई अगाडि बढाइरहनु भएको छ । मधेसवादी दलहरू कमजोर भइरहुन् भन्ने काँग्रेस कम्युनिस्टहरूको चाहना छ । त्यसैले उनीहरूले समाजवादी पार्टी र राजपा नेपालबीच एकीकरण नहोस् भनेर चाहेका छन् । पाँच प्रतिशत थ्रेस होल्ड लगाइँदैछ, त्यसबाट पार्टीलाई जोगाउनुपर्छ । पार्टी जोगाउनुभन्दा पनि मधेसको मुद्दा जोगाउनु महत्त्वपूर्ण हो । अधुरा अधिकार र पहिचान प्राप्त भएका छन्, त्यसलाई पूरा गर्न सविधान संशोधन हुनुपर्छ र सविधान संशोधनका लागि दलहरूको बीचमा एकता हुनुपर्छ । दुई कम्युनिस्ट पार्टी मिल्ने अवस्थामा थिएनन् तर पनि मिले । हाम्रो त मुद्दा मिल्छ, विचार मिल्छ । सँगै चुनाव लडेको, सँगै हामीले आन्दोलन गरेका हौँ । त्यसैले दुई पार्टीबीच एकीकरण  आवश्यक छ । राजपा र समाजवादी पार्टी एकता भएपछि वैकल्पिक पार्टी बन्छ र अर्को चुनावमा काँग्रेसभन्दा ठूलो पार्टी हुन्छ । त्यसपछि देश हामीबिना अघि बढ्न सक्दैन, संविधान संशोधन लगायतका काम पनि हुन्छन् ।राजपा नेपालकै कतिपय नेताहरूले राजपा नेपाल अझै आफै निर्माण भएको छैन भने अरू पार्टीसँग कसरी एकीकरण गर्नसक्छ भन्ने गरेको पाइन्छ नि ?–कसले भन्छ राजपा नेपाल निर्माण भएको छैन ? यदि बनेको छैन भने यो देशको तेस्रो ठूलो पार्टी कसरी भयो ? जनताले विश्वास गरेर प्रदेश र स्थानीय तहमा कसरी जिताए ? सदनदेखि सडकसम्म अहिले सङ्घर्ष गरिरहेको छ यो कसरी सम्भव छ, बिना पार्टी, बिना सङ्गठन ? हजारौँ कार्यकर्ता र नेता पार्टीमा छन् । हाम्रै पार्टीको नेतृत्वमा आन्दोलन भएको छ  । थुप्रैले बलिदानी दिएका छन्, घाइते भएका छन् । ती सबै राजपा नेपालको नामबाट । बरु जति काम गर्नुपथ्र्यो त्यति गर्न नसकेको अवश्य हो ।त्यसो भए यो एकीकरणमा जो सहभागी भए ठीक छ, नहुनेलाई छाडेर पनि एकीकरण हुन्छ ?– त्यसो होइन । एकीकरणमा सबैको सहभागिता हुन्छ । त्यो पनि तलदेखि माथिसम्म सम्मानजनक ढङ्गले । कसैलाई छाडेर कसैलाई लिएर जाने कुरा हुँदैन । एकता अधिकारका लागि हुनेभएकाले अधिकारको यो लडाइँमा सबैको उपस्थिति आवश्यक छ ।एक समय तपाईंले पनि पार्टी विभाजन गर्नुभएको थियो, अहिले फेरि एकीकरण गर्न लागिपर्नुभएको छ नि ?–यो समय र परस्थितिले गराउने कुरा हो । इतिहासले सबै कुरा सिकाउँछ । हामी इतिहासप्रति विश्वास गर्छौं । एक समय थियो, थुप्रै पार्टी विभाजन भएका थिए तर अहिलेको समय जुट्नेको हो । त्यसैले जुट्ने कुरा गरिरहेका छौँ । पार्टी विभाजनपछि लोकतन्त्रलाई नोक्सान पुगेको छ । जनता र कार्यकर्ताको मनोबल गिरेको थियो । जनता कार्यकर्ता अझै आन्दोलन गर्न तयार छन् । मलेठमा भएको कार्यक्रममै हामीले घोषणा गरेका थियौँ कि सबै दलका बीचमा एकीकरण हुनुपर्छ । त्यसपछि हामीले छ दलका बीचमा एकीकरण गर्यौँ । सहिद तथा घाइते परिवारले समाजवादी पार्टी र राजपाबीच पनि एकीकरण हुनुपर्छ भन्ने चाहना राखेका छन् । जसलाई हामीले पूरा गर्नुपर्छ ।*****वार्ता समितिका संयोजक राजेन्द्र महतोजीलाई हामीले यसको जिम्मेवारी दिएका छौँ । उहाँले मोडालिटीका बारेमा छलफल गरिरहनुभएको छ । हामीले वार्ताका लागि छलफल गर्न टीओआर दिएका छौँ, त्यसको आधारमा अनौपचारिक वार्ताहरू भइरहेका छन् । उहाँले छलफल गरेका कुराहरू पार्टीमा ल्याउनुहुन्छ, त्यसपछि पार्टीमा पुनः छलफल गरेर एकीकरण प्रक्रियालाई टुङ्गोमा पुर्याउँछौँ ।*****विगतमा पार्टी विभाजन गरेर गल्ती गरिएछ भन्ने अहिले महसुस भइरहेको छ ?–त्यतिबेला सबै पार्टीहरू विभाजित भएका थिए । त्यसको मूल कारण बुझ्नुपर्छ । त्यसको मूलकारण हो– विधि र प्रक्रिया । त्यतिबेला विधानमा समान जनसङ्ख्या र जातीय जनसङ्ख्याका आधारमा पार्टीलाई अगाडि बढाउनु पथ्र्यो । अहिलेको संविधानमा जुन कुरा लेखिएको छ, त्यसको आधारमा विधि विधान बनाउनुपर्छ र चल्नुपर्छ भन्ने हो । पहिला पनि मेरो माग यही हो । त्यतिबेलाको विधान राम्रो भएको भए विभाजन हुँदैनथ्यो । विधानले सबैको हकअधिकार सुरक्षित गर्नुपर्छ । मनोनित प्रथा हटाउनुपर्छ, वडादेखि माथिसम्म सबै चुनाव जितेर आउनुपर्छ । अनि पार्टी विभाजन हुँदैन ।विधि विधानको कुरा गर्नुभयो, अहिले तपाईंहरूको पार्टीमा विधान पनि बनेको छैन, पार्टीको मूल राजनीतिक दस्तावेज छैन । घोषणापत्र पनि छैन अनि अगामी दिनमा पार्टी कसरी दीर्घजीवी हुन्छ ?–हामीसँग एउटा सङ्क्षिप्त विधान छ । त्यसैको आधारमा पार्टी सञ्चालन भइरहेको छ । विधानमा लोकतन्त्रको प्रत्याभूत गरेको छ मनोनित प्रथालाई हटाएको छ । त्यसले अब यो पार्टी फुट्ने होइन, जुट्नुपर्छ भनेरै प्रयास भइरहेको छ । क्षेत्रीय पार्टी भए पनि हाम्रा मुद्दा राष्ट्रिय छन् ।त्यसो भए दुई पार्टीबीचको एकता प्रक्रियाको मोडालिटी के हुन्छ त ?–वार्ता समितिका संयोजक राजेन्द्र महतोजीलाई हामीले यसको जिम्मेवारी दिएका छौँ । उहाँले मोडालिटीका बारेमा छलफल गरिरहनुभएको छ । हामीले वार्ताका लागि छलफल गर्न टीओआर दिएका छौँ, त्यसको आधारमा अनौपचारिक वार्ताहरू भइरहेका छन् । उहाँले छलफल गरेका कुराहरू पार्टीमा ल्याउनुहुन्छ, त्यसपछि पार्टीमा पुनः छलफल गरेर एकीकरण प्रक्रियालाई टुङ्गोमा पुर्याउँछौँ ।राजेन्द्र महतोले त अहिलेसम्म पार्टीलाई एकीकरणको बारेमा जानकारी नै गराउनु भएको छैन भन्ने गुनासो छ नि ?–जानकारी गराउनु भएको छ । एकीकरणका बारेमा खासै प्रगति नभएको तर छलफल भइरहेको भनेर उहाँले पार्टीमा जानकारी दिनुभएको छ । भन्नका लागि सबै कुरा परिपक्व पनि हुनुपर्छ । अधुरो जानकारी दिएर पनि हुँदैन । त्यसैले समय आएपछि पार्टीमा सबै कुराको जानकारी दिनुहुन्छ ।*****समाजवादी पार्टीले पनि सरकार छाड्ने भनिरहेको छ । समाजवादी पार्टीका नेताहरूले बाहिर पटक पटक कुरा उठाइरहनुभएको छ । यता, वार्ता समितिको बीचमा पनि यो विषयमा कुरा भइरहेकै होला । अहिले नै हामी सरकार छाड्न दबाब दिनेछैनौँ । एकीकरण नै नभएको अवस्थामा सरकार छाड्नु भनेर कुन आधारमा भन्ने ?*****सञ्चार माध्यमहरूमा एकताको मोडालिटीका बारेमा आएका कुरामा कति सत्यता छ ?–मिडियामा आएका विषय कुनै सरोकारका विषय होइनन् । कसले के लेख्यो, त्यतातिर म जान चाहन्न । वार्ता समितिका संयोजकले भन्ने कुरा नै आधिकारिक हुन्छ । उहाँले चाँडै नै पार्टीमा सबै कुराको विषयमा छलफल गराउनुहुन्छ ।राजपा नेपाल सरकारबाट समर्थन फिर्ता लिएको छ, समाजवादी पार्टी सरकारमै छ यही कुरा मिलेको छैन भने एकीकरणको कुरा कसरी अगाडि बढिरहेको छ भनेर विश्वास गर्ने ?–समाजवादी पार्टीले पनि सरकार छाड्ने भनिरहेको छ । समाजवादी पार्टीका नेताहरूले बाहिर पटक पटक कुरा उठाइरहनुभएको छ । यता, वार्ता समितिको बीचमा पनि यो विषयमा कुरा भइरहेकै होला । अहिले नै हामी सरकार छाड्न दबाब दिनेछैनौँ । एकीकरण नै नभएको अवस्थामा सरकार छाड्नु भनेर कुन आधारमा भन्ने ? एकीकरणको टुङ्गो लगोस्, त्यसपछि समाजवादी पार्टीसँग कुरा गरेर निष्कर्षमा पुग्छौँ ।  हामीलाई विश्वास छ समाजवादी पार्टी पनि सरकारमा बस्दैन ।राजपा नेपालले संसदमा लाल आयोगको प्रतिवेदन सार्वजनिक, संविधान संशोधन, गैरन्यायिक हत्या लगायतका विषयमा अवाज उठाउँदै आएको छ । तर समाजवादी पार्टी मौन छ नि किन ?–समाजवादी पार्टी सत्तारुढ दल भएकाले धर्म निर्वाह गरेको हुनसक्छ । यद्यपि हामीले यो विषयमा पनि कुराकानी गरेका छौँ । एकीकरण भएपछि एउटै सङ्गठन, एउटै संरचना भएपछि सदनमा पनि एउटा शक्तिको रूपमा देखिन्छ र त्यसपछि कुरा उठाउँदा एउटा दबाब पर्न सक्छ । समाजवादीले संविधान संशोधन, लाल आयोगको विषयमा कुरा उठाइरहेका हुन्छ । बेलाबेलामा बोलिरहेको हुन्छ तर प्रतिपक्ष जस्तो बेल्न मिल्दैन उसको पनि बाध्यता छ ।सरकारसँग तपाईंहरूको संवादहीनता जस्तै छ, तपार्इंहरूका मागप्रति सरकार गम्भीर छैन भन्ने बुझिन्छ, यस्तो अवस्थामा के गर्नुहुन्छ ?–पहिलो कुरा त हामीले सरकारलाई दिएको समर्थन फिर्ता लिइसक्यौँ । सुरुमा हामीले यो सरकारलाई भरपुर सहयोग गर्न खोजेका थियौँ । तर, सरकारले हाम्रो सहयोगलाई आवश्यक ठानेन । देशमा दुई तिहाइको सरकार छ । राजनीतिक स्थिरता आवश्यकता छ, समृद्धि, शान्ति, सुरक्षाको आवश्यकता छ । त्यसैले यो सरकारले माग पूरा गर्ला भनेर हामीलाई विश्वास थियो किनभने सरकारको नेतृत्व गरेको दलको घोषणापत्रमा यी कुरा उल्लेख थिए । नेताहरूले पनि संविधान संशोधन गर्ने भन्दै आइरहेका थिए । तर सरकारले संविधान संशोधन गरेन । किन गरेन यसको जिम्मेवारी सरकारले लिनुपर्छ । अस्ति सर्वदलीय बैठक बोलाउँदा पनि हामीले यो कुरा राख्यौँ । यो मुलुकमा अब हरेक कुरामा साझा सहमतिको आवश्यकता छ भनेर प्रधानमन्त्री केपी शर्मा ओलीले पनि स्वीकार गर्नुपर्छ ।प्रदेश २ मा राजपा र समाजवादी पार्टीको सरकार छ, केही दिनअघि नेकपाका अयक्ष प्रचण्ड मधेस झरेका बेला प्रदेश २ सरकार भ्रष्ट छ, जनताको भावनाअनुसार काम नै गर्दैन भन्ने टिप्पणी भएका थिए के यसमा सत्यता छ ?–कुन नेताले के भन्नुभयो, कहाँ भन्नुभयो त्यसको पछाडि जान चाहान्न । वास्तविकता फरक छ । प्रदेश २ को सरकार अन्य प्रदेशको सरकारभन्दा राम्रै काम गरिरहेको छ भन्ने हामीलाई लाग्छ । यद्यपि त्यतिले मात्रै मधेसका समस्या समाधान हुँदैनन् । अझै धेरै गर्नुपर्ने हुन्छ । सुरु सुरुका दिनमा कर्मचारी तथा नीति नियमको अभावले काम गर्न सकिरहेको थिएन । यो चालु आर्थिक वर्षदेखि उच्च परिणाम आउने गरी काम हुन्छ ।प्रदेश सरकारको काम कारबाहीप्रति सरकारमा संलग्न पार्टीकै नेताहरू सन्तुष्ट नभएका खबर आइरहेका छन् नि किन ?–दुई पार्टीको संयुक्त सरकार हो । सरकार सञ्चालन कार्यविधि बनाउनुपथ्र्यो, कार्ययोजनाहरू बनाउनुपथ्र्यो, त्यो बनाउन सकिएन । त्यही भएर जसलाई जे मन लाग्यो त्यही काम हुन थाले । पार्टीले पनि कुनै सोधखोज र अनुगमन तथा नियन्त्रण गरेन । कुनै प्रकारको प्रशिक्षण भएन । आगमी दिनमा यी कुराहरूलाई ध्यान दिँदै अगाडि बढिन्छ । प्रदेश सरकार सञ्चालनका लागि अब दुईवटै पार्टीले साझा एजेन्डा बनाएर अघि बढ्नुपर्छ ।त्यो एजेन्डामा मन्त्री हेरफेरको कुरा पनि पर्छ ?–अहिले त्यो एजेन्डामा जानुभन्दा पहिले कमी कमजोरीहरूलाई सच्याएर अगाडि बढाउनुपर्ने हुन्छ । हाम्रो चाहनाले सबै हुँदैन । दुई दलको संयुक्त सरकार भएकाले संयुक्त छलफलबाट निर्णय लिनुपर्ने हुन्छ र विगतको भन्दा राम्रो काम गर्नुपर्छ । त्यसै अनुसारको म्याकेनिजम पनि बनाउनुपर्छ, जसले सरकार निरन्तर चल्ने र पाँच वर्षसम्म टिक्ने वातावरण बनाउँछ ।#महेन्द्र राय यादव#राजपा नेपाल