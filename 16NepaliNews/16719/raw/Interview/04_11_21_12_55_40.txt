 नेकपा एमाले खनाल–नेपाल समूहका नेता हुन् विरोध खतिवडा । एमालेका पुराना नेतामध्येमा पर्ने उनी ओलीको कारवाहीको दोस्रो सूचीमा छन् । वरिष्ठ नेता झलनाथ खनाल र माधव नेपाल लगायत ११ जनालाई ओलीले पार्टीबाट निष्काशन गरेकै दिन खतिवडासहित १२ जनालाई स्पष्टीकरण सोधिएको छ ।नेकपा एमालेमा ओलीको कारवाही र स्पष्टीकरण श्रृंखलापछि खनाल–नेपाल समुह अब कसरी अगाडि बढ्छ ? प्रस्तुत छ, यसै विषयमा केन्द्रित रहेर नेता खतिवडासँग रातोपाटीले गरेको कुराकानी :अब नेकपा एमाले विभाजन भएकै हो ?सर्वोच्चले जब फागुन २३ गते संसद विघटनलाई बदर गर्यो, त्यसपछि अध्यक्ष केपी ओलीले एमाले फुटाउने अभियान सुरु गर्नुभएको हो । अहिले पार्टी नेताहरुलाई पार्टीबाट निकालेर त्यो अभियानलाई मूर्त रुप दिने प्रयास गरिरहनुभएको छ ।तपाईंहरुको समूहका नेतालाई अध्यक्ष ओलीले पार्टीबाटै निस्कासन गरिसक्नु भएको छ । तपाईंहरु अब सहजै एमाले छोड्न सक्नुहुन्छ त ?सहज र गाह्रो भन्ने कुरा आउँदैन । सम्भावनाका ढोकाहरु जहिले पनि बाँकी रहन्छन् । नेपालको कम्युनिस्ट आन्दोलन तहस–नहस हुन दिनुहुँदैन भनेर हामीले भरमग्दुर प्रयास गरेका हौं । पहिला नेकपा फोर्नुभयो, अहिले एमाले फोर्नुभएको छ । ओलीले एमाले फटाएको अन्तिम उदाहरण हो ११ जना नेताको निस्कासन । अझै अरु कतिलाई पनि त्यसै गर्नुहुन्छ, त्यसपछि उहाँको अभिष्ट पूरा होला ।लोकतन्त्र र गणतन्त्रलाई उहाँले रुचाउनुभएको छैन भनेर धेरै हल्ला चलेका थिए । हामीले होइन होला भन्यौं । किनभने, त्यत्रो आन्दोलनबाट आएको मान्छे, त्यस्तो हुँदैन होला भन्ने हाम्रो बुझाइ थियो । तर, संसदमाथि बारम्बार प्रहार गर्नुभयो । जालीझेली, किर्ते र पदलोलुपता भनेर अरुलाई भन्नुहुन्थ्यो । तर, त्यो गुण त उहाँमै रहेछ भन्ने उहाँका पछिल्ला क्रियाकलापबाटै पुष्टि भयो ।संविधानका धारा उपधाराको गलत व्याख्या पनि उहाँले नै गर्नुभयो ।  म हारेँ, मसँग मत छैन, अल्पमतमा परेँ अब छोड्छु भन्नुभयो । संविधानको धारा ७६ को उपधारा ४ अनुसार विश्वासको मत लिन्न, अरु दललाई प्रधानमन्त्री बन्न मार्गप्रशस्त गर्छु भनेर लिखित र मौखिक भनेको मान्छे, १२ घण्टा नबित्दै १५३ जना मैसँग छन् भनेर राष्ट्रपतिकोमा जानुले उहाँको नियत खराब छ भन्ने प्रस्टै छ । त्यसो गर्नु भनेको ७६ को ४ बाट विश्वासको मत नलिन झुट बोलेको रहेछ भन्ने कुरा १५३ नक्कली दावी गर्दा देखियो ।अध्यक्ष र संसदीय दलको नेताको हैसियतले उहाँले विधि पद्दति पुगेको भए सभामुख र संसद सचिवालयलाई कारवाहीका लागि पत्र दिने हो । तर, सांसदलाई कारवाही गर्दैछु, गणना नगर्नू भनेर राष्ट्रपतिलाई बुझाउने हो ? योजस्तो गाईजात्रा अरु के हुन्छ ? यस्ता नौटंकी खेल केका लागि ? पदका लागि होइन ?१४९ जनाको सक्कली दाबी हाम्रोतर्फबाट जाँदैछ भन्ने बुझेपछि बिगार्न नक्कली दावीसहित राष्ट्रपतिकोमा पुग्नुभयो । नक्कली दाबी लगेर राष्ट्रपतिलाई आफ्नो कठपुतली बनाएर उहाँकै योजनामा कतै पनि विश्वसनीय आधार नदेखिने भनेर राष्ट्रपतिलाई वक्तव्य निकाल्न लगाउनुभयो । सरकार निर्माणका लागि संसदको टाउको गन्ने काम राष्ट्रपतिले गर्नुभयो । त्यसमा ओलीले पहिल्यै यो यो मान्छे निकाल्ने सम्भावना छ, उनीहरुलाई नगन्नु भनेर राष्ट्रपतिलाई भन्नुभयो र राष्ट्रपतिले त्यही कुरा मान्नुभयो ।अध्यक्ष र संसदीय दलको नेताको हैसियतले उहाँले विधि पद्दति पुगेको भए सभामुख र संसद सचिवालयलाई कारवाहीका लागि पत्र दिने हो । तर, सांसदलाई कारवाही गर्दैछु, गणना नगर्नू भनेर राष्ट्रपतिलाई बुझाउने हो ? योजस्तो गाईजात्रा अरु के हुन्छ ? यस्ता नौटंकी खेल केका लागि ? पदका लागि होइन ?भन्नलाई उहाँ विपक्षी गठबन्धनले किर्ते हस्ताक्षर गरेको भन्नुहुन्छ । म उहाँलाई एउटा किर्ते हस्ताक्षर देखाउन चुनौति दिन्छु । अर्को, ओलीजी सत्ताका लागि जे पनि गर्छन् भनेर अरुलाई भन्नुहुन्छ, गर्नेबेलामा आफू जे पनि गर्नुहुन्छ । यस्ता अनेकौं घटनाबाट प्रमाणित भैसकेको छ कि उहाँ लोकतन्त्र, संविधान, वामपन्थी आन्दोलन र एकीकृत कम्युनिस्ट पार्टीप्रति इमान्दार हुनुहुन्न ।अब एमाले तपाईंहरुको रहेन, आखिर तपाईंहरु जति नै इमान्दार भए पनि पार्टीबाटै लखेटिनुभयो नि ?कुनै पनि मानिस बहादुर र जिम्मेवार हुन्छ, उसले पार्टी फुटाउँदैन । बरु पार्टी बलियो बनाउँदै लान्छ । त्यस्तो नेता सफल पनि हुन्छ । २० औं बर्ष लगाएर हुर्काएको बच्चा र हुर्काएको विरुवालाई खुकुरीले छप्कायो भने त मरिहाल्छ नि । पचासौं बर्ष लगाएर एमाले बनाउने नेताहरुलाई निष्कासन गर्नु बहादुरी हो ? होइन । पार्टीलाई बलियो बनाउने होइन कि पार्टीबाट निष्कासन, कारवाही र जिम्मेवारीमुक्त गर्नेबाहेक उहाँले केही गर्नुभएन ।ओलीको मिसन कम्युनिस्ट आन्दोलन ध्वस्त पार्ने नै हो भनेर कुन आधारमा भन्दै हुनुहुन्छ । जब कि उहाँले त्यो आरोप तपाईहरुमाथि लगाइरहनु भएको छ ?उहाँ गलत आफू गर्नुहुन्छ, दोष अरुलाई दिनुहुन्छ । उहाँको त्यो स्वभाव नै हो । हामी कम्युनिस्ट आन्दोलन ध्वस्त हुनुहुँदैन भनेर लागेका हौं, त्यो क्रममा जेजे गर्नुपर्ने हुन्छ, त्यो गर्छौं ।हामीले जुनबेला छानेका थियौं, त्योबेला उहाँ यो स्थितिमा पुग्नुहोला, तानाशाही चरित्र, संघीयता विरोधी भावना होला, कुण्ठा होला, सुसुप्त तहमा राजतन्त्रप्रतिको मोह होला र बाहिर देखाउने राष्ट्रवाद खोक्रो होला भन्ने हामीले बुझेनौं । केपी ओलीलाई यो अवस्थामा पुर्याउने तपाईंहरु नै होइन ? गल्ती त तपाईंहरुबाटै पनि भएको होइन र ?वर्तमानलाई हेरेर सबै कुरा गर्ने हो । भविष्यको अनुमान मात्रै गर्ने हो । एमाले पार्टी निर्माण बाहिर बस्ने थुप्रै नेताले गर्यौं । उहाँ जेल बसेर आउनुभयो । कम्युनिस्ट आन्दोलनकै शिलशिलामा जेल बसेपछि विश्वास गर्नुपर्थ्यो । अर्को, लोकतान्त्रिक आन्दोलनका क्रममा बयलगाडामा चढेर अमेरिका पुगिँदैन पनि भन्नुभयो, त्यसलाई पनि हामीले खण्डन गर्यौं र सफल पारेर देखायौँ । त्यसपछि उहाँले मेरो विश्लेषण गलत भएछ, मैले हुँदैन भनेको थिएँ, मबाट गल्ती भयो भनेर स्वीकारेपछि विश्वास गर्नुपर्यो । त्यो आधारमा एउटा पुरानो मान्छे भएकाले उहाँलाई नेता छान्ने काम भयो ।तर, पछि आएर शक्ति पाएपछि पार्टीलाई यस्तो तहसनहस पार्नुहुन्छ, सरकार, संविधान, संसद सबै तहसनहस गर्नुहुन्छ भन्ने पूर्वजानकारी हामीलाई भएन । त्यसकारण तपाईले भनेको हामीबाट केही गल्ती पनि भयो । तर, आउने एक बर्ष के हुन्छ भनेर ठोकुवा गर्ने स्थिति पनि त हुँदैन । त्यसैले हामीले जुनबेला छानेका थियौं, त्योबेला उहाँ यो स्थितिमा पुग्नुहोला, तानाशाही चरित्र, संघीयता विरोधी भावना होला, कुण्ठा होला, सुसुप्त तहमा राजतन्त्रप्रतिको मोह होला र बाहिर देखाउने राष्ट्रवाद खोक्रो होला भन्ने हामीले बुझेनौं । हामी बचाउन लाग्यौं, उहाँ मार्नतिर लाग्नुभयो । हामी टिकाउन लाग्यौं, उहाँ तोड्नतिर लाग्नुभयो । हामी संविधानलाई पूर्ण सक्रिय बनाएर प्रयोग गर्न चाहान्छांै, उहाँ निस्क्रिय बनाउन लाग्नुभयो । त्यही द्वन्द्वको परिणति अहिले देखिएको हो ।अहिलेको अवस्था संसदीय व्यवस्था हो । अब ओली त गलत भएछन् । तर, संसदीय अभ्यास विपरीत आफ्नो पार्टीको नेताविरुद्ध अर्को पार्टीको नेतालाई प्रधानमन्त्री बनाउन हस्ताक्षर गर्ने, क्याम्पेन गर्ने तपाईहरुको क्रियाकलाप चाहिँ ठीक हो भनेर कसरी भन्ने ?गिलासमा आधा पानी छ । त्यो पानीलाई आधा भरि भन्ने कि आधा खाली भन्ने ? यो प्रश्नको जवाफ यसैभित्र छ । हामीले वर्तमान संसदलाई पूर्ण अवधि चलाउन हाम्रो अभियान हो । संसदलाई सर्वोच्चको फैसला अनुसार पूर्णकाल चलाउन हामी त्यसो गर्न बाध्य भयौं ।ओली सधैं प्वाल, चेप र कापबाट छिर्न खोज्नुभयो । उहाँले जालझेल गरेर संसद भंग गर्नुभयो हामी त्यो रोक्न लाग्यौं । सरकार संसदबाटै दिन सकिन्छ र संसदको ५ वर्षे आयु बीचैमा सक्नुहुन्न भन्ने हाम्रो भनाइ हो । त्यसका लागि संविधानको धाराबमोजिम हामीसँग बहुमत छ भनेर राष्ट्रपतिलाई भनेका हौं ।हामी बचाउन लाग्यौं, उहाँ मार्नतिर लाग्नुभयो । हामी टिकाउन लाग्यौं, उहाँ तोड्नतिर लाग्नुभयो । हामी संविधानलाई पूर्ण सक्रिय बनाएर प्रयोग गर्न चाहान्छांै, उहाँ निस्क्रिय बनाउन लाग्नुभयो । त्यही द्वन्द्वको परिणति अहिले देखिएको हो ।वामपन्थी आन्दोलन बचाउन जेजे गर्नुपर्छ, जेजे आवश्यक पर्छ संविधान र कानुनभित्र रहेर त्यो गर्छौ । बारम्बार भनिरहेको छु, नेकपा एमाले बचाउन हामीले भरमग्दुर प्रयास गर्यौं । तर, केपी ओलीले दिँदै दिनुभएन ।संसद नै बचाउने हुँदा धारा ७६ को २ अनुसार सरकार बनाउन किन त्यसबेला उम्मेदवारी नदिएको त ?फुटबल खेल ९० मिनेटको हुन्छ । सुरुको १० मिनेटभित्र गरेको गोल चाही गोल र ८० मिनेटमा गरेको गोललाई चाहिँ गोल नभन्ने हुन्छ ? त्यो ९० मिनेटभित्र सुरुमा ५ गोल खान पनि सकिन्छ र अन्तिममा ६ गोल फर्काउन पनि त सकिन्छ । तर, पछिल्लो ६ गोल गर्न सक्नेले सुरुमै किन नगरेको भनेर सोध्नुको अर्थ हुन्छ ? हुँदैन । त्यसकारण, संविधानले हामीलाई सरकार बनाउन जेजे बाटो दिएको छ, त्यसमध्ये जुन उपयुक्त लाग्यो, त्यो प्रयोग गर्यौं ।त्यसो हो भने एमालेको माधव पक्षले फरक पार्टी बनाउँछ त ?वामपन्थी आन्दोलन बचाउन जेजे गर्नुपर्छ, जेजे आवश्यक पर्छ संविधान र कानुनभित्र रहेर त्यो गर्छौ । बारम्बार भनिरहेको छु, नेकपा एमाले बचाउन हामीले भरमग्दुर प्रयास गर्यौं । तर, केपी ओलीले दिँदै दिनुभएन ।ओलीका अहिलेसम्मका गतिविधि हेर्दा उहाँ सुध्रने सम्भावना पनि छैन । बरु अझै बिगार्नुहुन्छ । प्रदेशहरु भंग गर्नुहुन्छ । बाँकी रहेका नेता–कार्यकर्ता निष्कासन गर्नुहुन्छ । विधि विधान मान्ने मान्छे होइन केपी ओली । हाम्रो द्वन्द्व नै त्यसैमा भएको हो ।हामीलाई हेर्ने दृष्टिकोण नै उहाँको फरक छ । जब भारतीय गुप्तचर संस्थाका हाकिमलाई रातिराति भेटेपछि उहाँका मनोदशा सबै बिग्रिसके । भारतका राष्ट्रिय मिडियामा आएका समाचार पढ्नुस् र उहाँका गतिविधि हेर्दा धेरै कुरा प्रष्ट हुन्छ । त्यसकारण, केपी ओली कम्युनिस्ट आन्दोलनबाट च्युत भैसक्नुभएको छ । पछि बस्ने नबस्ने, त्यो उहाँको कुरा हो, हामी पछि लाग्ने कुरा भएन । तर, हामी आन्दोलन बचाउन हिँड्छौं ।त्यही भएर निर्वाचन आयोगमा आफ्नै कार्यकर्तालाई नयाँ पार्टी दर्ता गर्न लगाउनुभएको हो ?आयोगमा एक सय एक पार्टी दर्ता भएका छन् । हामीलाई पार्टी चाहियो भने तिनैमध्ये कुनै एकसँग समझदारी गरेर पनि जान सक्छौं । यी प्राविधिक कुरा हुन् यी ठूला विषय होइनन् ।ठूलो कुरोचाहिँ के हो त ?ठूलो कुरा भनेको पहिलो कम्युनिस्ट आन्दोलन बचाउने नै हो । दोस्रो यति लामो जीवन राजनीतिमै बिताएर आएपछि हामी कुनै खुद्रा पसलजस्तो व्यापार गरेर बस्दैनौँ । नेपालको संविधान र ऐन कानुनभित्र रहेर, दलसम्बन्धी ऐनले दिएका सुविधाहरु लिएर पार्टीलाई अगाडि बढाउँछौं । आवश्यक पर्यो भने नयाँ पाटी दर्ता गर्छौं, यी त प्राविधिक कुरा हुन् ।केशरजंग रायमाझीले त यतिसम्म गरेका थिएनन् । रायमाझी त लोकतन्त्रको प्रधानमन्त्री पनि हुन पाएका थिएनन् । संविधानमा हुँदै नभएको धारा प्रयोग गरेर संसद विघटन गर्नु भनेको कति अपराध हो ? प्रधानमन्त्री जन्माउने संसद हो, केपी ओलीको आमा हो, संसद ।तपाईंहरुका अगाडि कि माओवादीसँग मिल्ने, कि अर्को पार्टी खोल्ने यी दुई बाहेक अर्को विकल्प छ र ?अहिले भएका कम्यनिस्ट पार्टी कुनचाहिँ पुष्पलालको कम्यनिस्ट पार्टी छ ? मोहनविक्रम, बैद्य, प्रचण्ड, कुन पार्टीचाहिँ नफुटी बसेका छन् ? जब पार्टी फुट्छ र केशरजंग रायमाझीको बाटो समात्छ, त्यो अवस्थामा नयाँ शिराबाट पार्टी निर्माण अवस्य हुन्छ ।ओली केशरजंग रायमाझीपथमै गएका हुन् त ?त्यतिले मात्रै पुग्छ र ? पुग्दैन । घट्नाक्रम हेर्नुस् त । भएको संसद पुस ५ गते संविधानविपरीत भंग गरे । केशरजंग रायमाझीले त यतिसम्म गरेका थिएनन् । रायमाझी त लोकतन्त्रको प्रधानमन्त्री पनि हुन पाएका थिएनन् । संविधानमा हुँदै नभएको धारा प्रयोग गरेर संसद विघटन गर्नु भनेको कति अपराध हो ? प्रधानमन्त्री जन्माउने संसद हो, केपी ओलीको आमा हो, संसद । तर, उहाँले आमालाई नै प्रहार गरेर हत्या गर्नुभयो । अन्तिममा सर्वोच्चले बचाइदियो र त्यही संसदबाट संविधानको अधिकार प्रयोग गरेर सरकार बनाउने हाम्रो प्रयास हो ।इश्र्या, द्वेष, कुण्ठा र आन्तरिक द्वन्द्वलाई आधार बनाएर संसद भंग गर्न पाइँदैन भनेर सर्वोच्चले व्याख्या नै गरेको छ । यस्तो फैसला आएको ८० दिन नहुँदै फेरि संविधानमा नभएको बाटो समातेर भंग गर्नुभयो । यस्ता जालीझेली प्रधानमन्त्रीका कुरा भएकाले हामी १४६ जना सर्वोच्चको ढोकामा पुगेर प्रधानन्यायाधीशको सामु ल्याप्चे र दस्तखत गरेका हौं । यिनै मान्छेले राष्ट्रपतिकोमा हस्ताक्षर बुझाएको हो ।सर्वोच्चबाट न्याय मिल्छ भन्नेमा के कति आधार ?संविधानमा लेखेको कुरा व्याख्या गरेपछि आधार नै त्यही हुन्छ । पुस ५ को भन्दा चौगुणा बढी संसद विघटन बदर हुने आधार छ । सशरीर १४६ जना सर्वोच्च पुगेर गरेको दस्तखत र राष्ट्रपतिलाई बुझाएको हस्ताक्षर नै सरकार बन्ने पर्याप्त आधार हो । त्यसपछि ओलीले नै बोलेको होइन मैले बहुमत पु¥याउन सकिनँ भनेर ?#विरोध खतिवडा