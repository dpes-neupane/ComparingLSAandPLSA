यसअघि केन्द्रीय सांसद तथा पूर्वमन्त्रीसमेत रहेका जीवनबहादुर शाही यतिबेला प्रदेशसभा सांसद बनेका छन् ।उनी हुम्लाबाट प्रदेश ‘ख’बाट विजयी भएका हुन् । शाही यस्ता व्यक्ति हुन् जो नेपाली काँग्रेसको प्रदेश नं. ६ बाट प्रदेशसभामा प्रत्यक्ष निर्वाचित हुने एक मात्र सांसद हुन् ।उनी अहिले प्रदेश नम्बर ६ नेपाली काँग्रेसको संसदीय दलको नेतासमेत रहेका छन् । विगतमा जिल्ला विकास समितिको सभापतिसमेत रहेका शाहीले अघिल्लो पटक प्रतिनिधि सभाको निर्वाचनमा प्रत्यक्ष तर्फबाट विजयी भएका थिए र उनले विभिन्न मन्त्रालय पनि सम्हालेका थिए ।अहिले उनी ६ नम्बर प्रदेशको नेपाली काँग्रेसको तर्फबाट संसदीय दलको नेता एवम् प्रमुख प्रतिपक्षी दलका नेता बनेका छन् ।हामीसँगको कुराकानीमा उनले आफू जिम्मेवार प्रतिपक्षी बनेर सरकारलाई सघाउने सङ्केत गरेका छन् ।प्रस्तुत छ पूर्वमन्त्री एवम् प्रदेश नम्बर ६ का नेपाली काँग्रेसका संसदीय दलका नेता जीवनबहादुर शाहीसँग हाम्रा संवाददाता शम्भु दङ्गालले वीरेन्द्रनगर सुर्खेतमा गरेको यो कुराकानी ःतपाईं यसअघि केन्द्रीय सांसद हुनुहुन्थ्यो, अहिले प्रदेश सांसदको भूमिकामा हुनुहुन्छ, कस्तो अनुभूति गरिरहनुभएको छ ? म केन्द्रीय संसदमा ४ वर्ष बसिसकेको, केन्द्रीय संसदमा अभ्यास गरिसकेको, क्याबिनेट मिनिस्टर भइसकेको हुनाले यहाँ नयाँ अनुभूति हुने त केही कुरा भएन । अब अनुभूतिको कुरामा यसलाई हामीले कसरी राम्रो बनाउन सक्छौँ, ठाउँहरूको व्यवस्थापन कसरी गर्न सक्छौँ, आज हामीले सभामुख चयन गर्यौँ । अब मुख्यमन्त्रीको चयन गरेर यसलाई कसरी अगाडि बढाउने भन्ने कुरा हो । सायद नयाँ परिवेशमा आएको भए यस्तो हुँदोरहेछ भन्ने हुन्थ्यो होला ।तपाईंलाई नयाँ परिवेश लाग्यो कि लागेन ? किनभने तपाईं पहिले त केन्द्रमा हुनुहुन्थ्यो । लाग्यो नि लाग्न त, अहिले त जिल्ला विकास समिति चलाए जसरी चलाइएरहेका छौँ नि । जुन ढङ्गको हामीले संसद बनाउनुपथ्र्यो, जुन ढङ्गको हाम्रो कार्यकक्ष हुनुपथ्र्यो, त्यो बनाउन सकिएको छैन अहिले । जस्तो पोखरा भनौँ न, उनीहरूको भौतिक संरचना धेरै राम्रो भएको हुनाले मन्त्रालयहरू पनि व्यवस्थित गरिसके । हाम्रो त संसद भवन नै बनाउन सकिरहेको अवस्था छैन । अहिले भित्र बस्दा पनि यहाँहरूले देख्नुभयो, जुन सिस्टममा टेबुुलहरू हुनुपर्ने, एउटा फाइल राख्दा हामीले भुइँमा राख्नुपर्छ । यस्ता कुराहरू परिवर्तन गर्नुछ । म पहिले पनि जिल्ला विकास समितिको सदस्य भएको हुनाले त्यसको झझल्को आइरहेको छ ।अब तपाईंहरू यहाँ प्रमुख प्रतिपक्षी दलका रूपमा रहनुहुन्छ, तपाईंहरूको भूमिका के रहन्छ ? प्रतिपक्षी दलको भूमिका त धेरै महत्वपूर्ण छ । नेपालमा के भयो भने सत्तापक्ष र प्रतिपक्षको द्वन्द्वले नै हाम्रो विकास नभएको भन्ने प्रमाणित भइसकेको छ । २०५४ सालको कुरा गर्ने हो भने नेपाली काँग्रेस विरुद्ध एमालेले ५४ दिनसम्म संसद अवरुद्ध गरिदियो ।त्यसैले आज हामीले के अभ्यास गर्न खोजिरहेका छौँ भने, हिजो यहाँ हामीले पनि एउटा सभामुखको दर्खास्त हाल्न सक्थ्यौँ । किनभने यो विरोधका लागि हो नि । तर सुरुवातबाटै त्यो कुरा हुनुहुँदैन । विशेषगरी भन्नुपर्दा म हुम्ला जिल्लाबाट निर्वाचित र मलाई मेरो केन्द्रको पार्टीले माथि नै लड भनिरहेको अवस्थामा प्रदेश बनाउनका लागि  मैले प्रदेश नै रोजेँ । प्रदेशका बारेमा केही विवाद त छैन, कर्णाली प्रदेश, सुर्खेत राजधानी ।यो आएपछि यो प्रदेश पछि पर्यो काम भएन भन्ने । मेरो पार्टीमा हेर्नुहुन्छ भने माथिल्लो तलबाट तल्लो तहमा कोही पनि आएको छैन । केन्द्रीय सांसद, पूर्वमन्त्री भन्नुस्, त्यो मान्छे म आएँ । केन्द्रीकृत राज्यप्रणालीले हाम्रो व्यवस्थालाई अगाडि बढाउन सकेन भनेर हामी आयौँ । प्रदेशको सरकार बनाउनुपर्छ भनेर आइयो ।मैले जुन परिकल्पना गरेर आएँ, अघि यहाँले भनेजस्तै गजव के भयो भने ६ नम्बर प्रदेशमा म एकजना मात्र निर्वाचित भएँ । माथि पनि भएनन् तल पनि भएनन् ।र अहिले पाँच जना साथीहरू समानुपातिकमा आउनुभएको छ । मेरो हर प्रयास के हुन्छ भने सत्तापक्षका साथीहरूलाई आफूले जानेबुझेको कुरा दिने । मेरो पाँच ‘ब’को कन्सेप्ट छ, म तपाईंलाई पनि भन्न चाहन्छु । योे प्रदेशको विकास देशकै विकासका लागि हो । यो देशको विकासका लागि पाँच ‘ब’ । पहिलो ‘ब’ भनेको बाटो । बाटो नभई केही पनि हुँदैन । तपाईं सिंचाइ, खानेपानीको कुरा गर्नुस्, पाइप बोकाउनुपर्यो भने बाटो छैन, मान्छेले बोकाउनुपर्यो भने ३ गुणा खर्च  हुन्छ ।बाटोपछि अर्को ‘ब’ भनेको बिजुली । बिजुली भनेको सारा चीज । यो बिजुली गयो भने अब संसार केही छैन । शिक्षा, स्वास्थ्य, उद्योगधन्दा सारा चीज रोकियो ।त्यसपछि अर्को ‘ब’ भनेको भाइले मलाई मोबाइलले खिचिरहनुभएको छ, त्यो भनेको विचार होे, प्रविधि हो, शिक्षा हो । त्यसपछि अर्को ‘ब’ भनेको हाम्रो ठाउँको वन हो । बनका लागि यो क्षेत्र अत्यन्तै धनी छ ।हिजो द्वन्द्वको बेला पनि माओवादीले डोल्पाको यार्सागुम्बाले उनीहरूको लडाइँमा ७५ प्रतिशत राजस्व त्यहाँबाट उठ्थ्यो । आज हामी के भन्छौँ भने हामी गरिब छौँ, केही छैन । प्रदेश गरिब छैन, हामी चाहिँ गरिब छौँ, हाम्रो मनस्थिति चाहिँ गरिब छ ।यो ठाउँमा पाउने खाद्यान्न हेर्नुहुन्छ भने फापर, गहुँ, जौ, कागुनो भन्ने हुन्छ, जुन ६ नम्बर प्रदेशका १० जिल्ला र साविक कर्णालीका पाँच जिल्लाका झन्डै ७८ प्रतिशत भूभागमा यी अन्न उब्जाउ हुन्छ । मेडिसिन भ्यालु भएको खाद्यान्न हामीसँग छ ।हामी यस्ता वीर गोर्खाली छौँ, ती खानेकुरा चाहिँ खच्चरलाई खुवाउने, चार पाँच वर्षदेखि कुहिएको चामल चाहिँ खाने, डायबिटिज रोग चाहिँ प्राप्त गर्ने अनि हामी गरिब छौँ भन्ने । अलैँची, कफी यहाँ हुन्छ, वातावरण यस्तो उपयुक्त छ, एग्रो फरेस्ट्रीमा यो भयो ।फलफूलको कुरा गर्नुहुन्छ भने दाँतेओखर, स्याउलगायत हरेक उत्पादन हुन्छ । दुर्भाग्य के छ भने, जुम्लामा हामी भन्ने गथ्र्यांै, अरू ठाउँमा गाई धपाउन जाँदा ढुङ्गाले हानेर धपाउछन्, जुम्लामा स्याउले हानेर धपाउँछौँ भन्छौँ ।हामी सकारात्क, रचनात्मक रूपले नै उहाँहरूले गरेको राम्रा कामलाई साथ दिएर अघि बढ्छौँ । नत्र हाम्रो नेपाली परम्परा के छ भने, राम्रो गर्यो भने त भोलि यसले चुनाव जित्ने भयो नि, त्यसैले विरोध । त्यो मबाट, प्रतिपक्षी दलको नेताको तर्फबाट र मेरो पार्टीबाट चाहिँ त्यस्तो हुँदैन ।त्यस्तो पुरुषार्थ गर्ने जुम्लीहरू अथवा अरूहरू, अस्ति म जुम्ला गएको थिएँ, रूपौडियाको स्याउ पुगेको छ । भनाइको मतलब उत्पादन घटाउन थाल्यौँ । अब उत्पादन बढाउनुपर्यो ।अर्को कुरा बजार हो । हामीले स्याउ फालाउँला, सिमी फलाउँला इन्डियाको आलु ल्याएर खाइरहेका छौँ । जब कि हाम्रो भूमि यस्तो छ, एक रोपनी जग्गामा एक क्विन्टल गहुँ, जौ उत्पादन हुन्छ भने आलु लगायौँ भने २५ देखि ३० किलो हुन्छ ।आलु मात्र देशभरी हामीले पुर्याउने हो भने हामीलाई चाहिएको चामल त ल्याउन सक्छौँ नि । त्यसका लागि मार्केट चाहियो ।यति मात्र हैन, नेपालको विकास किन हुन सकेन भने सबैभन्दा कमजोर पक्ष भनेको हाम्रो व्यवस्थापन हो ।यसको मतलब यहाँहरू सरकारलाई सहयोग गरेरै जानुहुन्छ ? एकदमै, हामी एकदम सरकारलाई सहयोग गर्छांै, हामीले यो भिजनसहित अगाडि बढ भन्दाभन्दै राजनीतिकरण नै गर्ने, हाम्रो पार्टी यस्तो भनेर हिँड्न थाले भने हामी उनीहरूको विरुद्धमा पनि लाग्नुपर्ने हुन्छ । हामी चाहिँ त्यसो गर्दैनौँ किनकि पार्टी पार्टीको लडाइँले यो प्रदेश जुन सबैभन्दा ठूलो भूगोल छ, ११ लाख ६८ हजार हाम्रो जनसङ्ख्या छ । दुइटा कुरा हेर्ने हो भने फाइदा पनि छ, जनसङ्ख्या कम छ, भूगोल ठूलो छ, उत्पादन धेरै गर्न सक्ने र थोरै जनसङ्ख्यालाई परिपूर्ति गर्न सक्ने त हामीसँग अवसर छ नि । मलाई विश्वास छ, सत्तापक्षका साथीहरूले यसबारेमा लाग्नुहुनेछ ।रचनात्मक सहयोग उहाँहरूले लिनुभयो । हामीसँग सरसल्लाह गरेर जानुभयो भने हामीले जानेका, हिजो केन्द्रीय सरकार चलाएको अनुभवहरू, हिजो जिल्ला विकास समितिको सभापति भएको अनुभवहरू हामी थोरै भए पनि नेपाली काँग्रेससँग त्यो खालको म्यानपावर छ ।हामी सकारात्क, रचनात्मक रूपले नै उहाँहरूले गरेको राम्रा कामलाई साथ दिएर अघि बढ्छौँ । नत्र हाम्रो नेपाली परम्परा के छ भने, राम्रो गर्यो भने त भोलि यसले चुनाव जित्ने भयो नि, त्यसैले विरोध । त्यो मबाट, प्रतिपक्षी दलको नेताको तर्फबाट र मेरो पार्टीबाट चाहिँ त्यस्तो हुँदैन ।तपाईंले अघि भनेजस्तै यो प्रदेशमा असीमित सम्भावना छन् तर राजस्वका स्रोतहरू केही पनि देखिँदैनन्, यो प्रदेशले कसरी धान्न सक्छ ?  राजस्वका स्रोतहरू वा राजस्व केलाई मान्ने भन्ने पनि होला । जस्तो काठमाडौँले हेर्दा मालपोतलाई मात्र राजस्व मानेको हो कि ?वीरगञ्जलाई मान्ने हो भने बाहिरबाट आउने सामानबाट भन्सार ६ अर्ब उठायो, सात अर्ब उठायो भनिरहेको त्यो राजस्व ? उत्पादनको हिसाबले हेर्ने हो भने आफ्नै उत्पादनले पुग्ने कहीँ पनि छैन, जस्तो तराईको २ नम्बर प्रदेशको एक क्विन्टल धानको कति पर्छ र ?हजार रूपियाँ पर्ला १२ सय पर्ला, २ हजार पर्ला, तर हुम्ला जुम्लाको एक किलो यार्सागुम्बा त ५० लाख पर्छ । त्यसको राजस्व त एक किलोबाट लाखौँ आउँछ । मेरो कुरा उहाँहरूले सुन्नुभयो भने हामीले प्राथमिकताका आधारमा जानुपर्छ । सिंचाइ खानेपानी के हो भने यो हाम्रो आन्द्राभुँडी जस्तै हो । तर सबैभन्दा महत्वपूर्ण कनेक्टिभिटी अर्थात सडक सबभन्दा महत्वपूर्ण हो ।मेरो सल्लाह मान्नुहुन्छ भने अब हरेक डाँडा भएर आउने हैन, नेपालगञ्जबाट डाँडा हुँदै आउने हो भने पनि टनेल बनाँऔँ, नेपालगञ्ज पुग्न ३० मिनेट मात्र लाग्छ । अनि हाम्रो उत्पादन त्यसरी जान सक्छ । त्यसरी कनेक्टिभिटी भयो भने अर्को फाइदा पर्यटनमा हुन्छ । अहिले पनि यही बाटो भएर बाह्र तेह्र हजार तिरेर हेलिकप्टरमा मानसरोवर जाने गरेका छन् । अहिले उत्तर भारतको मुख्यमन्त्रीले मानसरोवर कैलाश घुम्न जानेहरूका लागि एक लाख आईसी दिएको छ । अर्को एक लाख भयो भने प्लेनको सुविस्ता राम्रो हुनेबित्तिकै कम्तीमा पनि दुई तीन लाख भारतीय पर्यटक त्यहाँ जान्छन् । अस्ति यहीँ सुर्खेतमै देखियो, राष्ट्रिय सभाको निर्वाचन हुँदा होटल नै पाइएन भने कति जना मान्छे आएका थिए होलान् र ? एक्कै दिन पाँच सय मान्छे आउने हो भने सुर्खेतले नै धान्ने रैनछ । हामीसँग भौतिक संरचना अपुग रहेछ ।अर्को कुरा राज्यले अब ६ नम्बर प्रदेश र ७ नम्बर प्रदेशलाई स्पेसल जोनका रूपमा हेर्नुपर्छ । किनकि हिजोको सडक सञ्जाल जोड्नेक्रममा हामी ठगिएका छौँ । पोखराका कुनाकुनामा पिच बाटो, हुम्लामा अहिलेसम्म मोटरबाटो पुगेको छैन् । डोल्पामा अहिलेसम्म मोटरबाटो पुगेको छैन, त्यसैले हिजो अरूले जसरी सुविधा पाए, त्यस किसिमले केन्द्रीय सरकारले पैसा दिनुपर्छ । किनभने अरू देशमा पनि यस्तो अभ्यास छ ।अमेरिकाको अलास्कामा त्यही गर्छ, भारतको कास्मिरमा पनि त्यही हो । त्यो भएपछि हाम्रो उत्पादन वृद्धि हुन्छ, बिजुलीमा हाम्रा केही कमजोरीहरू छन्, जस्तो अप्पर कर्णाली । अब हामी दिनका दिन कहिले बम पड्काइदिने कहिले के गर्ने अनि । हामीसँग उत्पादन हुने चीजहरू त छन् नि ।