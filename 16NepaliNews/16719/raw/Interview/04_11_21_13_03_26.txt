संस्थापन र इतर समूहको आ–आफ्नै स्वार्थका कारण नेपाली काँग्रेसको विवाद उत्कर्षका साथ सतहमा देखिएको छ । शुक्रबारको केन्द्रीय समिति बैठकबाट संस्थापन पक्षले बहुमतका आधारमा, वर्तमान कार्यसमितको म्याद थप, महाधिवेशनको कार्यतालिका तय, विभागको संख्या वृद्धि र तरुण दलको म्याद थपलगायतको निर्णय गरेको छ । यता संस्थापन इतर पक्षले उक्त निर्णय मान्य नहुने बताएको छ । यही सेरोफेरोमा केन्द्रीत रहेर काँग्रेस केन्द्रीय सदस्य प्रदीप पौडेलसँग गरिएको कुराकानीको सम्पादित अशंःकाँग्रेस केन्द्रीय समितिले बहुमतका आधारमा महाधिवेशनको कार्यतालिका, तरुण दलको म्याद थप र विभागको सङ्ख्या बढाउने निर्णय गरेको छ । यसलाई कसरी लिनुभएको छ ?बहुमतले निर्णय गर्ने विषय पार्टी र संसदको कुरा भन्दा फरक विषय हो । संसद बहुमतबाट चल्न सक्छ । तर, पार्टी बहुमतबाट चल्न प्रणालीको विकास गर्दा त्यसले राम्रो गर्दैन । अहिले आम कार्यकर्तामा जुन निराशा छ । त्यसमा आशाको सञ्चार भर्न सकिँदैन ।यता हाम्रो पार्टी विपक्षमा छ । विपक्षमा भएको पार्टीभित्र बुहमतमा निर्णय गरेर संसदमा सरकारमाथि प्रश्न गर्न नैतिक धरातल कमजोर बनाउनुहुँदैन । पार्टीभित्र बहुमत लागू हुने र सरकारले बहुमत लागू गर्नहुँदैन भनेर हामीले कसरी भन्न सक्छौँ ।पार्टीमा बहुमतबाट निर्णय भएको विषयमा तपाईहरुले विरोध जनाइरहँदा बैठक बहिस्कारको नीति के ठीक थियो ? विवादको समाधान सानेपामा खोज्ने कि अमुख नेताको निवासमा ?उहाँहरु (संस्थापन पक्ष) पेलेरै जाने मनशायमा थिए । तर, यो बीचमा समझदारीकै कुरा अगाडि बढिरहेको थियो ।  पहिले पनि उहाँहरुले बहुमतबाट निर्णय गर्नुभएको छ । त्यो बेलामा ‘नोटअफ डिसेन्ट’ पनि लेखिएको छ ।त्यसबारेमा गम्भीर भएर समझदारी गर्ने नेतृत्वले छलफल गर्न खोजेको देखिएको छैन । त्यसैले मुल नेतृत्वको रबैयाबाट त्रसित भएर संस्थापन इतर पक्ष सानेपा नगएको हुनसक्छ ।दोस्रो कुरा समझदारी गर्ने चाहना थियो भने ‘आजको बैठकमा तपाईहरु आउनुभएन । आजको बैठक स्थगित गर्छौं । तर, भोलि पनि आउनुभएन भने बहुमतबाट निर्णय प्रक्रिया अगाडि बढाउँछौँ’ भनेर अन्तिमपटक अल्टिमेटम पनि दिन सकिन्थ्योे नि ?मंसिर २६ गते यता चार–चार पटक सहमतिका लागि भन्दै बैठक स्थगित गएिको होइन र ?पार्टी कार्यालयमा जाँदा घण्टौंसम्म बैठक सुरु नहुने र कतिखेर बसेर निर्णय हुने भन्ने कुरा थाहा नै नहुने प्रवृति छ । तर, समझदारी गर्ने चाहना भएको भए त्यो कुरामा पनि समन्वय गर्न सकिने थियो ।नेताको निवासमा भएको बैठकको पनि त औचित्य भएन नि ?काँग्रेसमा अहिले तीन वटा प्रवृति देखिएको छ । संस्थापन पक्षले आफू बलियो हुने गरी पार्टीको सबै संरचना कब्जा गर्ने ।  इतर पक्षले जसरी हुन्छ भागबण्डा लिने । केही नेताहरु भने दुवै पक्षको पार्टी विधान विपरीत आपसी समझदारीलाई मान्न नसक्ने ।तपाई ६०–४० लिनुहोस्, तर विधानसम्मत हुनुपर्छ । विधान विपरीत मिलेको भागबण्डा कार्यान्वयन गर्न पाउनुहुन्न भन्ने पक्ष पनि छ ।समझदारी भन्दा ठूलो विधान हो । नेविसंघमा ७ वटा पदाधिकारी राख्ने व्यवस्था कहाँ छ ? विभागलाई २८ बाट ४७ बनाउने व्यवस्था कहाँ छ ? १९वटा विभाग बनाउनुको कारण के हो ? के १९ विभाग नबढेको भएर काँग्रेस नबनेको हो ? केन्द्रीय समितिले विधानलाई एकपटक पनि कार्यान्वयन नगरी परिवर्तन गर्न पाउँछ ?समझदारी भन्दा ठूलो विधान हो । नेविसंघमा ७ वटा पदाधिकारी राख्ने व्यवस्था कहाँ छ ? विभागलाई २८ बाट ४७ बनाउने व्यवस्था कहाँ छ ? १९वटा विभाग बनाउनुको कारण के हो ? के १९ विभाग नबढेको भएर काँग्रेस नबनेको हो ? केन्द्रीय समितिले विधानलाई एकपटक पनि कार्यान्वयन नगरी परिवर्तन गर्न पाउँछ ?विभाग गठनको कुरा गर्दा पनि पुरानो विधानले दुई र नयाँ विधानले ६ महिनामा गठन गर्नुपर्ने व्यवस्था गरेको छ । अहिले कार्यकाल सकिन २ महिना बाँकी रहँदा विभाग गठन गर्ने अधिकार कहाँ छ ? यसैले हामीले वैधानिक प्रश्न उठाएको हो । सभापतिले विधानभित्र बसेर नेतृत्व गर्ने हो । यसमा रहेर उहाँले शक्ति सञ्चय पनि गर्न सक्नुहुन्छ । आफ्नालाई अवसर पनि दिन सक्नुहुन्छ । तर, विधान विपरीत गरिएको निर्णय स्वभाविक हुन सक्दैन ।सभापतिलाई विधान विपरीत निर्णय गर्न नदिन तपाईहरुले रोक्न सक्नुभएको देखिएन । विगतको संस्थापन पक्षले आफू नेतृत्वमा हुँदा विधान विपरीत निर्णय गर्दा अहिले सभापतिमाथि दबाब दिन नसकेको हो ?पहिलाको नेतृत्वहरुले गल्ती गरे । मैले पनि त्यो गल्ती गर्नुपर्छ भन्ने कुरा गर्नु पार्टीका लागि हितकार हुँदैन । त्यतिबेला संस्थापन पक्षले विभाग गठन गर्यो । अहिलेको संस्थापन पक्ष त्यसको विपक्षमा थियो । उहाँहरुका कारण विभागले अस्तित्व पाउन नसकेको कुराको यतिबेला हेक्का राख्नुपर्दैन ।हिजो गरेको गल्तीलाई मुद्दा बनाएर अहिले नेतृत्वमा रहेको शक्तिले त्यही दोहोर्याउनु लज्जाको विषय होइन र ? यस्तो कुरा गरेर हुन्छ ।विवाद समाधानका लागि वार्ता टोली बनाएर दुई सातासम्म वार्ता गर्दा पनि निकास ननिस्किएपछि संस्थापन पक्ष बहुमतको निर्णय गर्न बाध्य भएको भन्ने छ । वार्ता टोली किन निष्कर्षमा पुग्न सकेन जस्तो लाग्छ ।वार्ता टोलीले भागबण्डामा आधारित वार्ता गर्यो । कसले धेरै पाउने कसले कम पाउने भन्ने कुरा भयो । विधानलाई आधार बनाएर वार्ता गरिएन । विधि र विधानलाई आधार बनाएर वार्ता गरिएको भए एउटा निश्कर्षमा पुग्न सक्थ्यो ।लिने र दिनेबीचमा वार्ता हुँदा माग्नेले धेरै माग्यो र दिनेले धेरै दिन चाहेन । त्यो वार्ताको तरिका नै गलत थियो । संस्थापन पक्षले विधान उल्लंघन गरेको छ । तर, अर्को पक्षले त्यसलाई मुख्य विषय बनाएन । त्यसैले त्यो वार्ताको औचित्य देखिएन । वार्ता टोली विधान उल्लंघन गर्नका लागि बनाइएको थियो ।यता पूर्वमहामन्त्री कृष्णप्रसाद सिटौलाले सानेपाको बैठक रोक्ने र बोहोराटारको बैठकमा समन्वय गर्न प्रयास गरे । सफल भएको त देखिएन । तपाईहरुले वैकल्पिक बाटो दिन सक्नुभएन नि ?उहाँ (सिटौला) ले विधान विपरीत निर्णय गर भन्ने कुरामा समन्वय गर्नुभएको होइन । उहाँले तपाईहरु विधानमै नभएको व्यवस्था गरेर अघि बढे त्यसमा मेरो सहमति हुन्न भनेर भन्नुभएको हो ।  त्यसैले हामीले भनिरहेको कुरा विधानसम्मत हुनुपर्यो भन्ने नै हो । उहाँले यो कुरा उठाउनुभएको हो ।सबै आ–आफ्नो दुनो सोझ्याउन लागे । काँग्रेसमा मध्यस्तकर्ताको भूमिकामा कुनै नेता नदेखिएर विवाद बढेको भन्ने आरोप पनि छ ।मध्यस्तकर्ता कोहि चाहिँदैन । पार्टीको विधान नै मध्यस्तकर्ता हो । विधानअनुसार काम गर्ने हो भने सबै समस्या हल हुन्छ । नेविसंघ र तरुण दलको महाधिवेशन र चार वर्षसम्म विभाग गठन कसको कारणले गठन भएन । त्यसको लेखाजोखा हुन्छ । त्यो समयले गर्छ ।पार्टीभित्रको विवाद सतहमा यो तरिकाले आइसकेपछि त्यसको समाधान गर्नुपर्छ । अबको बाटो के हुनुपर्छ जस्तो लाग्छ ? त्यसको समाधान पनि त्यही विधान मात्रै हो । विधानभन्दा तलमाथि कसैले जाने कोसिस गर्यो भने त्यो कुरा मनासिक हुँदैन ।सभापतिले आफ्नो विवेकले विधानको व्यवस्था गरेको कुरा लागू गरेको खण्डमा कुनै विवाद उत्पन्न हुँदैन । कसैले भागबण्डा मागेर  विधानले व्यवस्था गरेको कुरा रोक्ने काम गर्छ भने त्यसमा हामी सभापतिलाई साथ दिन्छौँ । त्यस्तो अवस्थामा सभापतिले बहुमत प्रयाग गरे हुन्छ । विधान विपरीत बहुमत प्रयोग गर्ने कुरामा हाम्रो विरोध हो ।काँग्रेसमा आम मनोविज्ञान कस्तो बनिसक्यो भने नेताले जे गरे पनि हुन्छ । नेताले गरेको कुरा विधान विपरीत भएपनि विरोध गर्नुहुन्न भन्ने मनोविज्ञान व्याप्त छ ।तपाईहरु यतिबेला विधान विपरित जान मिल्दैन भनेर विरोध गरि राख्नुभएको छ । समयमै पार्टी संरचनालाई पूर्णता दिलाउन सभापतिलाई दबाब दिन नसक्दाको परिणाम हो जस्तो लाग्छ कि लाग्छैन ?काँग्रेसमा आम मनोविज्ञान कस्तो बनिसक्यो भने नेताले जे गरे पनि हुन्छ । नेताले गरेको कुरा विधान विपरीत भएपनि विरोध गर्नुहुन्न भन्ने मनोविज्ञान व्याप्त छ ।त्यो मनोविज्ञान चिर्न हामीलाई चुनौती भएको हो । यो कुरा हामीले पहिलेदेखि गर्दै आएका हौँ । पदाधिकारी चयनको प्रक्रियामा पनि सबैको हस्ताक्षर छैन । त्यो पनि बहुमतले नै पास भएको छ । हामीले नेतृत्वलाई विधान विपरीत जान रोक्न सकेका छैन । तर, त्यो सकेनौँ भनेर छोड्ने कुरा हुँदैन । नेतृत्व सबैको अभिभावक बन्न सक्नुपर्छ ।पछिल्लो विवादलाई संस्थापन पक्षले बहुमतबाट किनारा लगाइसकेको छ । अब तपाईको आगामी गतिविधि कसरी अगाडि बढ्छ ?विवादलाई बहुमतले किनारा लगाएर पार्टीमा एकता कायम हुन सक्दैन । यो कुरा हामी मान्दैनौँ । यी निर्णयहरुलाई पनि विधान सम्मत सच्याउनका लागि हाम्रो कोसिस रहन्छ । सामूहिक ढङ्गले कसरी जाने भन्ने कुरा नेताहरुसँग छलफल गर्छौं ।दुई सातासम्म पनि पार्टी अनिर्णय बन्दी हुँदा लोकतान्त्रिक पार्टीले बहुमतको प्रक्रियाबाट निर्णय लिँदा त्यो निर्णय मान्दैन भन्नु कत्तिको जायज हुन्छ ?बहुमतको निर्णय विधानसम्मत त हुनुपर्यो नि । सभापति ज्युले यी निर्णयहरु आफू सभापतिमा निर्वाचित भएको दुई महिनामा गरेको भए  स्वभाविक मान्न सकिने थियो । विधान विपरित बहुमतले गरेको निर्णयमा ताली बजाउन सकिँदैन ।एक पक्षले बैठक बहिस्कार गर्ने र अर्को पक्षले बहुमतबाट निर्णय लिने समस्याको पक्कै पनि समाधान दिँदैन । बहिस्कारले पनि समस्याको हल गर्दैन । अब हामी विधान विपरितको बहुमत प्रयोग र बहिस्कार दुवै कुरा सच्याउने गरी अगाडि बढ्छौँ । त्यसका लागि हाम्रो दबाब र घेराबन्दी सुरु हुुन्छ ।पार्टी आम निर्वाचनमा पराजित भइसकेपछि युवाहरुले नेतृत्वलाई दबाब दिने घेराबन्दी गर्ने प्रयास गरेको थियो । त्यो बीचैमा तुहियो । अब कसरी सक्नुहुन्छ ?त्यतिबेला पनि हाम्रो एजेन्डा पार्टी विधान र विधिबाट चल्नुपर्यो भन्ने थियो । अहिले पनि त्यही छ । तर, त्यतिबेला हामीले समर्थन जुटाउन सकेनाँै । पार्टी नेतृत्वलाई कमजोर पार्ने गरी एकजुट हुन सकेनौँ । तर, प्रयास त छोडेका छैनौँ नि ।परिणाम नदिने प्रयासको केही अर्थ रहन्छ र ?जहिलेसम्म परिणाम आउँदैन त्यो समयसम्म प्रयास जारी रहन्छ । प्रयास गरेर सम्भव भएन भनेर जे भइरहको छ त्यही ठीक छ । ‘नेताज्यू तपाईले जे गर्नुभएको छ । त्यो राम्रो छ भन्न त सकिँदै नि ।’नेतृत्वको गतल रबैयालाई सच्याउनका लागि हामी लागिपरेका नै छौँ । हिजोको एजेण्डा छाडेर कुनै सम्झौता गरेका छैनौँ । तर विपी बन्न भने सकिएन। #प्रदीप पौडेल