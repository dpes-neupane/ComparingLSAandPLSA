दीनानाथ शर्मानेकपाका बौद्धिक तथा अध्ययनशील नेता मानिन्छन् । आफ्नो विचार स्पष्टसँग राख्ने नेता लामो समय शिक्षण पेसामा संलग्न रहे । २०६८ सालमा बाबुराम भट्टराईको मन्त्रीमण्डलमा तत्कालीन माओवादीका तर्फबाट शिक्षा मन्त्री भएका थिए । देशको बदलिँदो संरचनामा शिक्षा प्रणाली, समस्या र सुधारलगायतका विभिन्न पाटा बारेमा उनै शर्मासँगसुनिता न्यौपानेले गरेको कुराकानी :वर्तमान शैक्षिक व्यवस्थालाई तपाईं कसरी हेर्नुभएको छ ?कुनै पनि नयाँ सिर्जना गर्नुभन्दा पुरानो संरचनालाई भत्काएर नयाँ सिर्जना गर्नु झन् कठिन हुन्छ । पुरानोलाई नयाँ बनाउन धेरै गाह्रो हुन्छ । हाम्रो शिक्षा थोत्रो संरचना हो । यसको लामो ऐतिहासिक पृष्ठभूमि छ । नेपालको लोकतन्त्रको उदयसँगै नेपालमा शिक्षा प्रणाली पनि आयो । त्यो शिक्षा प्रणाली नेपाली विशेषताको, नेपाली मौलिकताको, नेपाली आवश्यकता अनुकूल थिएन । विदेशी आवश्यकता, विदेशी मौलिकता, विदेशी हितलाई संरक्षण गर्ने खालको थियो ।बेलायतका शिक्षाविद् लर्ड मेकालेको शिक्षा प्रणाली भारतको बाटो भएर नेपालमा आयो । त्यो शिक्षा प्रणली लागू गर्दा २०२८ सालमा ऐन संशोधन गरेर पञ्चायत अनुकूलको बनाइयो । त्यसपछि २०४७ सालमा त्यो शिक्षा नीतिमा केही संशोधन गरियो ।  थोत्रो लर्ड मेकालेले पठाएको कोट ( शिक्षा) लाई ०४७ सालको ऐन संशोधन गरेर खुला शिक्षा पनि भनेर जोडियो ।अहिलेको शिक्षा प्रणालीले खुलापन भन्यो । शिक्षामा खुला व्यवस्थाले गर्दा दुईवटा शक्ति हाबी छ । एउटा शिक्षामा लगानी गर्ने शैक्षिक माफियाहरु देशभित्र र बाहिर छन् । दोस्रो नीतिगत रूपमा राष्ट्रको हित हुने प्रकारको शिक्षा नीति छैन । त्यसै कारणले शैक्षिक पलायन, विदेश जाने, देशमा रोजगारी नपाउने तमाम समस्या छन् । किनभने त्यो शिक्षा प्रणालीले त्यतै केन्द्रित गरेको छ ।हामी आफूप्रति गौरव गर्ने भाषा, धर्म, संस्कार, परम्परा आफ्नो माटो, देशको प्राकृतिक स्रोत र साधन, यसको सुन्दरता, गौरव र यसको विकास गर्नेभन्दा पनि विदेशीहरुको नक्कल गरेर त्यसप्रति प्रभावित हुने खालका छाँै ।यस प्रकारको मनोवृत्ति भनेको सामन्तवादभित्रको दास मनोवृत्ति हो । हाम्रा आदर्शका रूपमा मुखिया र जिम्मवालहरु हुन्थे । ती मुखिया जिम्वालहरुलाई ठूलो ठान्नुपर्ने र उनीहरु बोलेको भाषा हामीले सिक्नुपर्ने चलन थियो । राजधानीमा बस्नेहरुले राजा महाराजा र उनीहरुका भाइभारदारहरुले गरेको जस्तै नक्कल हामीले गाउँमा गर्नुपर्दथ्यो । त्यस्तै किसिमले हाम्रो पुस्ता विदेशीको नक्कल गरिरहेका छन् । खैरो छाला, साम्राज्यवादीहरुको नक्कल गर्न खोजिरहेका छन् ।तपाईंले माथि उल्लेख गर्नुभएका समस्या आउनुको कारण के होला ?अहिले शिक्षामा साम्राज्यवाद हाबी छ । हाम्रा पढेलेखेका युवाहरु विदेशिएका छन् । पलायन भएका छन् । यो हाम्रो मात्र समस्या होइन । दक्षिण एसियाका सबै मुलुकमा यो समस्या छ । शैक्षिक पलायनको दिशातिर केन्द्रित हुनुको कारण समग्र क्षेत्रमा लागू भएको शिक्षा नीतिका कारण हो । त्यसैले यो शिक्षा नीतिलाई नीतिगत रूपले परिवर्तन गर्नुपर्छ । संविधान संशोधन गरेर पुग्दैन ।अब हामी सङ्घीय लोकतान्त्रिक गणतन्त्रमा गइसकेका छौँ । सङ्घीयतामा गइसकेपछि शिक्षा नीतिलाई गुणात्मक रूपमा परिवर्तन गर्नुपर्ने आवश्यकता  छ । त्यसकारण एकजना व्यक्तिको दोष होइन । मन्त्रीले सुधार गर्नका लागि कोसिस गर्याे वा गरेन भन्ने कुरा प्रमुख हो । नेपाली शिक्षा नीतिमा विदेशी आत्मा भएर हुँदैन । विदेशीहरुको सिकञ्जा पाठ्यक्रम, लगानी, पाठ्यक्रम निर्माणसम्म पनि छ ।शिक्षा मन्त्रालय विदेशी डोनरहरुको प्रभावमा छ । उनीहरुले जे भन्छन् त्यही गर्नुपर्छ  । हामीले उनीहरुले भनेअनुसारको काम गर्नुपर्छ । डोनरहरुले हामीलाई पैसा नेपालीका छोराछोरीले पढ्न पाएनन्, यिनीहरु गरिब भए भनेर दिएका होइन । दुनियाँमा साम्राज्यवादीहरु त्यति दयालु हुँदैनन् । उनीहरु कठोर हुन्छन् । मान्छे मार्छन् । आफ्नो स्वार्थपूर्तिका लागि उनीहरुले लगानी गर्छन् ।अमेरिका वा युरोपियन युनियनबाट गर्ने सहयोग नेपालको राष्ट्रिय हितका लगि होइन । आफ्नो हित कहाँबाट पूर्ति हुन सक्छ भनेर भाषा, साहित्य संस्कृतिका माध्यमबाट आफ्नो एकाधिकार कायम गर्नका लागि उनीहरुले लगानी गरेका छन् ।जनक शिक्षा सामग्रीविरुद्धमा धेरै समाचार आए । डोनरले जनक शिक्षा सामग्रीलाई बन्द गर्नुपर्छ भने । किनभने पाठ्यपुस्तक निजीबाट छाप्नुपर्छ उनीहरु नै भन्छन् । जो पैसा दिने विदेशी संस्था छन् ती संस्थाका प्रतिनिधिहरु यहाँका प्राइभेट प्रकाशकहरुसँग मिलेका छन् । यताबाट छापेपछि अर्बौं पैसा हुन्छ । त्यसकारण त्यो बन्द गरिदिनुपर्छ, निजीलाई दिनुपर्छ भन्छन् ।त्यसैले आज हामी अङ्ग्रेजी भाषाको दास बनेका छौँ । एक दुई शब्द अङ्ग्रेजी बोल्यो भने महान भन्ने सोच राख्ने मानिस हामी नै हौँ । घरमा नपढेका आमाबाबु छन् । ती आमाबाबुले बच्चालाई बोर्डिङ स्कुलमा पढाउँछन् । मम्मी ड्याडी भने मख्ख पर्ने चलन छ ।हाम्रा छोराछोरीले वैशाख १ गतेलाई नयाँ वर्ष सम्झिँदैनन् । क्रिसमस भनेपछि धेरै रमाउँछन् । भाषाको माध्यमबाट विदेशीले आफ्नो संस्कृति हामीलाई पठाइदिएका छन् ।मैले २०१७/०१८ सालमा पढ्दा सेली, किट्स, वर्डस्वर्थ र सेक्सपियर पढ्नु पर्दथ्यो । हामीलाई हाम्रा कविहरु लेखनाथ, भानुभक्त, इन्दिरस, विरशाली पन्त र अन्यको बारेमा जानकारी छैन । हामीले विदेशीको मात्र पढ्दिनुपर्ने भयो । तर त्यो बारेमा पढ्नु नराम्रो हो भन्न खोजेको चाहिँ होइन ।हामीले चाइनिज भूगोल र इतिहास पढ्नु नपर्ने तर बेलायती भूगोल पढिदिनुपर्ने भयो । अमेरिकन इतिहास र त्यहाँको राजनीतिक प्रणली पढिदिनुपर्ने भयो । तर नेपाल नपढे पनि भयो । हाम्रो किताबले हामीलाई गलत दिशातिर लग्यो । त्यसकारण हाम्रो स्वतन्त्र राष्ट्रमा भाषिक दासता छ ।नेपालको शिक्षा नीतिमा गुणात्मक परिवर्तन गर्नुपर्छ भन्ने कुरा मैले शिक्षा मन्त्री हुँदा प्रयत्न गरेँ । मैले ऐन बनाएँ । रामवरणले प्रमाणीकरण गर्नुपथ्र्यो तर उनले रोकिदिए । ऐन बनाउने कुरामा शैक्षिक माफिया, विदेशी र काङ्ग्रेसहरुले विरोध गरे ।दाताहरुको सर्त मान्दिनँ भनेर अडान राख्न सक्ने अवस्थामा किन छैनन् ?हामीले डोनरहरुको सहयोग लिनुपर्छ । डोनरहरुको सहयोग नलिई चल्छौँ भनेर अहिलेको दुनियाँमा सम्भव  छैन । तर हामीले आफ्नो हित अनुकूल हाम्रा नीति पनि बनाऊँ । हित अनुकूल प्रयोग गरौँ । चाइनिजहरुले धेरै ठूलो विदेशी लगानी आमन्त्रण गरेका छन् तर त्यो लगानी उनीहरुको आफ्नो सर्तमा लागू हुन्छ ।जनक शिक्षा सामग्रीविरुद्धमा धेरै समाचार आए । डोनरले जनक शिक्षा सामग्रीलाई बन्द गर्नुपर्छ भने । किनभने पाठ्यपुस्तक निजीबाट छाप्नुपर्छ उनीहरु नै भन्छन् । जो पैसा दिने विदेशी संस्था छन् ती संस्थाका प्रतिनिधिहरु यहाँका प्राइभेट प्रकाशकहरुसँग मिलेका छन् । यताबाट छापेपछि अर्बौं पैसा हुन्छ । त्यसकारण त्यो बन्द गरिदिनुपर्छ, निजीलाई दिनुपर्छ भन्छन् । पहिला समग्र किताब जनक शिक्षाले नै छाप्थ्यो । हाम्रो दिमागमा विदेशबाट आउने सबै चोखा र इमानदार छन् भन्ने छ । तिनैले सिकाउँछन् यहाँ भ्रष्टचार गर्न ।तपाईंको विचारमा सरकार र मन्त्रालयभन्दा पनि शैक्षिक माफिया बलिया रहेछन् ?सरकारले यातायतको सिन्डिकेट तोड्ने निर्णय गर्याे तर यातायात मन्त्रालयले पनि त्यसलाई निष्कर्षमा पुर्याउन सकेन । २०४७ पछि यहाँ माफिया धेरै बलिया भए । निजीकरण र खुला अर्थनीतिको साथसाथै माफियाहरु हाम्रो शिक्षामा पनि देखापरे ।यहाँ तीन कक्षामा पढ्ने विद्यार्थीको १८–२० हजार शुल्क छ । सरकार हेरेर बसेको छ । म शिक्षा मन्त्री हुँदा गेस पेपरलाई प्रतिबन्ध लगाउने कुरा भयो । तर त्यतिबेलाको शिक्षा सचिवले यो कुरा मानेनन् । उनले नमान्नुको कारण थियो– उनी मुद्रण विभागमा हुँदा कुनै प्रकाशन गृहलाई सरकारको तर्फबाट फाइदा दिलाएका रहेछन् । एउटा प्रकाशन गृहको उनी साझेदार पनि रहेछन् । उनको प्रकाशन गृहले  लाखाँैको सङ्ख्यामा गेस पेपर तयार गर्दारहेछ । गेस पेपर बन्द गर्याे भने उनको व्यापारमा घाटा हुने भयो । हाम्रो देशमा शिक्षा सचिवजस्ता मानिसले व्यापार गर्छन् । शिक्षा सचिवले आफूलाई जे अनुकूल हुन्छ त्यही गर्छन् ।शैक्षिक माफिया भन्नुभयो, शैक्षिक माफियामा को को पर्छन् ?२०४७ मा जब शिक्षामा खुलापन आयो । अमेरिका र बेलायत जस्ता देशमा त्यो खुलापन छैन । युरोपमा शिक्षा, स्वास्थ्य र यातायात जस्ता आधारभूत कुरा जनतासँग सम्बन्धित छन् । खुला भनेर नेपालमा जस्तो नाङ्गो कतै पनि छैन ।शैक्षिक माफिया तिनै हुन् जसले पार्टीकै झण्डा ओढेका छन् । त्यसपछि राष्ट्रको  भविष्य होइन आफ्नो हित, स्वार्थ र परिवारको हित हेरेर काम गर्छन् । यही कारणले शिक्षा, स्वास्थ्य र यातायातका समग्र सिस्टममा यसले हामीलाई बिगारेको छ ।त्यहाँ पहिलो प्राथमिकता जनताले सरकारी स्कुललाई नै दिन्छन् । आफ्ना छोराछोरी भर्ना गर्नका लागि सरकारी स्कुलमा नै प्रयत्न गर्छन् । सरकारी स्कुलको गुणस्तर, सेवा सुविधा सबैभन्दा राम्रो छ । तर नेपालमा जब बोर्डिङ स्कुल स्थापना भए सरकारले खोलेका सरकारी स्कुललाई कमजोर पार्न प्रयत्न गरियो । यतातिर निजी विद्यालय नाफाका लागि सञ्चालन गर्नेहरुले पनि सरकारी विद्यालयलाई कमजोर बनाउन खोजे । नीति निर्माण गर्ने ठाउँमा, संसदमा तिनै छन् जसले नाफाका लागि सञ्चालन गरेका छन् । हाम्रो पार्टीभित्रका साथीहरुका आफ्ना स्कुल छन् । नीतिगत रूपमा जब संसदमा परिवर्तनको कुरा आउँछ सबैभन्दा विरोधमा तिनै उत्रिन्छन् । नीति निर्माण गर्ने तहमा पुगेका पार्टीका मानिसहरु माफियाका रूपमा काम गरेका छन् ।शैक्षिक माफिया तिनै हुन् जसले पार्टीकै झण्डा ओढेका छन् । त्यसपछि राष्ट्रको  भविष्य होइन आफ्नो हित, स्वार्थ र परिवारको हित हेरेर काम गर्छन् । यही कारणले शिक्षा, स्वास्थ्य र यातायातका समग्र सिस्टममा यसले हामीलाई बिगारेको छ ।कर्मचारी समायोजनमा सरकारले कर्मचारीहरुको अगाडि घुँडा टेक्नुपर्याे । सरकारले शिक्षामा कर्मचारी समायोजन गर्न अहिले पनि सकेन । शिक्षा मन्त्रालयमा सङ्घीयता छैन । शिक्षाका कर्मचारीहरु पनि सङ्घीयतामा जान चाहँदैनन् । शिक्षा मन्त्री स्वयम् अलमलमा हुनुहुन्छ ।यदि दुई तिहाइको सरकार बलियो भएको भए कर्मचारीहरु सजिलै भनेको ठाउँमा जान्थे । ‘हायर एन्ड फायर’ गर्न सकेको भए कर्मचारी जाने थिए । अहिले गाउँगाउँमा शिक्षालाई स्थानीय अधिकार दिएको छ । तर स्थानीय तहमा शिक्षाका कर्मचारी छैनन् । शिक्षा मन्त्रालयका कर्मचारीहरु नै सङ्घीयता विरोधी भएर निस्केका छन् ।तर शिक्षामा न ऐन छ न संविधानुसार शिक्षालाई लागू गर्ने स्थिति छ । सबैभन्दा अस्तव्यस्त अहिलेको सन्दर्भमा शिक्षा छ । शिक्षा मन्त्रालयलाई सुधार्न रुचि नै छैन । काठमाडौँमा वा जिल्लाको सदरमुकामसम्म बसेर रजगज गरेका कर्मचारीलाई गाउँपालिकामा गएर काम गर्न गाह्रो पर्ने भयो । हामी  सेवा दिन बसेको भए पो हुन्थ्यो । हामी जे राज्यबाट लिएका छौँ, त्यो दिएबापत हामीले केही काम गर्नुपर्छ । तपाईंलाई मेरो घरमा ज्यालादारीमा यति खेत खन्नुपर्छ भन्यो भने तपाईं खेत खन्नुपर्दैन ? तर हाम्रा कर्मचारीहरुले पर्दैन । नगरे पनि हुन्छ ।सङ्घीयतामा गइसकेपछि शिक्षा कस्तो हुनुपर्छ ?शिक्षाको सम्पूर्ण अधिकार तल्लो तहलाई छ । केन्द्रको भूमिका समन्वयकारी हो । नीति निर्माण गर्ने शिक्षा मन्त्रालयको काम हो । विद्यालय कस्तो बनाउने ? त्यसलाई कसरी सञ्चालन गर्ने ? त्यसको व्यवस्थापन कसरी गर्ने भन्ने कुरा स्थानीय तह, गाउँपालिका र नगरपालिकाको हो । प्रदेशको अधिकार प्रदेशलाई दिने, गाउँपालिका र नगरपालिकाको अधिकार उनीहरुलाई नै दिने र तिम्रो शिक्षा  आफ्नो आवश्यकता र हितअनुसार राख भन्नुपर्छ । त्यसका लागि एउटा नीति बनाइदिनुपर्छ । कानुनको परिधिभित्र रहेर सञ्चालन गर भनेर निर्देशन दिनुपर्छ ।समग्र शिक्षा हाम्रो माटोको माया गर्ने खालको, आफ्नो मैलिकताको रक्षा गर्ने र मौलिकतालाई हित गर्ने प्रकारको हनुपर्छ । हामीले दिएको शिक्षाले उत्पादन हुने नागरिक यही देशमा बसेर, यही माटोका लागि केही गर्छु भन्ने भावना भएको उत्पादन गर्नुपर्छ ।शिक्षाका आधारहरु केके हुन् ?यसको मुटु भनेको राष्ट्रिय हितलाई संरक्षण गर्ने हो । राष्ट्रलाई माया गर्ने आधार हुनुपर्छ । दोस्रो कुरा शिक्षा प्राविधिक हुनुपर्छ । त्यसकारण मैले शिक्षा नीतिमा प्राविधिक स्कुल बनाउने भनेर निर्णय गरे । त्यही वर्ष मैले १०० वटा स्कुललाई प्राविधिक स्कुल भनेर घोषणा पनि गरेँ ।हाम्रो शिक्षाको आधार प्राविधिक र व्यावसायिक हो । त्यस्तो शिक्षा भयो भने युवाहरु बेरोजगार पनि हुँदैनन् । बाहिर जाने मानिसले पनि राम्रो कमाइ गरेर आउँछ । सीप सिकेर गएको हुन्छ । दक्ष जनशक्तिको तलब स्केल पनि बढी हुन्छ । उसले राम्रो कमाइ गरेर आउँछ । अहिले हाम्रो शिक्षाको आधार भनेको प्राविधिक हो ।जुन जुन विद्यालयले जुन जुन विषय पढाउँछन् त्यो विषय उनीहरुको आवश्यकता र रुचिअनुसार हुनुपर्छ । जस्तै; पोखरामा प्राविधिक विद्यालयहरुले धेरैजसो हस्पिटालिटी र होटल म्यानेजमेन्टको विषय पढाउँछन् । बुटवलमा विद्यालयहरुले टेक्निकल शिक्षा पढाउँछन् । काठमाडौँमा धेरै कम्युटर शिक्षा पढाउँछन् । हाम्रो शिक्षाको आधार भनेको हाम्रै देशमा बसेर काम गर्ने प्राविधिक जनशक्ति उत्पादन गर्ने हो ।अहिले पढेर पनि मानिसको कुनै काममा क्षमता हुँदैन । क्षमता नभएपछि अरू विकल्प भनेको लोक सेवा हो । लोक सेवामा पनि पास गर्छु भन्ने कन्फिडेन्स छैन । लोक सेवामा पनि सक्दैन र प्राविधिक क्षेत्रमा पनि कतै काम गर्दैन ।अहिले अलि जान्ने टाढा बाठा अस्ट्रेलिया र अमेरिकातिर गए । अलि पढ्न नसक्ने र  हिम्मत नभएको मानिस खाडीतिर गए । कतारमा काम गर्ने नेपाली कामदार चार लाख छन् । कतारीहरुको सङ्ख्या भने तीन लाख छ । भारती पाँच लाख छन् । अढाई दुई लाख श्रीलङ्कन छन् । त्यतिकै बङ्गलादेशी छन् । नेपालीहरुले संरचना निर्माण गर्ने, सडकको काम गर्ने, मजदुरी गर्ने काम गर्छन् । दक्ष जनशक्ति अरू देशबाट गएका छन् । नेपालीहरु कि सेक्युसरिटी गार्डमा छन् कि एअरपोर्टमा मजदुरीको काम गर्ने छन् । अदक्ष जनशक्ति लेबरमा छन् ।त्यसकारणले हाम्रो शिक्षा नीतिले दक्ष जनशक्ति उत्पादन गर्याे भने युवाहरुले विदेशमा पनि राम्रो काम गर्न पाउँछन् । पारिश्रमिक धेरै हुन्छ । हाम्रो शिक्षाको आधार प्राविधिक र व्यावसायिक हो । त्यस्तो शिक्षा भयो भने युवाहरु बेरोजगार पनि हुँदैनन् । बाहिर जाने मानिसले पनि राम्रो कमाइ गरेर आउँछ । सीप सिकेर गएको हुन्छ । दक्ष जनशक्तिको तलब स्केल पनि बढी हुन्छ । उसले राम्रो कमाइ गरेर आउँछ । अहिले हाम्रो शिक्षाको आधार भनेको प्राविधिक हो ।नीतिमा साम्राज्यवाद हाबी भयो भन्नुभयो, के भन्न खोज्नुभएको हो ?हाम्रो शिक्षा नीतिमा परिवर्तन गर्नुपर्ने छ । यी कुरा  हामी संसदमा पनि उठाएका  छौँ । शिक्षा लगायतका समग्र नीतिमा परिवर्तन मात्र होइन विकृति विसङ्गतीहरु एकै पटकमा हटाउन गाह्रो हुने रहेछ ।परिवर्तन गर्नलाई समय लाग्छ । सङ्घीयता भनेकै यसलाई परिवर्तन गर्ने हो । हामी संविधानमा व्यवस्था गरेका छौँ । यसलाई परिवर्तन गर्ने र कार्यान्वयन गर्ने दिशामा अब हाम्रो सङ्घर्ष हुनेछ । अबको सङ्घर्ष भनेको शिक्षालगायतका समग्र पक्षमा गुणात्मक परिवर्तन ल्याउने र त्यसलाई कार्यान्वयन गर्ने हो ।संविधानले शिक्षालाई सङ्घीयतामा जाने भनेको छ  । त्यसरी जाँदा फाइदा के हुन्छ ?अधिकार भनेको राजनीतिक अधिकार मात्र होइन । आर्थिक अधिकार पनि हो । त्यसकारण गाउँपालिकाले शिक्षा, स्वास्थ्य, खानेपानी, यातायात, बिजुली कस्तो व्यवस्थाको प्रबन्ध गर्ने भन्ने कुरा सङ्घीयताको अधिकार हो । हाम्रो संविधानमै त्यो व्यवस्था छ । हामीले तह छुट्याएर अनुसूची बनाएका छौँ ।अहिले त्यो अभ्यास स्थानीय तहमा पनि छ । सङ्घीयताको फाइदा भनेको त्यही हो । अधिकार सम्पूर्ण जनताको  हातमा पुग्ने, अवसरहरु सबैले समान रूपमा उपभोग गर्न पाउने । सङ्घीयता भनेको अधिकारको समानता हो । सुविधा र सहुलियतहरुको समानता हो । त्यो समानतालाई सुनिश्चित गरेर हामीले सङ्घीयतामा पठाइदिएका छौँ ।शिक्षमा निजीकरण र व्यापारीकण हाबी भयो भनिन्छ । तपाईं यो कुरामा सहमत हुनुहुन्छ ?पहिलो कुरा सरकारले सक्यो भने सबै निजी स्कुललाई बन्द गर्नुपर्छ । सरकारले शिक्षाको दायित्व सबै लिनुपर्छ । जस्तो युरोप अमेरिकाले लिएको छ । त्यहाँको सरकारले उच्च शिक्षाको ग्यारेन्टी गरेको छ । हाम्रो पनि शिक्षाको सम्पूर्ण दायित्व राज्यले लिनुपर्छ । निजी भन्ने कुरा केही पनि राख्नुहुँदैन ।वैज्ञानिक समाजवादमा पुग्न धेरै समय लाग्छ । तर त्यसको आधार भनेको व्यावसायिक र प्राविधिक शिक्षा हो । हाम्रो शिक्षाले चाकर उत्पादन गर्याे । राष्ट्र वैज्ञानिक समाजवाद शिक्षातर्फ केन्द्रित छैन । त्यसकारण प्राविधिक शिक्षा नै वैज्ञानिक समाजवाद शिक्षाको आधार हो ।अहिले एकै पटक सरकारले गर्न सक्दैन । किनभने सरकारले माफियालाई तह लगाउने परीक्षण पनि गर्याे । यातायातको सिन्डिकेट तोड्न सरकारलाई ठूलो सङ्कट पर्याे । त्यसैकारणले यसलाई हटाउनेका लागि समय लाग्ने रहेछ । कानुन बनाउने ठाउँमा तिनै माफियाका प्रतिनिधि पुगेका छन् । तीनै विरोधीको रूपमा उपस्थिति हुन्छन् । त्यसकारणले शिक्षामा माफियाकरणलाई क्रमशः हटाउनुपर्छ ।शिक्षा मन्त्रीले दस वर्षभित्र निजीकरणलाई दुरुत्साहित गर्दै शिक्षाको दायित्व सरकारले लिने गरी हामी त्यसको व्यवस्था गर्छाैं भन्नुभएको छ । तर अहिलेसम्म त्यस प्रकारको ऐन र कानुन आएको छैन ।हामीले आफ्नो भाषा र संस्कृतिको गौरव गर्ने शिक्षा नीतिलाई पनि बढवा दिनुपर्छ । हामीले अङ्ग्रेजी १–३ कक्षाबाट सिक्नुपर्छ भन्ने छैन ।मेरो गाउँबाट निरक्षर मानिस मद्रास जान्थे । त्यहाँ न हिन्दी चल्छ न नेपाली । त्यहाँ तामिल मात्र चल्छ । त्यहाँ गएर मानिसले भाषा सिक्छन् । बस्दै जाँदा त्यो मानिस तामिलमा भाषण गर्ने हुन्छ । भाषा भनेको सञ्चारको एउटा माध्यम हो । भाषा आवश्यकताले सिकिने हो । हामीले आफ्नै संस्कृति र आफ्नैपनलाई विकास गर्नुपर्छ ।शिक्षामा संस्कार कसरी सिकाउने ?तलैदेखि पाठ्यक्रम त्यस्तै बनाइदियो भने सिक्छन् । हामीले पाठ्यक्रममा  ‘गुड मर्निङ सर’ भन्नुभन्दा नमस्कार सर भनेर सिकाउनु उपयुक्त हुन्छ ।वैज्ञानिक समाजवाद शिक्षा भनिन्छ । नेपालको सन्दर्भमा कति सान्दर्भिक छ ?आवश्यक छ । वैज्ञानिक समाजवादमा पुग्न धेरै समय लाग्छ । तर त्यसको आधार भनेको व्यावसायिक र प्राविधिक शिक्षा हो । हाम्रो शिक्षाले चाकर उत्पादन गर्याे । राष्ट्र वैज्ञानिक समाजवाद शिक्षातर्फ केन्द्रित छैन । त्यसकारण प्राविधिक शिक्षा नै वैज्ञानिक समाजवाद शिक्षाको आधार हो । नेपलको सन्दर्भमा प्राविधिक र व्यावसायिक शिक्षा अनिवार्य आवश्यकताको शिक्षा हो ।किताबले व्यवहार पढाउँदैन भन्नुभयो, हाम्रो शिक्षाले कस्तो शिक्षालाई निरन्तरता दिइरहेको छ ?यो शिक्षा व्यावहारिक छैन । हामीले पढेका छौँ तर व्यवहारमा प्रयोग हँुदैन ।दुई तिहाइ सरकार निरिह देखिएपछि भविष्य कस्तो छ ?समय लाग्छ । यही सरकारको पालामा काम हुन्छ । समस्या छन् तर समस्यालाई समाधान गर्ने हामीले हो । नेपालमा राजतन्त्र जान्छ भनेका थिए कसैले ? हामीलाई विश्वास थियो ढल्छ भनेर । परिवर्तन पनि हामीले नै गर्छाैँ । यो दुई तिहाइको सरकारले नै गर्छ । हामीले नगरे कसैले गर्न सक्दैन । हामीले आधार तयार गरिसकेका छौँ ।  पाँच वर्षभित्र हामीले सबै कामहरु गर्छाैँ ।सरकारले केही गर्न सकेन भन्ने कुरा सरकारविरुद्धको षडयन्त्र हो । नयाँ संविधान बनाइसकेपछि हामीसँग केही पनि थिएन । एक वर्षभित्र कानुन बनाइयो । ३ सय ६९ वटा कानुन परिवर्तन गरियो । केही कानुन परिवर्तन गर्न बाँकी छ । यो बर्खे अधिवेशनमा परिवर्तन गर्छाैँ । हामीले धेरै कानुन पनि बनायौँ । ऐन पनि व्यवस्थापन गर्याैँ । भोलिका दिनहरुमा समायोजनमा नजाने कर्मचारी पनि जान्छन् । भोलि कुनै सिन्डिकेटले हल्लाउन सक्दैन । तर हामी प्रारम्भिक चरणमा छौँ । अब सङ्क्रमणकाल पार गरेर व्यवस्थापनतिर लाग्छौँ । सरकार दृढतापूर्वक लाग्छ । कतिपय चिजहरु यस्ता थिए त्यसलाई मिलाउन पर्ने आवश्यकता थियो । यहाँ हामीले नै काम गर्छाैँ अरू कसैले गर्दैन ।अहिले शिक्षामा गरिने लगानी प्रयाप्त छ ?शिक्षामा लगानीको प्रश्न एउटा र लगानीको सदुपयोगको प्रश्न अर्काे हुन्छ । दुईवटा कुरा मूल्याङ्कन गर्नुपर्छ । लगानी थप्नुपर्छ । त्यसको सदुपयोग ठीक ढङ्गले गर्नुपर्छ । ठीक ढङ्गले अहिले लगानी पनि पुगेको छैन र सदुपयोग पनि भएको छैन ।अहिलेको शिक्षाले देश बनाउनेभन्दा पनि देश चलाउने जनशक्ति उत्पादन गर्याे भन्ने भनाइसँग कत्तिको सहमत हुनुहुन्छ ?देश त बनाउने हो नि । अहिलेसम्मकाले त बनाएनन् । अब देश बनाउने जनशक्ति तयार गर्ने हो । अहिले पनि उही पञ्चायतले बनाइदिएको शिक्षा नीति  छ । हिजोको शिक्षा नीतिमा हामी चलेका छौँ । त्यसले देश बनाउने जनशक्ति  निर्माण गरेन । अब देश बनाउने जनशक्ति निर्माण गर्ने हो ।