प्रतिनिधिसभा विघटनविरुद्ध दायर रिटको सुनुवाई गर्न गठित संवैधानिक इजलास विवादमा तानिएको छ । इजलासमै कानुन व्यवसायीले संवैधानिक इजलासका लागि केही न्यायाधीशको चयनप्रति आपत्ति जनाएका छन् ।आइतबार संवैधानिक इजलासमै यस विषयमा केन्द्रित रही पक्ष र विपक्षबीच बहस भयो । संवैधानिक इजलास गठनसम्बन्धमा देखिएको विवाद कस्तो हो ? यसले न्यायालयप्रति कस्तो प्रभाव पार्ला भन्नेबारे विभिन्न कोणबाट टिप्पणी भइरहेका छन् ।यिनै प्रश्नबारे रातोपाटीले सर्वोच्च अदालतका अवकाशप्राप्त न्यायाधीश बलराम केसीसँग संक्षिप्त वार्ता गरेको छ । प्रस्तुत छ, पूर्वन्यायाधीश केसीसँग गरिएको कुराकानीको सम्पादित अंश–प्रधानन्यायाधीश भनेको सम्पूर्ण न्याय सेवाको नेतृत्व भएका कारणले यो विवाद समाधानमा उहाँकै बढी भूमिका हुन्छ । साथै, उहाँ बढी संयम हुनुपर्छ । आज वकिलहरुले इजलासमा किन यस्तो प्रश्न गरे भनेर प्रधानन्यायाधीशले सकारात्मक रुपमा मनन गर्नुपर्छ ।​संवैधानिक इजलास गठनसम्बन्धमा भइरहेको विवाद स्वाभाविक हो ? कि यो विवाद न्यायालयको निष्पक्षतामाथिको प्रश्न हो ?– म यसलाई त्यसरी हेरिरहेको छैन । अहिले कार्यपालिकाप्रति जनताको आस्था छैन । संसद छैन, देश अस्तव्यस्त  छ । यस्तो अवस्थामा मानिसहरुको एउटै आश भनेको सर्वोच्च अदालतप्रति नै हो । सर्वोच्च अदालतमा पनि आन्तरिक भाँडभैलो भयो भने जनताको आस्था मर्छ । अनि जनता कहाँ जाने ? त्यसकारण न्यायालयभित्र भाँडभैलो बढ्न दिन भएन । यस्तो विवादलाई समयमै निराकरण गरियोस् भन्ने उद्देश्यले सुझाव आएका हुन् ।यो विवाद कसले र कसरी निराकरण गर्ने त ?– प्रधानन्यायाधीश भनेको सम्पूर्ण न्याय सेवाको नेतृत्व भएका कारणले यो विवाद समाधानमा उहाँकै बढी भूमिका हुन्छ । साथै, उहाँ बढी संयम हुनुपर्छ । आज वकिलहरुले इजलासमा किन यस्तो प्रश्न गरे भनेर प्रधानन्यायाधीशले सकारात्मक रुपमा मनन गर्नुपर्छ । ‘हामीमै कहीँ त्रुटि रहेछ कि, हामी नै कहीँ चुकेका रहेछौं कि, हामीप्रति नै विश्वास रहेनछ कि ?’ भनेर ठन्डा दिमागले उहाँले सोच्नुपर्ने हुन्छ ।मनमा कोहीप्रति पूर्वाग्रह वा अनास्था नराखी आफैंले सोच्ने हो । अन्तरआत्मासँग आफैंले प्रश्न गर्ने हो । इजलासमा यसरी कुरा उठ्नु सही नै हो भन्ने लागेमा रोगको जरो पत्ता लगाएर समाधान त्यहीँबाट खोज्नुपर्ने हुन्छ । यसले नै राष्ट्रको हित हुन्छ र न्यायालयप्रति पनि सबैको आस्था कायम रहन्छ ।अदालतप्रति अनास्था बढ्ने खतरा देखिएको चाहिँ हो ?– अदालतप्रति अहिले पनि मानिसहरुको ठूलो आस्था र विश्वास छ । अहिले कार्यपालिका र व्यवस्थापिका भद्रगोल छ, त्यता बरु मानिसको आस्था छैन ।अहिले हामीकहाँ त वकिलहरुले इजलासभित्रै माग गरेका छन् । त्यो पनि कुनै न्यायाधीशप्रति व्यक्तिगत आरोप र लाञ्छना लगाएका छैनन् । यो सकारात्मक पक्ष हो ।जतिसुकै विवाद आएको किन नहोस्, फेरि पनि मानिसले अदालतप्रति नै आस्था र विश्वास गरेका छन् । यसलाई गुम्न नदिने काम पनि अदालतकै हो– म यतिमात्र भन्न सक्छु ।इजलासमा कानुन व्यवसायीले केही न्यायाधीशका बारेमा त्यसरी कुरा उठाउनु गम्भीर विषय होइन र ?– अवश्य पनि हो । भारतमा यस्तै विवाद तीन वर्षअघि देखिएको थियो । तर, त्यहाँ कानुन व्यवसायीले भन्दा पनि चार जना वरिष्ठ न्यायाधीशले नै चौरमा पत्रकार सम्मेलन गरेर असहमति सार्वजनिक गरेका थिए । ‘कज लिस्ट’ तोक्ने सम्बन्धमै त्यहाँ विवाद भएको थियो । अहिले हामीकहाँ संवैधानिक इजलासबारे भएको विवाद पनि त्यही हो ।अहिले हामीकहाँ त वकिलहरुले इजलासभित्रै माग गरेका छन् । त्यो पनि कुनै न्यायाधीशप्रति व्यक्तिगत आरोप र लाञ्छना लगाएका छैनन् । यो सकारात्मक पक्ष हो ।अब प्रधानन्यायाधीशले इजलासबारे पुनर्विचार गर्नुपर्ने हो ?– प्रधानन्यायाधीशले ‘रुट कज’ अर्थात् वकिलहरुबाट त्यस्तो भन्नुपर्ने अवस्था र मूल कारण के हो भन्ने पत्ता लगाउनुप¥यो । त्यसमा अनुसन्धान गर्नुप¥यो । त्यसपछि आजदेखि नै कज लिस्टमा सुधार गरिदिए हुन्छ । इजलास यो आधारबाट तोकिएको हो भन्ने कुरा सबैले बुझ्न सकुन् ।जस्तो कि, वरिष्ठतममा एकदेखि पाँच नम्बरसम्मका न्यायाधीश बस्ने भनियो भने त्यहाँ विवाद गर्नेले के आधारमा विवाद गर्छन् र ? कि त १९ न्यायाधीशमध्ये आ–आफ्नो विज्ञ विशेषताअनुसार इजलास गठन गरिदिएको खण्डमा यस्तो विवाद हुन पाउँदैन ।अर्को कुरा, प्रधानन्यायाधीशलाई संवैधानिक इजलास पाँचजनाबाट बढाउन हुँदैन भनेर संविधानले रोक्दैन । संविधानको धारा १३७ मा ‘प्रधानन्यायाधीशसहित चारजना’ भनेता पनि इजलास गठन गर्नु भनेको प्रधानन्यायाधीशको स्वविवेक हो, अरुले प्रश्न गर्न पाउँदैनन् ।अघि मैले भनेँ नि, वरिष्ठतममा पहिलो नम्बरदेखि पाँच नम्बरसम्मका न्यायाधीश समेटेको खण्डमा कसले के आधारमा प्रश्न उठाउन सक्छन् र ? ‘मैले एकदेखि पाँच नम्बरका न्यायाधीशलाई समेटेको छु, तपाईलाई किन टाउको दुख्यो ?’ भनेर प्रधानन्यायाधीशले जवाफ दिने ठाउँ हुन्थ्यो नि !ज्यादै विवाद भयो भनेर उहाँले ११ जनाको इजलास गठन गरिदिए पनि भयो त । ११ जनाको इजलास गठन गर्नुपर्छ भनेर मैले पहिला पनि भनेको हुँ । उहाँले वरिष्ठतमको आधारमा एकदेखि ११ औं नम्बरसम्मका न्यायाधीश समेटेर इजलास गठन गर्ने हो भने यस्तो विवाद रहँदैन । संविधानले इजलासमा न्यायाधीशको संख्या पाँचमै सीमित राख्नु भनेर तोकेको छैन । बढाउन मिल्दैन भनेर कहीँ भनेको छैन ।इजलास तोक्ने प्रधानन्यायाधीशको स्वविवेकको कुरा भनेर तपाईले नै भनिसक्नुभयो, अनि फेरि प्रधानन्यायाधीशबाट त्यही अधिकारअनुसार इजलास तोक्दा विवाद किन त ? प्रधानन्यायाधीशको अधिकारप्रति कानुन व्यवसायीको असहमति हो र ?– त्यस्तो होइन, स्वविवेकको पनि एउटा आधार हुन्छ । त्यसको मापदण्ड हुन्छ । ‘मलाई मन लाग्यो, मैले गरेँ’ भनेर प्रधानन्यायाधीशले भन्न मिल्दैन ।अघि मैले भनेँ नि, वरिष्ठतममा पहिलो नम्बरदेखि पाँच नम्बरसम्मका न्यायाधीश समेटेको खण्डमा कसले के आधारमा प्रश्न उठाउन सक्छन् र ? ‘मैले एकदेखि पाँच नम्बरका न्यायाधीशलाई समेटेको छु, तपाईलाई किन टाउको दुख्यो ?’ भनेर प्रधानन्यायाधीशले जवाफ दिने ठाउँ हुन्थ्यो नि !विषयविज्ञका आधारमा गठन गरेको भए पनि ‘यो विषयमा फलानो जति विज्ञ अरु छैनन्, अनि उसैलाई राखेँ’ भनेर भन्ने ठाउँ हुन्थ्यो । अहिले प्रधानन्यायाधीशसँग यस्तो जवाफ दिने आधार छैन । वरिष्ठतमलाई आधार मानेको भनौं भने त्यो पनि होइन, विषय विज्ञतालाई आधार मानिएको भनौं भने त्यो पनि होइन । त्यसैले प्रश्न उठेको हो ।कुनै आधार र मापदण्डमा टेकेर गरेको अवस्थामा मैले प्रधानन्यायाधीको किन विरोध गर्नुपर्थ्यो र ? मै समर्थन गरिहाल्थेँ नि । ‘वरिष्ठतमको आधारमा एकदेखि पाँच नम्बरसम्मका न्यायाधीशलाई इजलासमा राख्दा तपाईहरुले किन आपत्ति जनाउने ? तपाईहरुलाई चाहिएको के ?’ भनेर म पनि वकिलहरुलाई सार्वजनिक रुपमा प्रश्न गर्न सक्थेँ होला नि । तर, मलाई त्यसो भन्ने आधार खोइ ? इजलासमा एकदेखि पाँच नम्बरका न्यायाधीश छन् र ? त्यही नभएर त विरोध भएको हो ।याे पनिइजलासमा दुई लाइन : न्यायाधीशले छाड्नैपर्छ, त्यो पर्दैन !#बलराम केसी