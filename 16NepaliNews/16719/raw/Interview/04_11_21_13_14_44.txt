राष्ट्रिय प्रजातन्त्र पार्टीका बरिष्ठ नेता हुन्बुद्धिमान तमाङ । तामाङ यसअघिका निर्वाचनमा चार पटक जनताबाट प्रत्यक्ष निर्वाचित भए भने सात पटक मन्त्री बने । तर पछिल्लो पटक भएको निर्वाचनमा उनको पार्टी संसदबाहिरै खुम्चियो । निर्वाचनपछि उनै तामाङ तीन खेमामा विभाजित राप्रपा एकीकरणको प्रयासमा लागेका छन् । त्यति मात्रै होइन, तामाङले केही समयअघि पूर्वराजा ज्ञानेन्द्र शहलाई झापामा भेटेर पार्टी एकीकरणबारे समेत छलफल चलाए । पूर्वराजा शाहसँगको गोप्य भेट, पार्टी एकताको गृहकार्य र एकीकृत पार्टीको नेतृत्वका बारेमा तामाङ निवसमै पुगेर हामीले केही जिज्ञासा राख्यौं ।  प्रस्तुत छ, हाम्रा जिज्ञासामा तामाङले दिएको जवाफ : चुनावमा हार व्यहोरेपछि तपाईं तीनवटै राप्रपा एकीकरण गर्ने प्रयासको नेतृत्व गरिरहनुभएको छ भन्ने सुनिन्छ, वास्तविकता के हो ?सङ्घीय निर्वाचन र प्रदेश निर्वाचनपछि राप्रपाहरूको जुन पोजिसन देखियो, यसले गर्दा अब एक्लाएक्लै बसेर र एक्लाएक्लै चुनाव लडेर कम छैन भन्ने देखियो, बुझियो र त्यही मेरो निष्कर्ष रह्यो । एउटै घरबाट फुटेर गएका एउटै विचार, एउटै सिद्धान्त र एउटै उद्देश्य भएकाले फरकफरक बस्नुभन्दा देशमा राष्ट्रवादी प्रजातान्त्रिक शक्तिको खाँचोसमेत महशुस गरेर तीनवटै पार्टी एकीकरणको प्रयासमा लागेको हुँ । हामी तीनवटा पार्टी मिलेपछि राष्ट्रवादी प्रजातान्त्रिक शक्ति बनाउन सकिन्छ भन्नेमा म विश्वस्त छु । त्यसका लागि प्ररम्भिक छलफलफल र कुराकानी हुँदैछ । एकताको आवश्यकता किन पर्यो ?संसारको राजनीतिमा दुईवटा धार हुन्छ । एउटा सोसलिजम, अर्को कम्युनिजम ।यी दुई धारबाहेक तेस्रो शक्ति पनि चाहिन्छ भन्ने हाम्रो मान्यता हो । जुन प्रजातान्त्रिक राष्ट्रवादी शक्ति । त्यही शक्ति निर्माण गर्न अवाश्यक देखेर हामी एकता गरेर अघि बढ्ने प्रयासमा लागेका हांै । हाम्रोजस्तो देश जहाँको भूगोल, जनजाति, धर्म संस्कृति, सबैलाई गोलबन्द गर्न र सबैको अधिकार सुनिश्चित गर्न तेस्रो शक्ति जरुरी छ । १३० वटा जातजाति बस्छन्, १२५ वटा भाषा बोलिन्छ नेपालमा । यस्तो देशमा सेन्टर राइटिस्ट पार्टीको खाँचो छ । त्यही सोचेर नै यो पार्टी स्थापना गरिएको हो र यसको औचित्य झन् बढ्दैछ ।  पहिला संवैधानिक राजसंस्था भन्थ्यौं भने अहिले सिम्बोलिक वा एकताको प्रतीकको रूपमा राजसंस्थाको कुरा गरेका छौं । राजसंस्थामा जस्तो राष्ट्रवाद कहीँ हुन सक्दैन । किनभने ऊ अन्त जान सक्दैन । राष्ट्रपति, प्रधानमन्त्री त अन्त पनि जान सक्छन् । यो उदाहरण पनि देखिइसकेको छ ।सम्भव छ तीन पार्टी एकता गर्न ?सम्भव नहुने भन्ने कुरा नै छैन । अहिले एमाले माओवादी त मिल्ने अन्तिम चरणमा छन् भने हामीलाई त कुनै समस्या नै छैन । अरू ठाउँको त मलाई हिसाब छैन, सशस्त्र द्वन्द्वकालमा धादिङमा एमालेका धेरै मान्छे मारिए माओवादीबाट तर पनि उनीहरू अहिले आपसमा पार्टी एकता गर्दैछन् भने हामी त एउटै विचार र सिद्धान्त बोकेका पार्टी अलिकति छलफल गर्नेवित्तिकै एकता गर्न समस्या छैन ।एकताका लागि अरू नेताजस्तै कमल थापा, पशुपति शमशेर राणा, डा. लोहनीले अग्रसरता लिनुपर्नेमा तपार्इं अघि सर्नुभयो नि ?सबै नेताहरू एकता गर्नुपर्छ भन्ने पक्षमै हुनुहुन्छ । मैले मात्रै सहजीकरणको भूमिका निभाएको हो । सबैमा कुराकानी भइसकेको छ । एकताको गृहकार्यचाहिँ कहाँ पुग्यो त ?चरण चरणमा छलफल र कुराकानी भइरहेको छ । कहिलेसम्म एकता घोषणा गर्नुहुन्छ त ?एकता त्यति सजिलो विषय पनि होइन, तर, प्रयास जारी भएकाले कुनै समय हुन्छ । तर, ठयाक्कै समय कसरी भनौं र ? हाम्रो कार्यसम्पादन समितिले पार्टी एकीकरणका लागि निार्णय नै भइसकेको छ । त्यसपछि यी तीबाहेक अरू साना पार्टीसँग पनि कुराकानी भइरहेको छ । एकीकृत पार्टीको सिद्धान्त परिवर्तन हुन्छ या पुरानै राजसंस्था र हिन्दु राष्ट्रलाई बोक्नुहुन्छ ?हामी पनि परिमार्जित हँुदै आएका छौं । पहिला संवैधानिक राजसंस्था भन्थ्यौं भने अहिले सिम्बोलिक वा एकताको प्रतीकको रूपमा राजसंस्थाको कुरा गरेका छौं । राजसंस्थामा जस्तो राष्ट्रवाद कहीँ हुन सक्दैन । किनभने ऊ अन्त जान सक्दैन । राष्ट्रपति, प्रधानमन्त्री त अन्त पनि जान सक्छन् । यो उदाहरण पनि देखिइसकेको छ । हिन्दुराष्ट्र नेपालबाहेक अन्त कही छैन । संसारमा मुस्लिम, बौद्ध, क्रिस्चियन राष्ट्रहरू (श्रीलङ्का, भुटान, कम्बोडिया) छन् तर हिन्दुराष्ट्र छैनन् । त्यसैले हिन्दुराष्ट्र सबै नेपालीको पहिचानका लागि भनेका हौं, हाम्रो स्वार्थका लागि होइन । संसारमा तिमी कहाँको नागरिक भन्दा नेपालको भनेर गर्भ गर्न सकियोस्, जुन हिन्दुराष्ट्र हो । त्यसमा पनि ८१ प्रतिशत हिन्दुधर्म मान्नेहरू छन् यहाँ । यस्तो देशलाई हिन्दुराष्ट्र भन्न किन नसक्ने ? अझ म त बुद्धिस्ट हुँ । बुद्धिस्ट भएर पनि हिन्दु धर्मको कुरा गरिरहेको छु । ५८ को जनगणनामा नेपालमा बुद्धिष्ट १० प्रतिशत थिए तर पछिल्लो जनगणनामा ९ प्रतिशतमा झर्यो । म चार पटक जनताबाट निर्वाचित भएँ र सात पटक मन्त्री भएँ । म बौद्धधर्मालम्बी हुँ र पनि म हिन्दु धर्म चाहिन्छ भन्छु, मैले किन त्यसो भनिरहेको छु त ? यो कुरा तपाईंले पनि विचार गर्नुपर्यो । बुद्धिमान बहुलाएको त  छैन नि ! हामी संविधान मान्दै हाम्रो मौलिक हक प्रयोग गरेर हामी अगाडि बढेका हौं । जनताको मत लिएरै हामी परिवर्तनको प्रयासमा लाग्छांै ।  तर राप्रपा प्रजातान्त्रिकले त राजसंस्था छोडिसकेको छ । ऊ फेरि राजसंस्थाको पक्षमा आउला र ?आउँछ, त्यसमा दुई मत नै छैन । राप्रपा प्रजातान्त्रिकले परम्परागत शक्ति भन्नेको छ । राजसंस्था नभने पनि उसले एक पटक मानी पनि सकेको हो । जतिबेला हामी एकीकरण भएका थियौं । त्यसैले म विश्वस्त छु । हामीलेमात्रै पनि राजसंस्था ल्याउने होइन, सबै पार्टी मिलेर गर्ने हो । राष्ट्रपति काँग्रेसको भए काँग्रेसका सल्लाहकार हुन्छन्, एमालेको हुँदा एमालेकै हुन्छन् । उनीहरूले त पार्टीलाई फाइदा हुने सल्लाह दिन्छन् र त्यही गर्छन । तर राजा भए राष्ट्रको हित हेर्छन् ।राप्रपा विभाजन विचारभन्दा पनि नेतृत्व र सत्ताका कारण फुटेको हो, फेरि पनि नेतृत्वमा सहमति जुट्ला र ?नेतृत्वका कारण पनि होला तर त्यो मात्रै हैन । सत्ता पनि हो, त्यो स्वीकार गर्नुपर्छ । हाम्रो पार्टी फुटाउन अरू शक्ति पनि लागे । मसँग प्रमाण छ । कोको लागे ? के प्रमाण छ, भन्दिनुस् न जनताले थाहा पाउन् ?नेपाल धर्म निरपेक्ष भनिए पनि लागू त भएको छैन  नि । हामी सर्वधर्म सापेक्ष हुनुपर्छ भन्ने भएकाले हामीलाई कमजोर गराउन लागिपरे । यसमा युरोपीयन र अमेरिकनको हात छ । कति लगानी गरे त्यो त उनीहरूलाई नै थाहा होला । अर्कोतर्फ राजसंस्था हुनुहुँदैन भन्नेले पनि खेले हामीलाई फुटाउन लागिपरे । अबको एकीकृत पार्टीको नेतृत्व कसले गर्छ ? यसअघिका तीन नेता त असफल भइसकेको देखियो ? के तपाईं नेतृत्वका लागि तयार हो ?म मिलाउने मान्छे भएकाले त्यो कुरा अहिले नै भन्न मिल्दैन । कुनै पनि पार्टीको नेता भएपछि त्यसको नेतृत्व लिन त खोजिहाल्छ । म पनि एउटा राजनीतिक प्राणी भएकाले त्यो चाहाना राख्नु स्वभाविक हो । तर साथीहरूको सहमति भएमा म पछि हट्ने पक्षमा पनि छैन । म मिलाउने भएकाले अरूलाई दिँदादिँदै आफ्नो कहिलेकाहीँ आफ्नो भागमा नपर्न पनि सक्छ । त्यसैले अहिले मैले मलाई चाहियो भन्न सुहाउँदैन । तर कुनै पद नदिए पनि म सन्तुष्ट छु । केही समय पहिला पूर्वराजा ज्ञानेन्द्र शाहलाई भेट्न तपाईंलगायतका अरू नेताहरू झापा पुग्नुभयो । त्यो भेटमा के–के कुराकानी भए ? पूर्वराजाले तीन पार्टी एकीकरण गर्न निर्देशन दिएका हुन् ? म प्रष्ट भन्दिन्छु । पूर्वराजाले हामीलाई त्यो भेटमा ‘म जहाँ जान्छु, त्यहाँ सबै राप्रपाका नेता कार्यकर्ता भेट्छु तर उनीहरूले मलाई नेताहरूका कारण पार्टी फुटेर गयो सरकार भन्छन्, सबैको यस्तै गुनासो सुन्छु । यो सुनेकाले मैले तपाईंहरूलाई यदि सकिन्छ भने पार्टी एकीकरण किन नगर्ने त ? भनेर तपाईंहरूलाई सुझाव दिएको हो’ भनेर भनेको हो । तर, यसो नै गर भनेर सरकारले भनेको छैन । यस्तो छ कार्यकर्ताको भावना भनेर सम्झाएको हुँ भनेर भनिबक्सेको हो । जनताको त्यो आवाज नेतासम्म पुगेको छ कि छैन तर त्यो विचार कदर गरेर एकै पार्टी भए हुन्थ्यो भनेर एउटा म्यासेज दिएको हो अरू तपाईंहरूको विचार हो भनेको सत्य हो ।अहिले विद्या भण्डारीले राष्ट्रपति हुन्छु भनेर सोचेको थियो त ? हिजो हामीसँगै मन्त्री भएका हौं । तर दुई पटक राष्ट्रपति भइसक्नुभयो । त्यसकारण कसैले कसैको भाग्य देखेको छैन ।तीन पार्टी मिलेपछि पूर्वराजा शाहलाई चाहिँ के फाइदाहुने रहेछ ?तीन पार्टी मिलेपछि एउटा शक्ति बन्छ । राजसंस्थ आउला या नआउला तर तेस्रो शक्तिको भ्याकुम पूरा हुन्छ । त्यो पनि एक दिन ल्याउन सकिएला । हाम्रो जस्तो देशमा राजसंस्था नभई पनि हुँदैन । पहिलाको जस्तो पनि होइन । के राजा भएका देश गरिब छन् ? जापान, अष्ट्रेलिया कति धनी छन् ? यो आवाश्यक्ता हो । हामीलेमात्रै पनि राजसंस्था ल्याउने होइन, सबै पार्टी मिलेर गर्ने हो । राष्ट्रपति काँग्रेसको भए काँग्रेसका सल्लाहकार हुन्छन्, एमालेको हुँदा एमालेकै हुन्छन् । उनीहरूले त पार्टीलाई फाइदा हुने सल्लाह दिन्छन् र त्यही गर्छन । तर राजा भए राष्ट्रको हित हेर्छन् । उदाहरणकै लागि प्रचण्डको पालामा कट्वाल काण्ड र शेरबहादुर देउवाको पालामा राष्ट्रिय सभा सदस्य विधेक काण्डमा दलहरूको विभाजित मानसिकता हेर्नुस् । देउवा कार्यकारी अधिकारसहतिको प्रधानमन्त्री भएर लगेको विधेयक किन राष्ट्रपतिले रोक्नुभयो र पछि स्वीकृत भयो ? यसमा दलीय स्वार्थ प्रष्ट देखिन्छ नि । त्यसैले यस्ता समस्या नहुन् भनेर नै हामीले राजसंस्थाको आवश्यक्ता देखेका हांै । अहिलेका राष्ट्रपतिका सल्लाहकारले आफ्नो पार्टीको हितअनुकूल सल्लाह दिन्छन् । राजा भए कतै पनि जाँदैनन् । पहिला देश अनि जनता त्यसपछि पार्टी भन्ने कुरा हुँदै भएन ।त्यति ठूलो जनआन्दोलनले राजा फालेको इतिहास छ, तर तपाईंहरू फेरि तिनै राजा वा राजसंस्था फर्काउने कुरा गर्नुहुन्छ, यो त दुनियाँ हास्ने कुरा भएन र भन्या ? यसमा तपाईंले दुईवटा उदाहरण ख्याल गर्नुपर्छ । पहिलो कुरा कम्बोडियामा राजतन्त्र फर्कियो १९७० मा गएको राजसंस्था फर्काएर ल्याए । पार्टीहरूले नै ल्याए । त्यहाँ गणतन्त्र पनि छ, राजतन्त्र पनि छ । रसियामा पनि त्यही छ । पहिलेका कुरा त छाडांै बेलायत लगायतको त । पछिल्ला उदाहरण पनि धेरै छन् । अहिलेको मोर्डन जमानामा अफगानिस्तानमा क्रान्तिपछि राजालाई नै गुहारियो । तर राजाले म सक्दिनँ भने । त्यहाँका राजाको कोही सन्तान थएनन् र लिएनन् । वृद्ध पनि थिए उनी । उनले नमानेपछि पार्टीलाई अफर गरेको हो । मैले के भन्न खोजेको हो भने एकताको प्रतीकका रूपमा । जननिर्वाचितहरूले शासन व्यवस्था गर्ने तर, एकताको प्रतीकका रुपमा राजा राख्ने । अहिले विद्या भण्डारीले राष्ट्रपति हुन्छु भनेर सोचेको थियो त ? हिजो हामीसँगै मन्त्री भएका हौं । तर दुई पटक राष्ट्रपति भइसक्नुभयो । त्यसकारण कसैले कसैको भाग्य देखेको छैन । हाम्रो देश धेरै महत्वपुर्ण छ । दुईवटा ठूला राष्ट्रको बीचमा छ । दुई ढुङ्गाको तरुल त्यसै भनेको होइन, त्यो तरुल धेरै मीठो पनि हुन्छ । त्यो दुवैतिरबाट थिचिन्छ पनि । यस्तो अवस्थामा हामी स्वतन्त्र भएर बस्न सक्नुपर्छ, त्यो भए मात्रै  हाम्रो पहिचान रहनसक्छ । अघि तपाईंले प्रजातान्त्रिक राष्ट्रवादी शक्तिको कुरा गर्नुभयो, के त्यसो भए अहिलेका अरू पार्टीचाहिँ राष्ट्रवादी प्रजातान्त्रिक शक्ति होइनन् भन्न खोज्नुभएको हो  ?त्यसो भन्न खोजेको होइन, उनीहरू पनि हुन् त, हामीभन्दा उनीहरूमा केही भिन्नता छ । हामी सिम्बोलिक राजसंस्था र हिन्दु राष्ट्रको पक्षमा छांै, उनीहरू त्यसको विपक्षमा छन् । यसकारण हामीहरू उनीहरूभन्दा भिन्न पार्टीका रूपमा छांै  ।अब अन्त्यमा निर्वाचनपछि बनेको वाम गठबन्धनको सरकारलाई कसरी लिनुभएको छ ?अहिले हनिमुन डे नै पूरा नभएको सरकारको टिप्पणी गर्नु ठीक हुन्न । सुरुवाती रूपमा  हेर्दा यो सरकारले विकास निर्माणका काम चाहिँ धेरै नै गर्लाजस्तो सङ्केत देखाएको छ । तर अब हेर्दै जाऊँ कति गर्छ । तर प्रधानमन्त्रीले आफू शक्तिशाली हुनेतर्फ केन्द्रित भएको हो कि भन्ने पनि देखिन्छ । बहुदलीय व्यवस्थापछि अहिलेका प्रधानमन्त्री धेरै शक्तिशाली छन् । अब यस्ता प्रधानमन्त्रीले केही गर्नुहुन्छ होला भन्ने पनि जनताको अपेक्षा छ । तर चरित्रमा पनि केही कुरा भरपर्छ । प्रधानमन्त्री ओली पहिला गृहमन्त्री पनि भएको मान्छे हो । अनुभव पनि छ । छिमेकीसँगको सम्बन्ध र समृद्धिको बाटोमा देश जाला त ? पछिल्लो समयका गतिविधि राम्रा छन् । यसले गर्दा नेपालको हित नै होला भन्ने बुझ्न सकिन्छ । तर अहिले नै सबै हुन्छ भन्ने होइन । रिजल्ट पनि आउन बाँकी छ । छिमेकीको सवालमा स्वतन्त्र र सन्तुलित व्यवहार हाम्रा लागि अनिवार्य छ । तर, हामी राष्ट्रवादी भएर बाच्न धेरै गाह्रो छ । तर, राष्ट्रवादको नाममा अन्धराष्ट्रवादी भयौं भने समस्या आउन सक्छ । हामी सार्वभौमसत्ता सम्पन्न भएकाले दुई देशलाई ब्यालेन्समा राख्दै उनीहरूको अहित हुने काम गर्नुहुँदैन । तर, हाम्रा नेताहरूमा एउटा देशमा गए अर्कोको कुरा गर्ने, अर्कोमा गएको अर्कोको कुरा गर्ने चलन छ । यसले देशको हित गर्दैन ।  