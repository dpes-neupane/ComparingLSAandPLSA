१३औं महाधिवेशनमा काँग्रेस सभापति शेरबहादुर देउवाको पक्षबाट महामन्त्रीमा चुनाव लडेका अर्जुननरसिंह केसीपराजित भएका थिए । निर्वाचनपछि मध्यधारमा देखिएका सिंह पछिल्ल्लो केन्द्रीय समितिको बैठकबाट देउवाप्रति रुष्ट देखिएका छन् । देउवामा हुकुमी शैली बढेको उनको ठहर छ । काँग्रेसको भर्खरै सकिएको केन्द्रीय समितिको विषयमा आधारित रहेर रातोपाटीका लागि लिलु  डुम्रेले गरेको वार्ता ।अन्तरवार्ताको सुरु तपाईंले सामाजिक सञ्जालमा व्यक्त गरेको विषयवाट गरौं ।  सञ्जालमा तपार्इंले ‘हरसम्भव प्रयास गर्दा पनि सहमति र वैधानिक बाटोमा पार्टीलाई ल्याउन सकिएन, पार्टी नेतृत्व निरङ्कुशता र पार्टी कब्जाकै बाटोमा उन्मुख देखियो’ भन्नुभएको छ । पार्टी नेतृत्व निरङ्कुश हुँदै गएको तपाईंको ठहर हो ?मेरो दृष्टिकोण केन्द्रीय कार्यसमितिको बैठकमा बडो प्रष्टसँग राखेको छु । त्यसको बाबजुत अहिले जुन अवस्था वा कालखण्डमा काँग्रेस रहेको छ ।  लामो बैठकपछि जाने सन्देश सबैको प्रतिनिधित्व हुने तथा भावना पनि समेटिने गरेर एउटा बाटो निकालौं भनेर भयङ्कर प्रयत्न गरियो । बैठकका क्रममा रामचन्द्रजीसँग पनि कुरा गरेँ । उहाँले सभापतिसँग कुरा गर्न भन्नुभयो । सिटौलाजीसँग पनि कुरा गरेँ । नोट अफ डिसेन्ट लेख्ने मानसिकता बनाएका युवा साथीहरूलाई धेरै नर्मलाइज गर्ने कोसिस गरेँ ।आम मानिसमा तथा कार्यकर्तामा बैठक वाद प्रतिवाद, दोष आरोप प्रत्यारोप गरेर सिद्धिएको गलत सन्देश जाने भएकाले सभापतिसँग पनि कुरा गरँे । असन्तुष्टिहरूलाई सम्बोधन गर्न सभापतिलाई विनम्रताका साथ आग्रह गरेको थिएँ । निर्वाचनपछिको पहिलो बैठकमा पनि भनेको थिएँ । निर्वाचन परिणामको पहिलो दोषी सभापति हो । त्यसपछि क्रमशः महामन्त्री, पदाधिकारी, वरिष्ठ नेता हो । पाँचौँमा हारको भाग मेरोमा आउँछ । भागवण्डाअनुसार जिम्मेवार छु भनेकै थिएँ । केही न केही रूपमा दोषको भागी हामी अरू पनि छौं । प्रमुख जिम्मेवारी लिनेको प्रमुख जिम्मेवारी हुन्छ । तापनि बडो काँटछाँट गरेर केन्द्रीय कार्यसमितिको तहमा पु¥याइयो ।केन्द्रीय समिति जिम्मेवारभन्दा निरन्तर सङ्घर्ष गरेर आएका धनराज गुरुङ जस्तो व्यक्ति कसरी जिम्मेवार हुन्छ ? उनले प्रदेश÷ प्रतिनिधि सदस्यको टिकट नै पाएनन् । एक समयमा विद्यार्थी मोर्चामा गगन–गुरु भनेपछि जनप्रिय नेतृत्व स्थापित गरेका थिए । हार जिम्मेवारीमा केन्द्रीय समितिमा उनको के भूमिका छ भन्दै आवाज पनि उठेको हो । तथापि सामूहिक रूपमा जिम्मेवारी लिने कुरालाई हामीले स्वीका¥यौं । मस्यौदाको छलफलपछि जुन रूपमा प्रस्ताव गर्ने भनिएको थियो तद्अनुरूप आएन । आफ्नो ढङ्गले प्रस्तुत गरियो । प्रस्तुत गर्नासाथ पास पास भनियो । स्वयम् वरिष्ठ नेता रामचन्द्र पौडेलले केही कुरा राख्छुभन्दा पनि समय दिइएन । विजय गच्छदारले बोल्न इच्छा राखेका थिए । उनलाई पनि बोल्न दिइएन । मस्यौदा अध्ययनका लागि सबैलाई वितरण गर्न आग्रह गरेको थिएँ । सुनुवाइ नै भएन ।अहिले विवादको अवस्था बाहिर नदेखाऔं भन्ने मेरो मनसाय हो । तर त्यस अनुरूप भएन । विरोधका रूप तत्कालै आइहाल्यो । विधिवत रूपमा महाधिवेशन सकिएको दुई महिनामा पदाधिकारी चयन गरिसक्नुपर्ने हो । अहिले दृष्टान्त देखाउँदा सुशील कोइरालाको पालामा पनि यस्तै भएको भन्दै उदाहरण दिने गरिएको छ । लोकतन्त्र भनेको निरन्तर सिक्दै परिमार्जन गर्दै जाने व्यवस्था हो । फलानो बेलामा यस्तो भएको थियो, अहिले पनि त्यस्तै गर्छु भन्नु सान्दर्भिक हुँदैन । विगतमा कुनैले ज्यान लिएको थियो भनेर मैले किन मार्न नपाउने भन्न मिल्छ र ? पुरानो परम्परालाई देखाउने पनि एउटा बाहना हो । सुशील कोइरालाले त समयभित्र केन्द्रीय कार्यसमितिमा प्रस्तुत गरेका थिए ।कोको  व्यक्ति पदाधिकारी हुन्छन् भन्नेमा पनि चिन्ता होइन । मैले जे गरेँ, त्यही कार्यशैली नै ठीक हो भन्ने प्रवृत्तिबाट म दुःखी पनि छु । त्यो कार्यशैलीलाई स्वीकार गर्ने पक्षमा पनि म छैन । आन्तरिक लोकतन्त्रलाई मजबुत बनाउँदै अब मिलेर जाऊँ भन्ने मेरो मनसाय र सदासयता हो । मेरो सदासायतालाई कमजारीका रूपमा हेरियो भने म कमजोर चाहिँ छैन । सीमित गिरोहभित्र नै रमाउने र सबैको सभापति बन्न नसक्ने जुन सोच देखियो । त्यसले पार्टीलाई नयाँ गति दिन्छ भन्ने लागेको छैन । हुकुमी र हाकिम शैली जुन अवलम्बन गरिएको छ । सम्पूर्ण काँग्रेसका साथीहरूले चिन्तन गर्नुपर्ने अवस्था आएको छ । चिन्तित हुनुपर्ने बेला त हुँदै हो चिन्तन गर्ने बेला पनि आएको छ ।शेरबहादुरलाई सभापतिमा जिताउनमा मेरो सहयोगका विषयमा पनि  प्रश्न उठाइन्छ । मैले असल ठानेर जे गरेको थिएँ । गलत रहेछ । यस्तो भूमिकाले पार्टी चल्दैन । २१औं शताब्दीको पार्टी हुकुमी र हाकिम शैलीबाट चल्न सक्दैन । ठाडो ठाडो तरिकाले बहुमतको आधारमा मैले जे गरे पनि ठीक हुन्छ भन्न पाइँदैन ।निर्वाचन पराजयपछि बसेको समीक्षा बैठकले दलको आम कार्यकर्तामा नयाँ ऊर्जा दिन सकेन भन्ने तपार्इंको निष्कर्ष हो ?यही पात्र र प्रवृत्तिबाट दलको पुनः जागरणको आशा रहेन । सुधारका लागि मलाई कुनै नेतृत्वको लोभ पनि होइन । दललाई पुनर्जीवित गरेर होनाहार युवाहरूलाई आउने पाँच वर्षमा सुम्पिनुपर्छ । कुन ठाउँमा बसेर म काम गर्नपर्छ म तयार छु । जनताको भावना जित्ने साथीहरूलाई नेतृत्व सुम्पिनु पनि पर्छ ।सामूहिक नेतृत्व र सामूहिक जिम्मेवारीको भावनासहित तीव्र रूपमा पार्टीभित्र सुधारको कार्य सञ्चालन गर्नुपर्छ । अहिलेको कार्यशैलीबाट पार्टी चल्दैन । नीतिगत, नेतृत्वगत, संरचनागत, व्यवस्थापनका रूपमा विधिसङ्गत नभएको कुराहरूलाई छानबिन गरेर हामी नयाँ बाटोमा जानुपर्छ ।सभापतिलाई मैले पनि भोट दिएका कारण उहाँबाट नै सुुधारवादी नेतृत्वको सुरुवात होस् भन्ने चाहान्छु ।सभापतिले विगतमा पार्टी फुटाउँदा आफूसँग भएका बाहेक अरूलाई आफ्नो बनाउन सक्नुभएकै छैन । सभापतिको शैली बेठीक देखिएको छ । वाद प्रतिवादको घर्षणपछि सत्य निरूपण गरिन्छ ।   केन्द्रीय बैठक अघिदेखि तपाईंलाई मध्यधारको नेताका रूपमा चिनिएको थियो । मध्यस्थता गर्दै आउनुभएको तपाईंलाई सभापतिले अवमूल्यन गरेको जस्तो  लागेको हो ?मलाई अवमूल्यन गरेर केही हुँदैन । तर के भने सिङ्गै पार्टीभित्रको सबै साथीहरूलाई अवमूल्यन गर्नुभयो । शेरबहादुरको पक्षबाट महामन्त्रीमा लडेको मलाई अवमूल्यन गर्नुभयो नै । सभापतिकै प्रतिस्पर्धी रामचन्द्र पौडेलको अवमूल्यन गर्नुभएको छ । उहाँले  आफ्नो समूहभन्दा बाहिर रहेका वरिष्ठ नेताहरूको नै अवमूल्यन गर्नुभएको छ ।सभापतिले सिमित व्यक्तिको साथ लिएर अहिलेको जटिल अवस्थाको सामाना गर्ने सोच्नुभएको छ । वर्तमानको कठिन परिस्थितिमा एक्लै हिँड्न खोज्दा यसले दलमा ठूलो घाटा ल्याउँछ । उहाँका साथमा पनि केही प्रतिशत कार्यकर्ता होलान् । जनस्तरमा हेर्दा हेर्दा उहाँ अप्रिय देखिनुहुन्छ ।म अहिले कुनै समूहसँग छैन । पार्टीभित्र सुधारवादी आन्दोलनका निम्ति पौडेल, सिटौला लगायत अन्य नेताहरूलाई सँगै राखेर धेरै पटक कुरा गरेको छु । म सबैसँग एक चरण सल्लाह गरी के गर्ने निर्णय गर्छु । एक पटक खुट्टा चालेपछि म पछि फर्किन्नँ ।   हारको जिम्मेवारी कसले लिने विषयमा धेरै नेताले बोले । हारका कारण पहिल्याउने क्रममा विभिन्न कारणहरू प्रस्तुत गरिए । विधान विपरीतका समिति खारेजीको चर्को माग उठ्यो । सहमतिबाट प्रस्ताव ल्याउने भन्दै दुई दिन बैठक लम्ब्याइयो । एक पक्षले सर्वसहमति भनी नसक्दै अर्को पक्षले बहुमतमा लादिएको निर्णय भनियो । पदाधिकारी पनि विधान कुल्चेर नै मनोनयन गरियो । बैठक हात्ती आयो, हात्ती आयो– फुस्सा जस्तै भयो नि ?हुकुमी र हाकिमी शैली जुन सामान्तवादी अर्थात जिम्मलवाला प्रवृत्तिले एक्काइसौं शताब्दीमा सामाना गर्न सकिँदैन । सभापतिमा सबैलाई संयोजन गर्ने शक्ति हुनुपथ्र्यो । त्यस अनुरूप गर्नसक्नुभएन ।सभापतिको राजीनामा माग्ने पक्षमा पनि म छैन । निर्वाचित सभापतिलाई कि त प्रक्रियागत रूपमा हटाउनुपर्छ कि सुधार गर्नुपर्ने हुन्छ । सुधार गर्ने नै हाम्रो प्रयत्न हो । काँग्रेसमा रहेका भिन्न–भिन्न समूहलाई एकै ठाउँमा मैले वार्ता र संवाद गरकै थिएँ । सभापति मात्रै पनि जिम्मेवार होइन । कुनै बाटो निकाल्न पर्छ भन्ने नै मेरो धारणा हो । मुली जति जिम्मेवार होला त्यति नै मेरो जिम्मेवारी नहोला । तर जिम्मेवारी आफ्नो हैसियत अनुसारको हुन्छ नै ।मैले जे गरें, त्यही नै ठीक हो भन्ने शैली अधिनायकवादी शैली हो । सल्लाह, विमर्श केही पनि छैन । आफूसँग नजिक भएका चार जनासँग मात्रै सल्लाह गरेर मात्रै हुन्छ ? यत्रो ठूलो पार्टीमा आफ्नो कुरा मात्रै अन्तिम सत्य भन्ने हुन्छ ? पार्टीमा परिस्थिति जसरी विकास भएको छ, त्यसले हामी गम्भीर हुनुपर्ने अवस्था छ ।बैठकमा मिलेर र मिलाएरै जानुपर्छ भन्ने मेरो दृढता थियो । भाषा, शब्द, शैलीका लागि एक पटक सबै सदस्यलाई अध्ययन गर्न दिएको भए धेरै विषय मिल्ने थिए । महामन्त्रीले पढ्ने, सभापतिले पास पास भन्ने । यस्तो अलोकतान्त्रिक प्रक्रिया पनि कहीँ हुन्छ । गिरिजा, सुशीलको पालामा पनि छलफल र ड्राफ्ट पेश भइसकेपछि पुनः केही व्यक्ति राखेर सबैको विचार समेट्ने गरी प्रस्ताव पेश हुने प्रचलन थियो । म काँग्रेसको केन्द्रीय सदस्य भएको १८–१९ वर्ष भयो । कहीँ कहिले पनि नदेखेको परिघटना देखेँ । एक पटक ड्राफ्ट वितरण नगरी पनि पास गर्न मिल्छ ? यस्तो निरङ्कुश तरिका पनि हुन्छ ? यस प्रकारले अघि बढ्न जसले अभिप्ररित गरे पनि गलत बाटोतिर सभापतिलाई हिँडाइरहेका छन् ।सभापतिले दलमा अधिनायकवाद स्थापित गर्ने कोसिस गर्दैछन् भनेर काँग्रेसकै नेताहरू भन्छन् । तपाईंको यसप्रति धारणा ?राजाको अधिनायकवाद त ढल्यो । पार्टीभित्रको अधिनायकवाद पनि ढल्छ । उहाँले पार्टी कब्जा गरेदेखि पार्टी अझ कमजोर भएर जान्छ ।पार्टी कब्जा होइन । वाम गठबन्धनसँग सशक्त मुकाविला गर्नुपर्ने बेला हो । एक भएर बढौं भन्ने हाम्रो सोच हो । सभापतिले विगतमा पार्टी फुटाउँदा आफूसँग भएका बाहेक अरूलाई आफ्नो बनाउन सक्नुभएकै छैन । सभापतिको शैली बेठीक देखिएको छ । वाद प्रतिवादको घर्षणपछि सत्य निरूपण गरिन्छ । पार्टीभित्रका विविधतालाई पनि त्यसैगरी संयोजन गर्नुपर्छ । द्वन्द्व व्यवस्थापन भनेको हिंसात्मक आन्दोलन गर्ने पक्षसँग मात्रै हुँदैन । सबैको यथोचित सम्मानका लागि घर, पविार, पार्टी सबैतिर साझा स्वामित्वको परिस्थिति निर्माण गर्नुपर्छ । केन्द्रीय समितिमा बहुमत भएकैले सबैलाई पेलेर जानसक्छु भन्ने सभापतिको गलत सोच छ ।दलमा फरक धारका नेताहरूको कुरा नै सुन्न नचाहने पार्टी सभापति । दलमा गुट उपगुट विस्तार हुँदैछन् । बलियो प्रतिपक्षको भूमिका काँग्रेसबाट अपेक्षा नगरे पनि भयो है ?मलाई चिन्ता नै त्यही हो । केन्द्र, प्रदेश, गाउँ र नगरमा प्रतिनिधित्व गरिरहेका काँग्रेसका निर्वाचित सदस्यहरूलाई संयोजन गरेर अघि बढ्नुपर्ने अवस्था छ । तर पार्टी सेट व्याक भयो । दुखद् घटनाक्रम सुरु भएको छ ।काँग्रेस कमजोर हुँदैन भन्नेमा म ढुक्क छु । कसैले पार्टी कब्जा गर्न खोज्दैमा जनता त कब्जा हुँदैनन् । कार्यकता सबै कब्जा हुँदैनन् । कार्यकर्ताको आत्मबल बढाउने, नयाँ सोच विचारसहित पार्टीभित्र आन्दोलन गर्नु बाध्यात्मक अवस्थाहरू देखिँदैछन् ।अब अन्तिममा, आम नागरिकको तर्फबाट वर्तमान सरकारको सकरात्मक प्रयासका रूपमा यातायात सिन्डिकेटको खारेजीलाई लिएका छन् । राज्यका सबै अङ्गले साथ दिएको विषयमा काँग्रेसले किन विरोध गर्नुपरेको ?काँग्रेस त्यसको विपक्षमा छैन । काँग्रेसले संस्थागत रूपमा कुनै निर्णय गरेको छैन । सिन्डिकेट तोडिनुपर्छ भन्ने पक्षमा छौं । तर व्यवसायीको लगानी सुरक्षालाई पनि ध्यान दिनुपर्छ । सन्तुलित तरिकाले होस भन्ने हाम्रो दृष्टिकोण पक्कै हो । देशका अरू क्षेत्रमा पनि सिन्डिकेट छ । विगतको परम्परा हो । हाम्रै पार्टीमा पनि सिन्डिकेट छ ।सिन्डिकेट तोड्दै जाने कुरामा काँग्रेसको साथ रहन्छ । मुख्य सचिवले धरपकडको विरोधमा विज्ञप्ती निकाल्नु स्वभाविक हो । विपक्षी दलले धरपकडका विषयमा बोल्नुपर्छ । 