प्रदेश २ सरकारले नीति आयोगको उपाध्यक्षमा डा. हरिवंश झालाई नियुक्त गरेको थियो । उनको नियुक्तिले सकारात्मक प्रतिक्रिया आएको थियो । अनुभव प्राप्त व्यक्तिको नियुक्तिले नीति निर्माण र विकास योजनाका काम सहज तरिकाले हुने आशा धेरैमा जागेको थियो । तर, सरकारले सांसदलाई दिने रकमको सही सदुपयोग नभएको, अनियमितता भएको, त्यसको सही ठाउँमा उचित तरिकाले प्रयोग नभएको भनी आवाज उठाइएपछि उनलाई नीति आयोगको उपाध्यक्षबाट हटाइएको थियो । त्यसपछि आयोगका अन्य सबै सदस्यहरुलाई पनि हटाइएको छ ।विहार युनिभर्सिटीबाट अर्थशास्त्रमा पीएचडी गरेका ६६ वर्षीय डा. झाले त्रिचन्द्र कलेजमा २३ वर्षसम्म अर्थशास्त्र विषय प्राध्यापन गरेका थिए । विभिन्न देशमा गई रिसर्च गरेका उनले चीनमा गई अध्यापन पनि गराए । प्रायः अर्थशास्त्रसँग सम्बन्धित विषयमा उनका रिसर्च केन्द्रित छन् । विशेषगरी राज्यको स्रोत साधन परिचालन सम्बन्धमा उनको विशेष अनुभव छ । साथै सामाजिक, राजनीतिक तथा सांस्कृतिक विषयमा पनि उनका रिसर्च प्रकाशनमा आएका छन् । उनका ६० भन्दा बढी रिसर्च र करिब ३० वटा पुस्तक पनि प्रकाशित छन् । यिनै विषयमा केन्द्रित भई नीति आयोगमा रहँदा र हटेपछिको अवस्थाका बारेमा केन्द्रित भई रातोपाटीले डा. हरिवंश झासँग गरेको कुराकानीको सम्पादित अंश :प्रदेश २ को नीति आयोगमा तपाईंले करिब डेढ वर्ष काम गर्नुभयो, त्यो बेलाको काम गराइको अनुभव कस्तो रह्यो ?– नीति आयोगमा नियुक्त हुँदा हामीले सबै कुरा जिरोबाट सुरु गरेका थियौँ । नीति आयोगको बस्ने स्थान पनि निश्चित थिएन । हामीले छाड्ने बेलासम्ममा नीति आयोगको आफ्नै कार्यालय बनायौँ । आयोगले गर्ने कामको एउटा भिजन तयार गर्यौँ । न्यूनतम आधारभूत कुराको व्यवस्था गर्यौँ । हामी नियुक्त हुँदा प्रदेशका आफ्नै योजना तथा नीतिहरू केही थिएनन् । हामी गएपछि पाँच, छवटा महत्त्वपूर्ण दस्तावेज तयार गर्यौँ र सरकारलाई बुझायौँ । त्यही दस्तावेज अनुसार प्रदेश सरकारका विभिन्न कार्यक्रम परिचालनमा आए । हामीले एउटा पद्धति नै बसाइ दियौँ । सरकारका लक्ष्य तयार गरेर बुझाएका थियौँ ।पाँच छवटा दस्तावेज तयार गरेर सरकारलाई बुझाएको भन्नुभयो, ती के–के थिए ?– दिगो सुशासनका लागि १७ वटा लक्ष्यहरु तयार गर्यौँ । सरकारलाई सफल बनाउने विविध उपाय त्यसमा समेटिएका थिए । प्रदेशको अवस्था अर्थात सम्भावित विकासको आधार पत्ता लगाएर सरकारलाई सुझव दिएका थियौँ । प्रदेशमा जनसङ्ख्याको अवस्था र परिचालन सम्बन्धमा मोटामोटी खाका तयार गरेर पेस थियौँ । डेमोग्राफी प्रोफाइल तयार गरेका थियौँ । हाम्रो प्रदेशमा कुन निकायले के काम गर्दैछ, एनजीओ, आईएनजीओले के काम गर्दैछन्, तिनका बारेमा अध्ययन गरी सरकारलाई जानकारी दिएका छौँ । प्रदेश सरकारलाई हामीले एउटा दिशा प्रदान गरेका थियौँ ।जिरोबाट काम सुरु गरेर सरकारलाई एउटा दिशा प्रदान गर्नेसम्मको काम गरियो भन्नुभयो तर सरकारले तपाईंहरुलाई किन हटायो ?–त्यो कुरा हटाउनेलाई नै बढी थाह होला । तर यथास्थितिमा काम गर्न गाह्रो थियो । सरकारसँग केही कुरामा मेरो असहमति थियो । त्यो असहमति के थियो भने प्रदेश सरकारलई सङ्घीय सरकारका तर्फबाट हजार करोड रुपियाँ प्राप्त भएको थियो । अरू प्रदेशलाई पनि त्यति नै रकम दिएको थियो । मैले एउटा योजनाकारको हैसियतले त्यहाँ के देखेँ भने एकतिहाई अर्थात् तीन सय ३५ करोड रुपियाँ कर्मचारीका लागि थियो, झण्डै त्यति नै रकम प्रदेशसभाका सदस्यहरुका लागि थियो । बाँकी रकम मुख्यमन्त्रीसहितका सातवटा मन्त्रालयलाई छुट्याइएको थियो । सांसदलाई रकम बाँड्ने विषयमा मेरो विमती थियो । सबै विभागीय मन्त्रालय छन् भने किन विकास खर्चको नाममा सांसदलाई छुट्टै रकम दिने ? सांसदहरुले खर्च गर्ने रकम मन्त्रालयहरु मार्फत गर्दा पनि हुन्थ्यो । सांसदलाई छुटै रकम दिएपछि मन्त्रालयबाट गरिने विकास विकास खर्च न्यून हुन जान्छ । सांसदहरूबाट रकम खर्च गर्नु समानन्तर सरकार चलाएजस्तो देखिन्छ । अनि सांसदहरुबाटै रकम खर्च गर्ने हो भने मन्त्रालयहरु किन चाहिए ? त्यसकारण त्यस्तो नगरौँ भन्ने मेरो सुझाव थियो । सांसदलाई दिइने रकम सदुपयोग भन्दा दुरुपयोग बढी हुने गरेको देखिन्छ । त्यसकारण मैले असहमति जनाएको थिएँ । यही कुरा उहाँहरुलाई मन परेन । मैले त्यही कुरा बाहिर बोल्दा उहाँहरुलाई चित्त दुख्यो । मधेसी जनताको चाहना विपरीत म काम गर्न सक्दिनँ भनेर बाहिरिएँ ।देशको सम्पूर्ण बजेटको ३० प्रतिशत बजेट मात्र प्रदेश र स्थानीय सरकारलाई जाँदो रहेछ । तर मन्त्रालयलाई प्राप्त रकम पनि खर्च हुन सक्दैनथ्यो । अहिलेकै अवस्था हेर्दा पनि ६, ७ महिना भइसक्यो, सात प्रतिशतभन्दा बढी खर्च हुन सकेको छैन । अब आर्थिक वर्षको अन्तिम अन्तिममा एकैचोटि खर्चको ग्राफ बढ्छ । काम गर्नुपर्ने बेलामा खर्च नै नहुने र नहुनुपर्ने बेलामा एक्कासि हुन्छ । यही कारण प्रदेश २ निकै बदनाम भएको हो ।यही कुरामा तपाईंको चित्त नबुझेको कि अरू पनि केही थियो ?–चित्त नबुझ्ने कुरा धेरै छन् । एक त प्रदेशका लागि रकम नै कम थियो । देशको सम्पूर्ण बजेटको ३० प्रतिशत बजेट मात्र प्रदेश र स्थानीय सरकारलाई जाँदो रहेछ । तर मन्त्रालयलाई प्राप्त रकम पनि खर्च हुन सक्दैनथ्यो । अहिलेकै अवस्था हेर्दा पनि ६, ७ महिना भइसक्यो, सात प्रतिशतभन्दा बढी खर्च हुन सकेको छैन । अब आर्थिक वर्षको अन्तिम अन्तिममा एकैचोटि खर्चको ग्राफ बढ्छ । काम गर्नुपर्ने बेलामा खर्च नै नहुने र नहुनुपर्ने बेलामा एक्कासि हुन्छ । यही कारण प्रदेश २ निकै बदनाम भएको हो । यो कुरा नियमित रूपमा सञ्चारमाध्यममा आइरहेकै छ, सबैलाई थाहै छ ।छोटो समयमा काम गरेर सरकारलाई दिशा प्रदान गर्ने काम गर्यौँ भन्नुभयो, अगामी दिनमा सोहीअनुसार सरकारका काम अगाडि बढ्लान् त ? अथवा सरकार अब कसरी सञ्चालन हुन्छ ?–वास्तवमै भन्नुपर्दा सरकारमा सुधारको लक्षण देखिएको छैन । नीति आयोगकै कुरा गर्ने हो भने म भाद्र महिनामा त्यहाँबाट बाहिरिएको हुँ । अरू सदस्य पनि निस्किनु भयो तर आयोगको अवस्था उस्तै छ । अहिलेसम्म सदस्य पनि नियुक्ति गर्न सकेको छैन । सरकारले साइकल बाँड्ने र छोरी बिमा कार्यक्रम बाहेक अरू काम गरेकै छैन । प्रदेश सरकारको आफ्नो प्रोजेक्ट के छ ? प्रदेश सरकारले आफ्नो भनेर कुन प्रोजेक्ट सञ्चालन गर्ने ? कुनै तयारी नै छैन । हामी अझै केही समय बसेको भए प्राजेक्ट बैङ्क खोल्ने सोचमा थियौँ । प्रदेशले गर्ने कामको प्राथमिकता तोकेर प्रोजेक्ट तयार गर्नेथियौँ । प्रदेशका लागि सहाउँदो प्रोजेक्ट र त्यसको प्राथमिकता तय गरेर मात्र काम थालनी गरौँ भन्ने मेरो सोच थियो । सबै कुरामा एकै चोटि हात हाल्नु हुँदैन । त्यसले सफल भइँदैन र काम पनि देखिँदैन भनेर सरकारका प्रतिनिधिलाई पटक पटक भन्थेँ । ठूला ठूला प्रोजेक्ट सङ्घीय सरकारले गरोस्, मझौला खालका प्रोजेक्ट प्रदेश सरकारले गरोस् र साना खालका प्राजेक्ट स्थानीय तहले गरोस् भन्ने मेरो सोच थियो । आठवटै जिल्लामा नमुना विद्यालय खोलौँ त्यसका लागि बजेटमा पनि व्यवस्था भएको छ । केन्द्रमा रहेको बूढानीलकण्ठ स्तरको एउटा विद्यालय एउटा जिल्लामा खोलौँ भन्ने सोच थियो । मेडिकल कलेज, इन्जिनियरिङ कलेज आफ्नो हुनुुपर्छ । कृषि विश्वविद्यालय हाम्रै हुनुपर्छ । यस्ता प्रोजेक्ट सफल भएको भए प्रदेशको कायापलट हुन्थ्यो । हामी त्यस्ता प्रोजेक्ट तयार गर्ने भनेर लागिसकेका थियौँ ।नीति आयोग छाडे पनि अधिकांश समय तपाईं जनकपुरमा नै बस्नुहुन्छ । अरू प्रदेशको तुलनामा प्रदेश २ को आलोचना बढी नै हुन्छ । तैपनि सुधार हुने सम्भावना छ कि छैन, सुधारको सूत्रहरु केके छन् ?–जुन सूत्र र सुधारको कुरा गर्नुभयो त्यो सिस्टमबाट मात्र सम्भव हुन्छ । त्यो सिस्टमबाट म बाहिरिएको छु । बाहिरबाट सुझाव सल्लाह दिने मात्र हो, कार्यान्वयन गराउन बाध्य पार्न सकिँदैन । मसँग रोडम्याप छ, त्यो रोडम्यापलाई प्रयोगमा ल्याउन सकिन्छ । आवश्यक परे मबाट सहयोग हुनसक्छ ।पहिलो कुरा, प्रदेश सरकारले आफ्नो स्रोतसाधन तय गर्नुपर्छ । सरकार केको आयस्रोतबाट चलाउने, कसरी सञ्चालन गर्ने, त्यसको रिसोर्स पहिला नै तय गर्नुपर्छ । सांसदबाट संसदीय क्षेत्रमा हुने खर्च सीधै रोकिदिनुपर्छ । त्यो पैसा मन्त्रालयमार्फत खर्च गर्नुपर्छ । बरु सांसदहरुले आआफ्नो क्षेत्रमा केके काम गराउन चाहेका छन् । केके प्रोजेक्ट छन्, त्यसको योजना सरकारलाई दिनुपर्छ । सरकारले नै त्यसलाई नीति तथा कार्यक्रममा राखेर मन्त्रालयमार्फत काम गर्नुपर्छ ।अहिलेकै संयन्त्रबाट त्यो सम्भव देखिँदैन । थोरै समयमा सबैका बारेमा बुझ्ने मौका पाएँ । उहाँहरुको काम गर्ने तौरतरिका थाह पाएँ । उहाँहरुको काम गर्ने तरिका र भिजन बुझ्ने मौका पाएँ । तसर्थ यही संयन्त्र र सरकारले काम गर्न सक्छ भन्ने विश्वास लाग्दैन । त्यसैले यो सरकार परिवर्तन नभएसम्म सोचेअनुसार काम हुन सक्दैन । पछि अर्को सरकार आउँदा नयाँ भिजन ल्यायो भने केही गर्न सक्छ कि ? तर वर्तमान सरकारले योभन्दा बढी केही गर्न सक्दैन ।एउटै विकासका कार्य तीनवटै निकायले काम गरिरहेका हुन्छन् । एउटै काम सङ्घ, प्रदेश र स्थानीय तहले गरिरहेका छन् । सानो तिनो सडक, बाटोघाटो बनाउने काम स्थानीय तहलाई छाडिदिऊँ । प्रदेशले सडक बनाउने हो भने प्रदेश स्तरीय बनाउनुपर्छ, जसले समग्र प्रदेशको हितमा होस् । प्रदेश सरकारले नै मन्दिर र मस्जिद बनाउने हो भने स्थानीय तहको के काम ? त्यसलै आआफ्नो प्रोजेक्ट निर्धारण गर्नुपर्छ ।तपाईंको जुन रोडम्याप र अवधारणा छ, त्यो अहिलेको सरकारले, अहिले संयन्त्र पूरा गर्न सक्छ ?–अहिलेकै संयन्त्रबाट त्यो सम्भव देखिँदैन । थोरै समयमा सबैका बारेमा बुझ्ने मौका पाएँ । उहाँहरुको काम गर्ने तौरतरिका थाह पाएँ । उहाँहरुको काम गर्ने तरिका र भिजन बुझ्ने मौका पाएँ । तसर्थ यही संयन्त्र र सरकारले काम गर्न सक्छ भन्ने विश्वास लाग्दैन । त्यसैले यो सरकार परिवर्तन नभएसम्म सोचेअनुसार काम हुन सक्दैन । पछि अर्को सरकार आउँदा नयाँ भिजन ल्यायो भने केही गर्न सक्छ कि ? तर वर्तमान सरकारले योभन्दा बढी केही गर्न सक्दैन ।त्यसोभए प्रदेश २ को भविष्य अन्धकार हुने भयो होइन ?–अन्धकार र प्रकाशको कुरा अहिले नै नगरौँ तर केही गर्लाजस्तो मलाई लाग्दैन । यही सरकारलाई निरन्तरता गरियो भने २५ वर्षमा पनि प्रदेश २ मा केही हुँदैन ।मधेसको भाग्य ठीक छ भने कोही न कोही अवश्य आउँछ । भारतमा नरेन्द्र मोदी उदाउँछन् भन्ने कसैले सोचेकै थिएनन् । त्यस्तै मधेसमा पनि कोही पात्र होला, समय आएपछि आफै बाहिर आउला ।तपाईंले तराई मधेसको समाजको अध्ययन अनुसन्धान गर्नुभएको छ । यसखालको समाजमा सरकार परिवर्तन हुनेवित्तिकै कायापलट नै हुन्छ भन्ने ग्यारेन्टी के छ ?–समाजको चरित्र नेतृत्वले निर्माण गर्छ । समाज एकाएक परिवर्तन पनि हुँदैन । त्यसका लागि समाजमा कोही न कोहीले जन्म लिन्छ र परिवर्तन गर्छ । विहार अहिले जस्तो सुध्रिन्छ भनेर कसैले विश्वास गरेको थिएन । एकजना नीतिशले विहारलाई सुधार गरेर देखाइदिए त । नरेन्द्र मोदी प्रधानमन्त्री भएपछि भारतमा आएको परिवर्तनलाई हेर्न सकिन्छ । त्यस्तै मोदी मुख्यमन्त्री हुनुभन्दा पहिला गुजरातको अवस्था कस्तो थियो ? त्यो सबैलाई थाह छ तर उहाँले गुजरातको मुहार नै फेर्नुभयो । समाजमा यस्ता पात्रहरु हुन्छन् जोसँग भिजन, योजना र कन्सेप्ट हुन्छ उसले मौका पाउने वित्तिकै कायापलट गर्नसक्छ ।मधेसमा त्यस्तो पात्र छ भन्ने तपाईंलाई लाग्छ ?–त्यो समयले बताउँछ र समयले नेतृत्व बनाउँछ । मधेसको भाग्य ठीक छ भने कोही न कोही अवश्य आउँछ । भारतमा नरेन्द्र मोदी उदाउँछन् भन्ने कसैले सोचेकै थिएनन् । त्यस्तै मधेसमा पनि कोही पात्र होला, समय आएपछि आफै बाहिर आउला ।मधेस (प्रदेश २) मा निराशा छ कि कही आशाका किरण पनि छन् ?–आशा गरौँ तर यही संरचनाबाट मधेसमा समृद्धि आउँँदैन । नयाँ संरचना आयो भने केही आशा गर्न सकिन्छ ।एउटा अर्थविज्ञका रूपमा मधेसको समग्र आर्थिक अवस्थालाई कसरी विश्लेषण गर्नुहुन्छ ?–पहिलो कुरा प्रदेश स्ट्रेन्थ के हो ? हामीसँग उद्योग छ, कृषि छ, पर्यटनको सम्भावना छ, सबै कुरा छन् तर ती सबभन्दा बृहत स्रतसाधन के हो, पहिचान गर्नुपर्छ । प्रदेश २ मा मात्र १५, १६ वटा सिमेन्ट उद्योग नै छन् । वीरगञ्ज, पथलैया उद्योग करिडर पनि प्रदेश २ मै छ । यति हुँदाहुँदै पनि औद्योगिक रूपमा विकास गर्न सक्दैनौँ । किनभने छिमेकमा दुई ठूला औद्योगिक देश भारत र चीन छन् । ती देशले वस्तु तथा सेवा उत्पादन गर्ने दरसँग प्रतिस्पर्धा गर्न हामीलाई गाह्रो छ । औद्योगिक प्रदेशका रुपमा आउन अलिकति कठिन नै छ । हामीसँग दुईवटा स्ट्रेन्थ छ । एउट कृषि र अर्को जनशक्ति हो ।कुनै समय नेपालको शैक्षिक जनशक्तिको स्रोत मधेस नै थियो । हिमालदेखि पहाडसम्म मधेसका शिक्षकहरु गएर पढाउँथे । देशका कुनाकप्चासम्म मधेसका शिक्षक हुन्थे । तर अहिले बटोमै पुगेका छन् । हाम्रो शिक्षा प्रणाली नै खत्तम भएको छ । तर जनशक्ति अझै पनि छ ।प्रदेश २ जस्तो कृषिको औद्योगीकरणको सम्भावना अरू कुनै पनि प्रदेशमा छैन । जनशक्ति पनि प्रदेश २ जतिको अरू छैन । यी दुई स्रोतसाधनमा  एकदमै बलियो छ । मैले सन् २०१० मा वैदेशिक रोजगारीको बारेमा एउटा अध्ययन गरेको थिएँ । देशको सम्पूर्ण जिल्लामध्ये नौवटा जिल्लाबाट सबभन्दा बढी व्यक्ति वैदेशिक रोजागरीमा गएका छन् । ती नौवटा जिल्ला प्रदेश दुईकै हुन् । मधेसको जनशक्तिको नेपालमा मात्र होइन विदेशमा पनि माग छ, त्यही सङ्ख्यामा विदेश गइरहेका छन् । तसर्थ मधेसमा कृषि पनि छ र जनशक्ति पनि छ । यी दुईको सही सदुपयोग गर्नुपर्छ । श्रमिक र कामदारका रूपमा मात्र होइन, युरोप, अमेरिका, जपान जस्ता देशमा प्राविधिक जनशक्ति, शैक्षिक जनशक्तिका रूपमा  पनि काम गरिरहेका छन् ।कुनै समय नेपालको शैक्षिक जनशक्तिको स्रोत मधेस नै थियो । हिमालदेखि पहाडसम्म मधेसका शिक्षकहरु गएर पढाउँथे । देशका कुनाकप्चासम्म मधेसका शिक्षक हुन्थे । तर अहिले बटोमै पुगेका छन् । हाम्रो शिक्षा प्रणाली नै खत्तम भएको छ । तर जनशक्ति अझै पनि छ ।कृषि क्षेत्रको ६० प्रतिशत जमिन बाँझो छ । जनशक्ति बाहिर गइरहेका छन्, काम गर्ने कोही छैनन् । त्यसैले हामी आयातमा निर्भर भएका छौँ । उत्पादन पनि बढेको तर जनसङ्ख्या पनि त्यही हिसाबले वृद्धि भएर त्यसले पुगिरेहको छैन । बढेको जनसङ्ख्याको अनुपातमा कृषि उत्पाद बढेको छैन । त्यसका लागि अझै गर्नुपर्ने हुन्छ । प्रदेश २ लाई समृद्ध प्रदेश बनाउने हो भने कृषि र जनशक्तिमा केन्द्रित भएर योजना निर्माण र कार्यान्वयन गर्नुपर्छ । प्रदेश २ को जनशक्तिलाई शक्तिशाली बनाउनुपर्छ । त्यसका लागि शिक्षा क्षेत्रमा सुधार चाहिन्छ । प्रदेश सरकारले आफ्नो नीति तथा कार्यक्रममार्फत सहकारी कृषिको आवधारणा ल्याएको छ । त्यो राम्रो अवधारणा हो  तर कार्यान्वयन कति हुन्छ त्यसमा भर पर्छ । सामूहिक खेतीको सम्भावना पनि मधेसमा रहेको छ ।एक समय छिमेकी देशसम्म खद्यान्न पुर्याउन सक्ने मधेसको उत्पादन अहिले यस्तो अवस्थामा हुनुको कारण के हो ?–कृषिप्रति हामी गम्भीर कहिल्यै भएनौँ । हाम्रो अर्थव्यवस्था किसानमुखी भएकै छैन । पञ्चायतकालमा पनि थिएन । त्यो पञ्चायतकालपछि झन् भएन । बरु पञ्चायतकालमा केही संरचना थियो । अहिले त्यति पनि छैन । सरकारले किसानको समस्या बुझ्ने प्रयास कहिले गरेन । अहिले उखु किसानको समस्या हेर्नुस्, त्यो समस्या किन समाधान भएन । किसानले बक्यौता रकम किन पाउन सकेनन् ? त्यो पाउनु पर्यो । त्यसप्रति सरकारको कुनै ध्यान गएकै छैन ।अर्को विकासको नाममा खेतीयोग्य जमिन समाप्त हुँदैछ । कृषि र वन सँगसँगै जानुपर्छ तर वन समाप्त हुँदैछ । वन विनास भइरहेकाले पानीको भयावह अवस्था सिर्जना भएको छ । त्यसले कृषिमा असर गरेको छ अर्थात सबैतिरबाट कृषिमाथि नै प्रहार भइरहेको छ । 