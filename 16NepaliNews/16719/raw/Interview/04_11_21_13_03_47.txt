काठमाडौँ । नेपाल कम्युनिस्ट पार्टी (नेकपा) को पछिल्लो सचिवालय बैठकले पार्टी विधान संशोधन गर्नेलगायत महत्त्वपूर्ण निर्णय गर्यो । जुन निर्णयपछि नेकपाको राजनीतिक प्रतिवेदन र विधानमा एकरूपता हुनुपर्छ भन्ने मागको सम्बोधन गर्ने नेता कार्यकर्ताको विश्वास छ ।यसमार्फत नेकपाले वैज्ञानिक समाजवाद हुँदै साम्यवादमा पुग्ने लक्ष्य राखेको छ । वैज्ञानिक समाजवाद भनेको के हो ? समाजवादमा पुग्न के गर्नुपर्छ ? अहिले नेपाली समाजको चरित्र कस्तो छ र नेकपा हिँडिरहेको बाटोबाट सामजवाद हुँदै साम्यवादसम्म पुग्न सकिएला त ? स्थायी समिति सदस्य तथा नेकपाका नेताडा. वेदुराम भुसालसँग रातोपाटीका लागिफणिन्द्र नेपालले जान्न चाहेका छन् । प्रस्तुत छ भुसालसँगको कुराकानी :नेकपाको सचिवालय बैठकले आफ्नो विधान संशोधन गर्ने निर्णय गरेको छ । अहिलेसम्म अलमलजस्तो रहेको (नेकपा) को कार्यदिशा अब चाहिँ प्रस्ट पार्न खोजिएको हो ?यसअघि नेकपाको कार्यदिशा प्रस्ट नभएको होइन, प्रस्टै थियो । यद्यपि विधानको प्रस्तावनामा प्रतिवेदनमा राखिएको भन्दा फरक भाषा थियो । त्यही भाषालाई सच्याउनुपर्छ भन्ने सचिवालयको पछिल्लो निर्णय हो । त्यसैले राजनीतिक प्रतिवेदन र विधानमा एकरूपता भएन यसमा एकरूपता हुनुपर्छ भन्ने भनाइ रहँदै आएको थियो । हामीले खासगरी जनताको जनवाद भनेका छौँ, जो त्यहाँ (विधानमा) राख्दा प्रतिवेदनमा भन्दा फरक ढङ्गले राखिएकाले यसलाई सच्याउनुपर्छ भन्ने यसअघिको स्थायी कमिटीले बनाएको कार्यदलबाट एउटा सुझाव पनि प्रस्तुत गरिएको थियो । तदनुरुप नै विधान संशोधनको कुरा अघि बढाउने भनेर भनिएको हो ।अब नेकपा वैज्ञानिक समाजवाद हुँदै साम्यवादमा पुग्ने भनिएको छ । यो भनेको के हो ? जनताले बुझ्ने भाषामा बताइदिनुस् न ?यसमा पहिला समाजवाद अनि बैज्ञानिक समाजवाद भनेको के हो भनेर बुझ्न जरुरी छ । समाजवाद भनेको समतामूलक समाज निर्माण गर्ने विचार हो । जुन विचार धेरै लामो समयदेखि चलिआएको विचार पनि हो । त्यो विचारको विकसित रूप हो वैज्ञानिक समाजवाद । समाजमा अनेकौँ खालका विभेद र भिन्नता छन् । वर्गीय विभेद धनी र गरिबबीचको विभेद छ । त्यस्तै जातीय विभेदहरु छन् । धार्मिक, सांस्कृतिक र लैङ्गिक विभेद छन् । यी विभेद नभएको समाज बनाउनुपर्छ र यो अवस्थालाई समाजवाद भन्ने हो ।समाजवादका पनि दुईवटा धारा छन् । एउटा प्रजातान्त्रिक समाजवाद धारा छ, जसले स्वतन्त्रताको कुरा धेरै गर्छ, समानताको कुरा कम गर्छ । अर्को वैज्ञानिक समाजवाद छ, जसले स्वतन्त्रताले मात्रै पुग्दैन समानतासहितको स्वतन्त्रता चाहिन्छ भन्छ । समानतासहितको स्वतन्त्रताको पक्षपोषण गर्ने नै वैज्ञानिक समाजवाद हो । हामी अर्थात नेकपाले भनेको वैज्ञानिक समाजवाद त्यो किसिमको हो ।*****नेकपाले भनेको समाजवाद कस्तो हो ? काँग्रेसले भनेको समाजवाद कस्तो हो ? भनेर भनिएकाले नेकपाले भनेको समाजवाद चाहिँ वैज्ञानिक समाजवाद हो है भनेर प्रस्ट पार्न खोजिएको हो । समाजवाद भन्ने त हाम्रो विधानमा पहिला पनि थियो । तर बीचमा प्रश्न उठ्यो नेकपाले भनेको समाजवाद कस्तो हो त ? नेकपा र काँग्रेसको समाजवादमा के भिन्नता हो त ? भनेर प्रश्न उठिसकेपछि हामीले भनेको समाजवाद यो हो है भनेर प्रस्ट पार्न खोजिएको हो ।*****नेपालको संविधानमै समाजवाद लेखिएको छ । फेरि किन पार्टी विधान वा कार्यदिशामा यो कुरा लेख्नुपर्यो त ?हो, नेपालको संविधानमै समाजवादउन्मुख व्यवस्था सिर्जना गर्ने भनियो । त्यति मात्रै होइन संविधानको प्रस्तावनामा के भनियो भने समाजवादप्रति प्रतिबद्ध हँुदै समृद्ध मुलुक निर्माण गर्ने पनि भनिएको छ ।संविधानले कुन चाहिँ समाजवादप्रति प्रतिबद्ध हुने भनेको हो ?हो, यसमा प्रश्न उठिरहेको छ । नेकपाले भनेको समाजवाद कस्तो हो ? काँग्रेसले भनेको समाजवाद कस्तो हो ? भनेर भनिएकाले नेकपाले भनेको समाजवाद चाहिँ वैज्ञानिक समाजवाद हो है भनेर प्रस्ट पार्न खोजिएको हो । समाजवाद भन्ने त हाम्रो विधानमा पहिला पनि थियो । तर बीचमा प्रश्न उठ्यो नेकपाले भनेको समाजवाद कस्तो हो त ? नेकपा र काँग्रेसको समाजवादमा के भिन्नता हो त ? भनेर प्रश्न उठिसकेपछि हामीले भनेको समाजवाद यो हो है भनेर प्रस्ट पार्न खोजिएको हो ।कसरी आउँछ त नेपालमा समानता सहितको स्वतन्त्रता ? समानता कहाँ र केकेमा भनिएको हो ?यसमा पहिलो कुरा आर्थिक समानता हुनुपर्छ । धनी र गरिब बीचको खाडल जुन छ, यो खाडल मेटाउँदै जानुपर्छ । यो एकैचोटि आउने कुरा होइन । रातारात हुन्छ भन्ने पनि होइन क्रमशः गर्दै जाने हो । जब त्यो समानता पूर्णरूपमा हुन्छ तब त्यो साम्यवाद हो फेरि । मार्क्सवादमा परिवर्तन सम्बन्धी प्रक्रिया छ । त्यो प्रक्रिया कस्तो हो भने परिवर्तनको प्रक्रिया मात्रा मात्रा मात्रा मात्रै हुँदै अघि बढ्छ र एउटा निश्चित विन्दुमा पुगेपछि मात्रै गुणात्मक फड्को मार्छ र अर्को चरणमा जान्छ । जनवादको विकासबाट समाजवाद र समाजवादको विकासबाट साम्यवादमा पुग्ने सिलसिला हुन्छ ।*****नेपालमा जनवादको चरित्र अलि फरक छ । जनवादका दुईवटा रूप छन् । तर हाम्रोसमेत जोड्ने हो भने तीनवटा हुन्छन् । दुईवटा मध्ये एउटा भारतमा भएको जनवादलाई लिन सकियो अर्को चीनको जनवाद । भारतमा भएको जनवाद स्वछन्द प्रकृतिको छ, जुन समानताको दिशामा उन्मुख छैन । चीनमा भएको जनवादमा स्वतन्त्रताको कमी छ । भारतमा भएको जनवादमा समानताको कमी र असमानताको खाडल ठूलो छ ।*****अहिले हामी कहाँ छौ त ?अहिले हामी जनवादको चरणमा छौँ । जनवादको चरणमा आधारित भएर अगाडि बढ्छौँ, समाजवादमा हुँदै वैज्ञानिक समाजवादमा पुग्छौँ । वैज्ञानिक समाजवादलाई अँगाल्दै पूर्ण समानताको समाजमा जब पुग्छौँ, त्यतिबेला साम्यवादमा पुगेका हुन्छाँै । यो सिलसिलाबाट जाने कुरालाई सिलसिला मिलाएर नेकपाले आफ्नो विधानमा राख्न लागेको हो ।नेकपाको लक्ष्य साम्यवाद भयो । नेपालमा जनवादको चरित्र अहिले कस्तो छ । त्यो चरित्रले लिने समय या अवधिबारे तपाईंको धारणा के छ ?नेपालमा जनवादको चरित्र अलि फरक छ । जनवादका दुईवटा रूप छन् । तर हाम्रोसमेत जोड्ने हो भने तीनवटा हुन्छन् । दुईवटा मध्ये एउटा भारतमा भएको जनवादलाई लिन सकियो अर्को चीनको जनवाद । भारतमा भएको जनवाद स्वछन्द प्रकृतिको छ, जुन समानताको दिशामा उन्मुख छैन । चीनमा भएको जनवादमा स्वतन्त्रताको कमी छ । भारतमा भएको जनवादमा समानताको कमी र असमानताको खाडल ठूलो छ । चीनमा भएको जनवादमा स्वतन्त्रताको कमी छ । चीनमा स्वतन्त्र निर्वाचन हँुदैन । जनताले सरकार सञ्चालन गर्ने प्रतिनिधि छान्न पाउँदैनन् । नियन्त्रित हुन्छ । अब नेपालमा समावेशी लोकतन्त्र भनेका छौँ । विभिन्न जाति जनजाति, पिछडिएका वर्ग, क्षेत्र, लिङ्ग समेतलाई प्रतिनिधित्व गराउने गरी जुन व्यवस्था गरेका छौँ यो व्यवस्था चीनमा पनि छैन, भारतमा पनि छैन । त्यसैले यो नेपाली विशेषताको जनवाद हो, जब कि स्वतन्त्रता र समानताको अलि बढी सन्तुलन भएकाले हो ।समानता र स्वतन्त्रताको फ्युजनभन्दा हुन्छ ?फ्युजन होइन, सन्तुलन भन्नुपर्छ । यो खालको जनवादमा हामी छौँ र यो नेपाली विशेषताको जनवाद हो । यो विशेषताको जनवाद अन्त कतै पाउनुहुन्न । हिजोको रुस, अमेरिका, चीन, भियतनाम, बेलायत भारत अरू कुनै पनि ठाउँमा पाइँदैन ।तपाईंको भनाइमा जनवादको चरण परिपक्व नभई समाजवादमा फड्को मार्न सम्भव छैन । कि त्यो चरण पार नगरी पनि समाजवादमा फड्को मार्ने अद्भूत सूत्र या जादु केही देख्नुहुन्छ ?त्यस्तो जादु या सूत्र छैन । हामीले भनेका पनि छैनौँ । हाम्रो अहिलेको तात्कालिक  कार्यदिशा जनताको जनवाद हो । त्यो भनेको नेपाली विशेषताको अघि मैले भनेको किसिमको हो । यो जनवादको आधार हामीले तयार गरेका छौँ ।*****अब राजनीतिक आधारमा टेकेर आर्थिक, सामाजिक र सांस्कृतिक आधार बनाउनुपर्यो । त्यो आधार नै समाजवादको आधार हो । हाम्रो पार्टीले अहिले भनेको पनि त्यही हो, जो समाजवादको आधार तयार गर्ने । संविधानले भनेको चाहिँ समाजवादप्रति प्रतिबद्ध हुने र समाजवाद उन्मुख समाज बनाउने भनेको छ । यता नेकपाले चाहिँ समाजवादका आधार तयार गर्ने । त्यसका निम्ति अहिले हामीले जनताको जनवाद तात्कालिक कार्यक्रम कार्यदिशा हो । हो, यसैलाई कार्यान्वयन गर्दै अगाडि बढ्ने भनिएको हो ।*****नेपालमा जनवादको आधार तयार भइसकेको हो ? हो भने केके कुराले पुष्टि गर्छ ?जनवादको आधार तयार भइसकेको छ । यसमा तपाईंले मलाई दार्शनिक बहसमा तान्न खोज्दै हुनुहुन्छ । यसैमा क्रान्ति भनेको के भन्ने बुझ्नुपर्छ । क्रान्तिको प्रमुख कार्यभार राज्यसत्ताको हस्तान्तरण हो भनेका छन् कालमार्क्सले । हामीले पनि मार्क्सवादी पार्टी भनेका छौँ । कालमार्क्सले ‘दर्शनको दरिद्रता’ भन्ने किताब लेखेका छन् । त्यसमा उनले क्रान्ति के हो भन्ने चर्चा गरेका छन् । जसमा क्रान्तिको प्रमुख कार्यभार सत्ताको हस्तानतरण भन्ने मुख्य कुरा छ । अब नेपालको हकमा राजनीतिक सत्ताको हस्तानतरण भयो कि भएन त भन्दा भयो । त्यसकारण नेपालमा समाजवादको राजनीतिक आधार तयार भयो भनेर मैले भनेको हो ।योसँगै आर्थिक, सामाजिक र सांस्कृतिक आधार आवश्यक छैन ? त्यही भएर मैले राजनीतिक आधार मात्रै तयार भयो भन्दैछु म । अब राजनीतिक आधारमा टेकेर आर्थिक, सामाजिक र सांस्कृतिक आधार बनाउनुपर्यो । त्यो आधार नै समाजवादको आधार हो । हाम्रो पार्टीले अहिले भनेको पनि त्यही हो, जो समाजवादको आधार तयार गर्ने । संविधानले भनेको चाहिँ समाजवादप्रति प्रतिबद्ध हुने र समाजवाद उन्मुख समाज बनाउने भनेको छ । यता नेकपाले चाहिँ समाजवादका आधार तयार गर्ने । त्यसका निम्ति अहिले हामीले जनताको जनवाद तात्कालिक कार्यक्रम कार्यदिशा हो । हो, यसैलाई कार्यान्वयन गर्दै अगाडि बढ्ने भनिएको हो ।यसका लागि गर्नुपर्ने अनिवार्य काम चाहीँ केके हुन् त ?आर्थिक आधारहरु बलिया बनाउने, सामाजिक र सांस्कृतिक आधार मजबुत बनाउने । समाजमा आर्थिक, सामाजिक, राजनीतिक, सांस्कृतिक पक्ष हुन्छन् । त्यसमध्ये पनि अहिले हामीकहाँ राजनीतिक आधार छ । यो पनि हामीले निकै लामो लडाइँ गरेर तयार गरेका हौँ ।तर यो राजनीतिक आधार अनुरूपका सामाजिक, आर्थिक, सांस्कृतिक आधार तयार भए या भएनन् त भन्दा म तपाईंसँग सहमत छु ती आधार तयार छैनन् । अब त्यही तयार गर्ने हो । आजको हाम्रो, पार्टीको र सरकारको मूल काम भनेको आर्थिक, सामाजिक र सांस्कृतिक आधार तयार गर्ने हो ।ती आधारहरु तयार गर्नसक्नुहुन्छ त अब ?तयार गर्न सक्यौँ, हामीले समाजवादतर्फ अघि बढ्यौँ, सकेनौँ असफल हुन्छौँ ।त्यसो भए समाजवादतर्फको हिँडाइ लक्ष्य भेटाउने किसिमको देख्नुहुन्छ ?अहिलेसम्मको हिँडाइ धिमा छ, मन्द गतिमा छ । म यो गतिसँग सन्तुष्ट छँदैछैन ।यो गतिले पुगिदैन ?पुग्न त कछुवाको चालमा हिँड्दा पनि दिशा ठीक छ भने पुगिन्छ । तर कहिले पुग्ने भन्ने मात्रै हो । तीव्र गतिमा हिँडे चाँडो पुगिन्छ, धिमा हिँडे ढिलो हुन्छ । कुरा यति मात्रै हो । दिशा उल्टो छ भने जति चाँडो दौडे पनि पुगिन्न ।दिशा सही पक्रेको छ त ?दिशाका बारेमा म अहिले ठिकै छ भन्नेमा छु । गति चाहिँ तीव्र छैन ।*****असमानताको खाडल बढ्दै गयो भने गलत बाटोमा गयो भनेर बुझ्नुपर्छ । यसमा कुनै भ्रम पाल्नु हुँदैन कि नेकपाले नेतृत्व गरेको छ, त्यसकारणले समाजवाद हो भन्ने हँुदैन । व्यवहार के गरिएको छ भन्नेमा समाजवादको निर्धारण हुन्छ । व्यवहार उल्टो गर्ने अनि सुल्टो बाटो हिँडेका छौँ भनेर दाबी गर्न मिल्दैन । राष्ट्रिय चरित्रको पुँजीवादको विकास नगरी समाजवादमा जान सकिन्न ।*****क्रान्तिको कुरा गरिहाल्नुभयो । यो क्रान्तिको चरणबद्ध विकासका क्रममा तपाईंले अघि भन्नुभयो, नेपाल जनवादको चरणमै छ । त्यसपछि समाजवाद र साम्यवाद । के पुजीँवादको चरण पार भइसकेको हो त ?जनवाद भनेकै पुँजीवादको चरण हो । यसमा कुनै भ्रम छैन । त्यो कस्तो खालको पुँजीवादी चरण भन्ने मात्र फरक हो ।कस्तो खालको पुजीँवाद चाहिँ जनवाद हो त ?पुरानो खालको पुँजीवादी चरण, जो स्वच्छन्द पुँजीवादी विकासको बाटोमा जान्छ । अर्को नयाँखाले पुँजीवादी जनवादी चरण, जो समाजवादतर्फको दिशा तय गर्छ । त्यसलाई वैज्ञानिक समाजवाद भनिन्छ । नेपालका कम्युनिस्टहरुको इतिहास अध्ययन गर्दा नोपल कम्युनिस्ट पार्टीको आन्दोलनको सुरुवात क्रान्तिकारी नागरिक स्वतन्त्रता बनाउ भन्नेबाट भएको हो । यो अहिले हामीले आएर गर्यौँ भन्ने होइन । नेपाल कम्युनिस्ट पार्टी स्थापना हुँदा २०१० सालको वैशाख १० गते पारित पहिलो दस्तावेज हो त्यो । २००८ सालमा नेकपाको पहिलो सम्मेलनले पारित गरेको दस्तावेज हर्नुभयो भने त्यहाँ बहुदलीय व्यवस्था, समानुपातिक प्रतिनिधित्व लगायतका कुरा त्यहीँ छन् । त्यसलाई हामीले बीचमा छोडेका थियौँ । खासगरी चीनको सांस्कृतिक क्रान्तिबाट जब प्रभावित भयौँ, त्यसबेला हामीले ती पुराना कुरा छोडेका थियौँ । पछि आएर समात्यौँ । एमालेले जनताको बहुदलीय जनवाद भन्यो भने माओवादीले एकाइसौँ सताब्दीको विकास भन्यो । यस्तै यस्तै ढङ्गले आउने क्रममा अहिले हामीले त्यो पुरानो मोडललाई जोड्न खोजेका छौँ । नेपाल कम्युनिस्ट आन्दोलनमा पहिलेदेखि नै लोकतान्त्रिक मूल्यमान्यतालाई अवलम्बन गरेर जानुपर्छ भन्ने अवधारणाको विकास भएको थियो । त्यो हुनुको कारण यहाँ हामीले जनवादी अधिकारका लागि लड्नुपर्ने थियो । यहाँ निरङ्कुशतावादी शासन व्यवस्था थियो । राण शासन त्यसपछि पञ्चायत थियो । त्यसका निम्ति नागरिक अधिकारका लागि लड्नुपर्ने भयो । यसरी फरक खालले कम्युनिस्ट व्यवस्थालाई लोकतान्त्रिक मूल्य मान्यतालाई अवलम्बन गर्ने प्रयत्न र अभ्यास गर्यौँ । यस क्रममा त्यही खालको राजनीतिक व्यवस्थापन अहिले गर्न गइरहेका छौँ । जस्तो संविधान बनाउनेदेखि आफ्नो पार्टीका दस्तावेजहरुमा ती कुरा राखिएका छन् । लोकतान्त्रिक मूल्य मान्यतासहितको समाजवाद । यसले गर्दा अहिले राजनीतिक अधिकार हाम्रो आफ्नै विशेषता अनुसारको जनवादी राजनीतिक व्यवस्थाको स्थापना गर्यौँ । त्यो आधार बनायौँ । त्यो आधार अनुरूपको आर्थिक सामाजिक सांस्कृतिक आधार तयार पार्ने काम बाँकी नै छ । त्यसमा अब केन्द्रित हुने हो । त्यो आधार बनेपछि बल्ल वैज्ञानिक समाजवादमा जाने हो ।हाम्रो समाज, राजनीतिक दल र व्यक्तिको चरित्र हेर्दा त्यो लक्ष्य पूरा हुने देखिँदैन ?त्यो समस्या जहाँ पनि हुन्छ । परिवर्तन गर्नसक्नुपर्छ । यसमा भूमिका राजनीतिक दलकै हुन्छ । यदि त्यो गर्न नसके असफल होइन्छ । त्यसपछि यो गर्न नचाहने शक्तिको हातमा जान्छ ।तपाईं एउटा जिम्मेवार दलको नेता पनि हुनुहुन्छ । के प्रयास हुँदैछ सुधारका लागि ?अघि मैले भनेको गति पर्याप्त छैन भनेको कुराभित्र यसको जवाफ छ । अहिलेको गतिले त्यो दिशामा हामी पुग्दैनौँ । गाह्रो हुन्छ । गति भनेको व्यवहार पनि हो । गति बढाउने भनेको पहिला हामी कसरी अघि बढ्ने भन्नेमा सघन छलफल हुनुपर्छ । हामी यसो गर्छौं भनेर मात्र हुँदैन । वैज्ञानिक समाजवादमा जाने त भन्याँै तर त्यसमा केके गरेर जाने भन्ने त हुनुपर्यो नि । केके गर्दा समाजवादको आधार तयार हुन्छ त ? त्यो हुनुपर्छ । त्यो खाका पर्याप्त छैन । राजनीतिक प्रतिवेदनमा केही कुरा छन् तर ठोस रूपमा यो यो गर्ने भनेर १, २, ३ भनेर भन्न सक्नुपर्छ । दोस्रो नेपालमा हामीले नेपाली विशेषता अनुरूपको वैज्ञानिक समाजवाद निर्माण गर्ने भनिरहेका बेला नेपाली विशेषताको समाजवादमा केके हुन्छ त ? तत्काल गर्ने, दीर्घकालमा गर्ने कामबारे प्रस्ट हुन जरुरी छ । त्यो तय गरेपछि पार्टीको नीतिलाई सरकारको नीतिमा बदलेर कार्यान्वयन गर्न सक्नुपर्छ ।त्यसपछि केही नेता परिचालित भएर पुग्दैन । सिङ्गो पार्टीपङ्क्ति परिचालन हुनुपर्छ । सिङ्गो पार्टीमा छलफल गरेर, बहस गरेर, सामूहिक निर्णयसँगै निष्कर्ष निकाल्नुपर्छ । आठ लाख पार्टी सदस्यहरु एकाकार भएर हिँड्नुपर्छ । अहिले त ३२ लाख पुर्याउने कुरा छ । ती सबै एक हुनुपर्छ । सँगसँगै पार्टी शक्तिभन्दा बाहिरका प्रशासनिक शक्ति पनि परिचालन हुनुपर्छ । जनशक्ति, राजनीतिक शक्ति र राज्यशक्ति पनि परिचालन भएपछि बल्ल गति ठीक हुने हो ।नेपालले अहिले अपनाइरहेको अर्थ व्यवस्थाको चरित्र पुँजीवादी या समाजवादी कस्तो हो ?पुँजीवादी हो । त्यसमा दुई मत नै छैन । पुँजीवादपछि समाजवादमा जाने हो । पुँजीवादको चरण बढ्दै गयो भने असमानताको खाडल बढ्दै जान्छ । त्यसको अर्को बाटो असमानताको खाडललाई कम गर्दै जाने नै हो ।असमानताको खाडल बढिरहेका बेला समानताका लागि बनिरहेको खाल्डो पुर्ने उपाय के छन् ?असमानताको खाडल बढ्दै गयो भने गलत बाटोमा गयो भनेर बुझ्नुपर्छ । यसमा कुनै भ्रम पाल्नु हुँदैन कि नेकपाले नेतृत्व गरेको छ, त्यसकारणले समाजवाद हो भन्ने हँुदैन । व्यवहार के गरिएको छ भन्नेमा समाजवादको निर्धारण हुन्छ । व्यवहार उल्टो गर्ने अनि सुल्टो बाटो हिँडेका छौँ भनेर दाबी गर्न मिल्दैन । राष्ट्रिय चरित्रको पुँजीवादको विकास नगरी समाजवादमा जान सकिन्न । अहिले हामी भर्खर भर्खर पुँजीवादमा प्रवेश गरेका छाँै । सामान्य हिसाबले औद्योगिक, सामूहिक उत्पादन प्रणालीको सुरुवात भएको लामो समय भइसकेको छ । तर त्यसलाई समन्तवादी राज्य व्यवस्थाले जकडेर राखेको थियो । त्यसबाट मुक्त भएपछि हामीले संविधान बनाउन एक दशक लगायौँ । संविधान बनाउन एक दशक लाग्नै नपर्ने हो । यसले नै हाम्रो गति धिमा छ भन्ने बुझाउँछ । संविधान बनाइसकेपछि र यो सरकार बनेपछिको व्यवहार हेर्ने हो । यसमा करिब २ वर्षको अवधि हेर्दा हामीले चाहेको समयमा र चाहेको दिशामा पुग्न सक्दैनौँ ।फरक प्रसङ्गमा जाऊँ । दुई पार्टी एक भएपछि अहिले अध्यक्षहरुको कार्यविभाजन पनि भयो । बैठकहरु पनि धमाधम बस्न थाले । के अब नेकपाको स्पिड बढेको हो ?यसका लागि व्यवहार हेर्नुपर्छ । किनभने विचार भन्दा व्यवहार प्रधान हुन्छ । द्वन्द्ववादी समाज यसैलाई भन्छन् । नेताहरुको दुई अध्यक्ष्लाई कार्यविभाजन गरेर एउटा एउटा जिम्मेवारी लिनुस् सम्पादन गर्नुस् भन्ने सुझाव थियो । यसमा कमसेकम निर्णय भएको छ, यो सकारात्मक हो । निर्णपछिका सन्दर्भमा एकाध बैठकहरु पनि भए भन्दैमा हौसिहाल्ने पक्षमा म छैन । उहाँहरु त्यसरी नै अघि बढ्नुस्, हाम्रो चाहाना र सुझाव छ । उहाँहरुले राम्ररी चलाउन सक्नुभयो भने राम्रो गर्नुभयो भन्ने हो । नत्र नराम्रो भयो भन्ने काम हाम्रो हो ।नराम्रो भयो भने यो चाहिँ भएन है भनेर अध्यक्षहरुलाई भन्ने तपाईंहरुको हिम्मत छ ?किन भन्दैनौँ भन्छौँ ।तर दुई नेतालाई लागेको कुरामा अरूलाई हल्लाउने गरिन्छ भनेर गुनासो पनि त सुनिन्छ नि ?उहाँहरुले आफ्नो इच्छामा मात्रै चल्न खोज्नुभयो भने असफलताबाहेक केही भोग्नुहुन्न ।नेतृत्वको व्यवहार, कार्यकर्ताको अपेक्षा र पार्टीले अँगालेको नीतिबीच तालमेल मिलेको जस्तो लाग्छ तपाईंलाई ?यसमा समस्या छ । तपाईंको प्रश्नको जवाफ ‘यस अर नो’ भन्ने अवस्था छैन । यो गतिमा मात्रै हिँडेर जनताको अपेक्षा पूरा हुँदैनन् । यसमा आफैले आत्ममूल्याङ्कन र आत्मसमीक्षा गर्ने हो । अरू विकल्प नै छैन । यदि त्यसो गर्न सकिएन भने असफलतामा पुग्ने हो ।     #beduram bhusal#बेदुराम भुसाल