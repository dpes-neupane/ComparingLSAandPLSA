आईएमई ग्रुपका अध्यक्ष चन्द्रप्रसाद ढकाल नेपालको निजी क्षेत्रका एक प्रतिष्ठित व्यवसायी हुन् । ढकालको यीबाहेक एकदर्जनभन्दा बढी क्षेत्रमा लगानी छ । नेपाल उद्योग वाणिज्य महासंघका उपाध्यक्ष ढकालले महासंघको आगामी चैत्रमा हुने ५४औं वार्षिक साधारणसभामा वरिष्ठ उपाध्यक्ष पदमा उम्मेदवारी दिने घोषणा गरेका छन् । महासंघको विधानमा वरिष्ठ उपाध्यक्ष अर्को कार्यकालमा स्वतः अध्यक्ष हुने व्यवस्था छ । प्रस्तुत छ महासंघको आगामी निर्वाचन र उनको उम्मेदवारीमा केन्द्रित रहेर रातोपाटीले ढकालसँग गरेको कुराकानीको अंश ।मेरो पक्षमा निकै राम्रो माहोल बनेको छ । जिल्ला तथा नगर, एसोसियट र वस्तुगत सबै क्षेत्रका साथीहरुले मलाई समर्थन गर्दै शुभकामना दिइरहनुभएको छ । सबै साथीहरु निकै उत्साही पाएको छु । ७७ जिल्ला र नगरसम्म फैलिएको हाम्रो आफ्नै व्यवसायिक नेटवर्क नै मेरो जितको मुख्य आधार हो ।नेपाल उद्योग वाणिज्य महासंघको वरिष्ठ उपाध्यक्षको पदमा उम्मेदवारी घोषणा गर्नुभयो । तपाईंले आफ्नो माहोल कस्तो पाउनुभएको छ ?मेरो पक्षमा निकै राम्रो माहोल बनेको छ । जिल्ला तथा नगर, एसोसियट र वस्तुगत सबै क्षेत्रका साथीहरुले मलाई समर्थन गर्दै शुभकामना दिइरहनु भएको छ र दिने क्रम जारी छ । सबै साथीहरु निकै उत्साही पाएको छु । ७७ जिल्ला र नगरसम्म फैलिएको हाम्रो आफ्नै व्यवसायिक नेटवर्क नै मेरो जितको मुख्य आधार हो ।तपाईँलाई भोट दिने आधारहरु के के हुन् ? नेतृत्वमा आउनलाई व्यवसायी साथीहरुसँग तपाईँको अपिल के हो ? म सानो पसलबाट व्यवसाय सुरु गरेर अहिलेको अवस्थामा आएको हुँ । हुन त म अहिले पनि खासै केही होइन, किनभने गर्नुपर्ने अझै धेरै छ । तर पनि गाउँबाट आएर काठमाडौँमा एउटा सामान्य पसल र त्योभन्दा अघि सहायक स्तरको जागिरबाट शुरु भएको मेरो ‘करियर’ आजका दिनसम्म आइपुग्दा म खुशी नै छु । हो, यसैगरी मेरोजस्तो सानोतिनो व्यवसायीलाई खुशी बनाउने नै मेरो उद्देश्य हो ।हामीले आईएमई मार्फत निम्न आय र स्तरका नेपाली दाजुभाइ दिदीबहिनीहरुले विदेशमा गएर रगत पसिना पोखेर जम्मा गरेको दुईचार पैसालाई औपचारिक माध्यमबाट नेपाल भित्र्याएर उनीहरुका आमाबुबा र लालाबालाका हातमा पु¥याइदिने पेसा गरेकोले उनीहरुको दुःख पनि अरुले भन्दा मैले नै बढी देखेको छु जस्तो लाग्छ । हो, त्यहाँनेर उभिएर हेर्दा पनि यो देशको विकास पनि साना र मझौला उद्योगहरुको विकास, तिनीहरुको संरक्षण र सम्बद्र्धनबाट नै हुन्छ भन्ने मलाई लाग्छ । जसले पनि आफ्नै ‘ग्राउन्ड रियालिटी’ कै वरपर रहेर काम गर्ने हो । जसले पनि पहिला हेर्ने र न्याय गर्ने भनेको आफूले टेकेको धर्तीकै हो । अनि भनिन्छ नि, खुकुरीको चोट अचानोले मात्र थाहा पाउँछ । हो, त्यसैले मैले पनि यस्तै व्यवसायीलाई न्याय दिलाउने कामलाई पहिलो प्राथमिकतामा राख्नेछु । म उहाँहरुलाई नै उत्साहित र प्रोत्साहित गर्ने, उहाँहरुकै सफलतामा रमाउने र उहाँहरुका हातमा साथ मिलाउने हो । तर हामीलाई त ठूला लगानी र विदेशी लगानीको पनि उत्तिकै जरुरी छ नि । ठूला लगानीको सुरक्षा र वैदेशिक लगानी भित्र्याउन तपाईका कार्यक्रम के कस्ता छन् ?हो, हाम्रो देशमा वैदेशिक र ठूला लगानी छन् र भित्रिँदै पनि छन् । तिनको सुरक्षामा काम गर्नुपर्ने दायित्व पनि महासंघको हो । ठूलो लगानीको सुरक्षा नगरी देशले लिएको समृद्धिको यात्रा पूरा हुन सक्दैन । यी सबै कार्यका लागि सरकारसँगै नेगोसियसन गर्ने हो । व्यवसाय र व्यवसायीहरुको हितमा म एक व्यवसायी लाग्ने हो । हाम्रा सोच, प्रयास, संघर्ष र अभियानहरुले देशमा लगानीमैत्री, व्यवसाय मैत्री र व्यवसायीमैत्री वातावरण बनाउने हो । त्यसका लागि देश घुमेको र साना ठूला सबै व्यवसायी साथीहरुको समस्या बुझेको तथा आफैँ पनि सामान्यबाट व्यवसाय थालेको म जस्तो व्यक्तिले यहाँसम्म आइपुग्दा देखेका, भोगेका संघर्षहरुलाई व्यवहारमा उतारेर आगामी दिनका लागि महासंघलाई सबैको साझा र शीतल चौतारी बनाउने हो ।म एक दशकभन्दा लामो समयदेखि अवैतनिक महावाणिज्यदुतको रुपमा काम गर्दै आएको छु । त्यस्तै विभिन्न बाइनेसनल च्याम्बरको अध्यक्ष भएर काम गरेको छु र हाम्रो व्यावसायिक नेटवर्क विदेशमा पनि रहेकोले हाम्रो वैदेशिक सम्बन्ध निकै राम्रो बनेको छ । यसले पनि देशमा वैदेशिक लगानी भित्र्याउन तथा सहजीकरण गर्न मद्दत पुग्छ भन्ने मलाई विस्वास छ ।महासंघका गतिविधिहरुमा कुनै कमी आएका छैनन् । बरु समयअनुसार महासंघ थप मजबुत र सशक्त संगठनको रुपमा देखिदै छ । देशमा व्यावसायिक वातावरण बनाउन र व्यवसायीका आवाज उठाउन महासंघ स्थापना भएको हो । यो आफ्नो उद्देश्यमा अचल र अटल छ । हाम्रा पूर्वअध्यक्षज्यूूहरु तथा अग्रजहरुको अथक प्रयास र मिहिनेतका कारणले यो बनेको हो र यसको गरिमा अझ उचो बनाउने हामीहरुले हो ।तर सबैले भन्ने यस्तै होला नि, वरिष्ठ उपाध्यक्षमा चुनाव जित्ने तपाईको मूख्य आधार चाँही के के हुन् ? तपाईका प्रतिष्पर्धीभन्दा तपाईलाई किन रोज्ने ?मेरो व्यवसाय र व्यावसायिक नेटवर्क ७७ जिल्ला, नगर तथा टोलसम्म पुगेको छ । हरेक जिल्ला तथा नगरसम्म हाम्रो व्यावसायिक सञ्जाल छ । रेमिट्यान्स, बैंक, इन्सुरेन्स, मोटर्सलगायत धेरैक्षेत्र मार्फत जिल्लाका व्यवसायी साथीहरुसँग हामी जोडिएका छौँ । यसले पनि मलाई जिल्लास्तरमा व्यवसायीहरुले भोग्ने समस्या तथा चुनौतीको पूर्ण जानकारी छ । सानो व्यवसाय सुरु गरेर अहिलेको आइएमई ग्रुपको अवस्थामा पुगेकोले मेरो सानादेखि ठूला व्यवसायी सबैसँग सम्बन्ध रहेको छ भने सानादेखि ठूला सबै व्यवसायीले भोगेका समस्याको मलाई अवगत छ । मैले महासंघको नेतृत्व दावी गर्नको पछाडि यी कुराहरुकोे निकै महत्वपूर्ण स्थान रहन्छ ।मेरो यही व्यावसायिक नेटवर्ककै माध्यमबाट अहिले मेरो सबै जिल्ला तथा नगर, एशोसियट तथा बस्तुगत सबै क्षेत्रमा निकै राम्रो अवस्था छ । यसले मेरो जितलाई सुनिश्चत गरिसकेको छ ।अहिले महासंघको गतिविधिहरु त्यति देखिदैनन् नि । के महासंघ व्यवसायीको राजनीति गर्ने थलोमात्र बनेको हो ?तपाईले भनेजस्तो विल्कुल होइन । यसले आफूले गर्नुपर्ने सबै कार्यहरु निरन्तर रुपमा गर्दै आएको छ । महासंघका गतिविधिहरुमा कुनै कमी आएका छैनन् । बरु समयअनुसार महासंघ थप मजबुत र सशक्त संगठनको रुपमा देखिदैँ छ । देशमा व्यावसायिक वातावरण बनाउन र व्यवसायीका आवाज उठाउन महासंघ स्थापना भएको हो । यो आफ्नो उद्देश्यमा अचल र अटल छ । हाम्रा पूर्वअध्यक्षज्यूूहरु तथा अग्रजहरुको अथक प्रयास र मिहिनेतका कारणले यो बनेको हो र यसको गरिमा अझ उचो बनाउने हामीहरुले हो । त्यो हामी गर्छौँ ।नेपालको निजी क्षेत्रको अहिलेको अवस्था के हो ? राज्यसँगको तपाईहरुको सम्बन्ध कस्तो छ अहिले ? संघीय संरचनाले गर्दा व्यावसायिक वातावरण बिग्रेको भनिन्छ नि ?हामी निजी क्षेत्र भनेको देशको समृद्धिको यात्राका दरिलो खम्बा पनि हौँ । राज्यले घोषणा गरेको तीन खम्बे अर्थतन्त्रको एक दरिलो खम्बा । देशको अर्थतन्त्रमा अहिले पनि निजी क्षेत्रको योगदान ७५ प्रतिशत हाराहारी छ । तर सरकारले अघि सारेको समृद्धिको यात्रामा सफल सारथीका रुपमा रहने निजी क्षेत्रले राज्यको तर्फबाट अपेक्षाअनुसारको अभिभावकको भूमिका भने पाउन सकिरहेको छैन । यसकालागि हामी निरन्तर लागि नै रहेका छौँ । सरकारसँग व्यवसायिक वातावरणका लागि छलफल, वार्ता र सम्वाद गरिनै राखेका छौँ । हामीलाई आशा छ त्यो वातावरण पनि विस्तारै बन्दै जानेछ ।सकेसम्म सहमतिको प्रयास गर्ने हो । म सधैँ सहमतिकै पक्षमा हुन्छु । मेरो यस अघिको महासंघको यात्रालाई हेर्नुभयो भने तपाईले थाहा पाइहाल्नुहुन्छ । हेर्नुस्, म महासंघको मेरो यात्रामा कि त सर्वसम्मत भएर आएको छु कि सबैभन्दा धेरै मतकासाथ ।व्यवसायीहरु देशमा लगानीमैत्री वातावरण छैन मात्र भन्छन् । तर सरकारले लगानीको वातावरण बन्दै गएको दावी गरेको छ । तपाईको धारणा के हो ?नेपालमा लामो समयपछि राजनीतिक स्थायित्वसँगै लगानीको वातावरण पनि बन्दै गएको छ । लगानीकर्ताले अरु वातावरणका अतिरिक्त स्थायी सरकार पनि हेर्छन् नै । देशमा तीन तहको सरकार बनेपछि आ–आफ्ना क्षेत्रमा लगानी भित्र्याउन एक किसिमले प्रतिष्पर्धा नै भएको मैले पाएको छु । मेरो आफ्नै कुरा गर्ने हो भने कार्यक्रमका लागि विभिन्न ठाउँमा पुग्दा त्यहाँ प्रदेश सरकारका मुख्यमन्त्री एवं मन्त्रीज्यूहरुले आफ्नो प्रदेशमा पनि चन्द्रागिरिजस्तै केबलकार बनाउन आग्रह गर्नुहुन्छ । उहाँहरुले तपाईँ आउनुहोस् वातावरण हामी बनाइदिन्छौँ पनि भन्ने गर्नुभएको छ ।सरकारले निजी क्षेत्रसँगको साझेदारीलाई नीति, नियम र कानुनमा राम्रैसँग स्वीकार गरेको पनि छ । तर नेतृत्वमा यो सकारात्मक सोच देखिए पनि राज्य संयन्त्रभित्र भने के के नपुगे जस्तो देखिन्छ । हाम्रा उद्योगी, व्यवसायी साथीहरुले काम गर्ने क्रममा नेपालको परम्परागत संरचनाबाट सहज महशुस गर्न नपाएको गुनासो बारम्बार गर्नुभएको पनि छ ।राज्य भनेको हाम्रो अभिभावक हो र यसले हामीलाई सहजीकरण गरिदिनुपर्छ । हामीले राज्यसँग आवश्यक वातावरणका लागि पहल गर्नुपर्छ र आवश्यक परे संघर्ष गरेर पनि लिनुपर्छ । निजी क्षेत्रले दिने सेवा पनि राज्यकै लागि हो । यसका लागि उद्योगी व्यवसायी मित्रहरु आफ्ना व्यावसायिक हकहितका लागि संयुक्त रुपमा लाग्नुपर्ने हुन्छ ।त्यसैले मेरो उम्मेदवारीको नारा ‘समृद्धिको आधार राज्य–निजी क्षेत्र साझेदार’ राखेको छु । किनभने निजी क्षेत्रको दरिलो उपस्थिति बिना राज्यमात्रको पहलमा देश समृद्ध बनेको संसारमा अहिलेसम्म मैले कतै देखेको छैन । राज्यले निजी क्षेत्रसँग जति सहकार्य गर्छ त्यति द्रूत गतिमा राज्यको आर्थिक उन्नति हुन्छ । आखिर राज्य निजी क्षेत्रको विना लगानीको एउटा पाटर्नर पनि हो ।तपाई महासंघको नेतृत्वमा आएपछि सबैभन्दा पहिले गर्ने काम के के छन् ?निजी क्षेत्र आर्थिक विकास र रोजगारी सृजनाको बलियो इन्जिन हो । नागरिकलाई वस्तु तथा सेवा प्रदान गर्न र राजस्वमार्फत राज्यको आम्दानी वृद्धि गर्न निजी क्षेत्रको सक्रिय सहभागिता अनिवार्य छ । औद्योगिक र व्यापारिक वातावरण बनाउन हामीकहाँ अझै थुप्रै काम गर्न बाँकी छ । जस्तो उद्योग व्यापार दर्ता, नविकरण र खारेजी प्रक्रियालाई सहज र सुलभ बनाउनुपर्नेछ । उद्योग, आयोजना, वेयरहाउसको निर्माणमा इआईए, आईईका लागि लाग्ने लामो प्रक्रिया, समय र झण्झटलाई छोट्याउनुपर्नेछ । समय प्रक्रियाका कारण बढ्ने लागतलाई घटाउनुपर्नेछ ।छिमेकी मुलुकमा निर्यात व्यापार बढाउनका लागि हामीलाई उद्योग ग्राम, विशेष आर्थिक क्षेत्रमात्रै होइन, त्यहाँ पुग्ने सडक, विद्युत लगायतका दिगो पूर्वाधार चाहिन्छ । गुणस्तरीय विद्युत त्यो पनि सर्वसुलभ दरमा उपलब्ध हुनुपर्छ । उद्योग र आयोजनाका लागि चाहिने जग्गा किन्न वा अधिग्रहण गर्न, ती कम्पनीलाई अनावश्यक सम्पत्ती र जग्गा विक्री गर्ने प्रक्रिया सहज बनाउनुपर्नेछ ।एउटा निकायबाट फर्छयौट भएको विषयलाई अर्को निकायबाट अहिले जुन अल्झाउने परिपाटी छ, त्यसलाई हटाउनुपर्नेछ । नवउद्यमीलाई मात्रै होइन, ठूला उद्योगी र व्यापारीसम्मलाई ऋणमात्रै नभएर स्वपुँजीको उपलब्धता पनि बढाउनुपर्नेछ । उद्योगी व्यापारीसँग राज्यका निकायले सहज र वैज्ञानिक रुपमा कर उठाउने वातावरण बनाउनुपर्नेछ । करमा रहेका द्विविधाका कारण उद्योगी व्यवसायीहरु करको ठूलो भार पर्ने समेत गरेको छ । त्यस्ता द्विविधा भएका कर कानुनहरुलाई सुधार गर्नुपर्नेछ ।एउटा निकायबाट पार लागेको कर, सम्पत्तीको विषयलाई अनेक निकायबाट छानविनको विषय बनाउने जुन परिपाटी छ, त्यसको समाधान गर्नुपर्नेछ । सरकारले हालै लागू गरेको भिसिटिएस र अनिवार्य पानले साना तथा मझौला उद्यमी समस्यामा छन् । हामीले यसको पनि दिर्घकालीन समाधान खोज्नुपर्ने बेला भएको छ ।म हिजोका दिनमा व्यवसायीहरुसँगै थिएँ र आज पनि छु । भोलि पनि उहाँहरुसँगै रहनेछु । महासंघको नेतृत्वमा हुँदा होस् वा नहुँदा, म सँधै साथमै रहन्छु । आखिर हाम्रो देशैभरीका जिल्ला नगरमा व्यावसायिक नेटवर्क छ, यही व्यवसायमार्फत हामी सबै जोडिएकै छौँ । हाम्रो यही नेटवर्कका माध्यमबाट पनि जिल्ला, नगरका साथीहरुलाई महासंघको केन्द्रीय नेतृत्वसँग सम्पर्क जोड्न तथा आफ्ना गुनासोहरुको सञ्चार गर्न अझै सजिलो होला भन्ने मलाई लाग्दछ । हरेक जिल्ला, नगरसम्म व्यवसायले जोडिएको व्यक्ति कसरी व्यवसायीबाट टाढा हुनसक्छ ?सम्पत्तिमाथि निजी क्षेत्रको जुन हक छ, त्यसलाई अझ विश्वासिलो बनाउनुपर्नेछ । स्वदेशी उद्योग र व्यापारको संरक्षण गरेर विदेशी लगानीलाई आकर्षित गर्नुपर्नेछ । त्यसका लागि उद्योग बाणिज्य महासंघ जस्ता संस्थालाई विज्ञ संस्थाको रुपमा विकास गर्नुपर्ने अवस्था छ । यी काम गर्न महासंघको सचिवालयलाई विश्वासिलो, भरपर्दो र डायनामिक बनाउनुपर्नेछ । त्यसैगरी महासंघले राज्यका निकायसँग पोलिसी डाइलगलाई अझै बढाउनुपर्ने छ ।विदेशी लगानी नेपाल भित्र्याउनका लागि देशमा मात्र नभएर विदेशसम्म ठूला–ठूला मेगा इभेन्ट गर्नुपर्ने छ । उद्योगी व्यापारी साथिहरुलाई विदेशी लगानीकर्ताको नेपालको साझेदार बनाउन विदेशमा एक्सपोजर भ्रमणहरु बढाउनुपर्ने छ ।अहिले तपाईका वरिष्ठ उपाध्यक्ष लगायत तपाईहरु लगभग सबैजना महासंघको सचिवालयको सुधारको कुरा उठाउनुभएको छ । कस्तो सचिवालयको परिकल्पना गर्नुभएको हो ?महासंघले राज्यका निकायसँग पोलिसी डाइलग गर्न, विदेशी लगानी नेपाल भित्र्याउनका लागि देशमा मात्र नभएर विदेशसम्म ठूला–ठूला मेगा इभेन्ट गर्न महासंघको सचिवालयलाई डायनामिक बनाउनुपर्छ । मैले परिकल्पना गरेको महासंघको सचिवालय एउटा अनुसन्धान तथा विकास युनिट जस्तो हो, यहाँ विभिन्न विषयका विज्ञहरु हुन्छन् र यिनले व्यवसायीहरुलाई आवश्यक सबै किसिमका सूचना तथा परामर्श दिन सक्छन् ।अबको करिब डेढ महिनामा शेखर गोल्छा महासंघको अध्यक्ष बन्दै हुनुहुन्छ । तपाईको टिमको कम्पोजिसन चाँही कस्तो बन्ला जस्तो छ ?हो, महासंघको भावी अध्यक्षका रुपमा हामीले शेखर गोल्छालाई पाइसकेका छौं । उहाँको नेतृत्वमा हाम्रो एउटा व्यावसायिक र गतिशिल टिम बन्नेछ भन्ने मलाई विश्वास छ । यो टिम महासंघमा, उद्योग वाणिज्यको क्षेत्रमा, सरकारसँग पोलिसी डाइलगको क्षेत्रमा, सरोकारवाला र साझेदारहरुसँग साझेदारी गर्न, मैले भन्ने गरेको छु कि, एक र एक जोडेर दुई होइन, हामी एक र एक जोडेर एघार बनाउनेछौँ ।वरिष्ठ उपाध्यक्ष शेखर गोल्छा त आगामी वरिष्ठ उपाध्यक्षमा उम्मेदवारी दिनुभएको किशोर प्रधानको घोषणा सभामा जानुभएको थियो त ?हजुर, जानुभएको कुरा मैले पनि मिडियामार्फत जानकारी पाए । उहाँ वेटिङ्ग अध्यक्ष हो, त्यसैले उहाँले सबैलाई समान व्यवहार गर्नुपर्ने हुन्छ । चुनावबाट आउने जोसुकै पदाधिकारी पनि उहाँका लागि उहाँकै आफ्नै टिम हो भन्ने महसुस गर्नुपर्छ । किनकी उहाँले सबैलाई मिलाएर अगाडि बढ्नुपर्ने हुन्छ ।त्यसो भए वरिष्ठ उपाध्यक्षको निर्वाचन हुने नै भयो त ? निर्वाचन जित्नेमा तपाईँ आफू कत्तिको ढुक्क हुनुहुन्छ ?सकेसम्म सहमतिको प्रयास गर्ने हो । म सधँै सहमतिकै पक्षमा हुन्छु । मेरो यसअघिको महासंघको यात्रालाई हेर्नुभयो भने तपाईले थाहा पाइहाल्नुहुन्छ । हेर्नुस्, म महासंघको मेरो यात्रामा कि त सर्वसम्मत भएर आएको छु कि सबैभन्दा धेरै मतका साथ ।उपाध्यक्ष भएदेखि नै लगभग नेपालभर निरन्तर पुगेको छु महासंघकै काम र कार्यक्रमहरुमा । कतिपय अवस्थामा प्रदेश, जिल्ला÷नगर तथा वस्तुगत संघका साथीहरुले मलाई नै विशेष आग्रह गरेर बोलाउने गर्नुभएको छ । अधिवेशन, साधारण सभा हुन् या ठाउँ ठाउँमा भए गरेका महोत्सव या अन्य कार्यक्रमहरु । साथीहरुले बोलाउनुभएको ठाउँमा मिलेसम्म र भ्याएसम्म म पुगेको छु । उहाँहरुले आफ्ना समस्या, गुनासा र अप्ठेराहरु राख्नुभएको छ । उहाँहरुका सुख, दुःखका धेरै कुरा मैले सुनेको छु र सक्नेसम्म समाधानमा लागिपरेको पनि छु जुन कुरा साथीहरुले मनन् पनि गर्नुभएको छ । मैले यो पृष्ठभूमि यहाँ किन दिइरहेको छु भने मलाई उहाँहरु हरेकले नेतृत्वमा आउन एक पटक होइन कि पटक पटक अनुरोध गर्नुभएको छ । फेरि त्यो चुनावी भाषा या आग्रहमा कदापि होइन, हृदयदेखि नै गर्नुभएको छ । त्यो कुरा मैले महसुस पनि गरेको छु । त्यसैले मलाई महासंघको नेतृत्वमा आउन ठूलो दबाब छ । उहाँहरुको ठूलो सदासयता र आग्रह छ । त्यसैले देशभरका आदरणीय व्यवसायी साथीहरुको दबाब र सदासयताका कारण पछि हट्न मिल्ने र सक्ने अवस्था नै छैन । त्यसैले वरिष्ठ उपाध्यक्ष हुनेमा म ढुक्क छु ।महासंघमा तपाईले खेल्ने भूमिका कस्तो हुन्छ ? शेखर गोल्छाजीले त विराटनगरको एउटा कार्यक्रममा तपाईहरुले उहाँलाई ६ महिना पनि काम गर्न नदिने भन्ने आशंका व्यक्त गर्नुभएको छ नि ?आगामी तीन वर्षको लागि शेखरजी हाम्रो अध्यक्ष हो । उहाँले अघि सार्ने हरेक एजेण्डामा होस्टे मा हैंसे गर्ने हामी नयाँ कार्यसमितिले हो । उहाँले जुन टिम आउँछ त्यसलाई आफ्नो मानेर अगाडि बढ्ने हो ।तपाईको त राज्यसँग पनि निकै राम्रो सम्बन्ध छ । यसबाट महासंघका मुद्दालाई स्थापित गर्न थप बल पुग्ला नि ।हामीले जहिले पनि राज्यले अघि सारेका कार्यक्रमहरुलाई प्राथमिकताका साथ कार्यान्वयन गर्ने गरेका छौँ । जस्तो राज्यले रेमिट्यान्सलाई बैंकिङ च्यानलबाट च्यानलाइज गर्ने नीति ल्यायो हामीले आइएमई मार्फत त्यसलाई सहयोग गर्यौँ, सरकारले बीग मर्जरको पोलिसि ल्यायो, हामीले बैंकलाई मर्ज गरेर सहयोग गर्यौँ । त्यस्तै राज्यले पर्यटन, सूचना प्रविधिको विकासको कुरा अगाडि ल्यायो, हामीले त्यस कार्यक्रमलाई पनि सहयोग गर्ने गरी अगाडि बढ्यौँ । त्यसैले राज्यसँग हामीले एक किसिमको सुमधुर सम्बन्ध बनाएका छौँ । यही सम्बन्धमार्फत जसरी केही वर्ष अघिसम्म उद्योगी र कामदारवीच रहेको तिक्ततापूर्ण सम्वन्धलाई हामीले वार्ता र छलफलका माध्यमबाट सुमधुर सम्वन्धमा स्थापना गर्न सफल भयौँ । त्यसैगरी हामीले हाम्रा स्टेकहोल्डरसँगका समस्यालाई वार्ता र छलफलबाट समाधान गर्न हामी केन्द्रित हुनेछौँ ।निजी क्षेत्रलाई तीन खम्बे अर्थ नीतिको प्रमुख खम्बाको रुपमा स्थापित गर्न, तीव्र आर्थिक विकास र सुशासन सहितको जनउत्तरदायी राज्य व्यवस्थामा सघाउन मैले नेपाल उद्योग वाणिज्य महासंघको आगामी नेतृत्वमा रहेर पैरवी गर्ने हो । कुनै पनि संस्था या संगठनको नेतृत्व गर्नु भनेको आशा र भरोसाको सम्वाहक बन्नु हो । मैले पनि मेरा सहकर्मी, सहृदयी सबै जना उद्योगी व्यवसायी साथीहरुको आशा र भरोसाको सम्वाहक बनेर काम गर्नेछु । म सबै व्यवसायीहरुको मनोबल सधैँ उँचो बनाउने काममा लाग्नेछु र वहाहरुको सुख दुःखमा साथमा रहनेछु ।तर सबैजना नेतृत्वमा पुगेपछि व्यवसायीका समस्या सुन्नु त टाढै रह्यो, फोन समेत उठाउँदैनन् भन्ने आरोप छ नि ।व्यवसायी साथीहरुलाई के भन्न चाहन्छु भने म हिजोका दिनमा सँगै थिएँ र आज पनि छु । भोलि पनि सँगै रहनेछु । महासंघको नेतृत्वमा हुँदा होस् वा नहुँदा म सँधै साथमै रहन्छु । आखिर हाम्रो देशैभरीका जिल्ला नगरमा व्यवसायिक नेटवर्क छ, यही व्यवसायमार्फत हामी सबै जोडिएकै छौँ । हाम्रो यही नेटवर्कका माध्यमबाट पनि जिल्ला, नगरका साथीहरुलाई महासंघको केन्द्रीय नेतृत्वसँग सम्पर्क जोड्न तथा आफ्ना गुनासोहरुको सञ्चार गर्न अझै सजिलो होला भन्ने मलाई लाग्दछ । हरेक जिल्ला, नगरसम्म व्यवसायले जोडिएको व्यक्ति कसरी व्यवसायीबाट टाढा हुनसक्छ ?त्यसो त, महासंघ र व्यवसायिक सञ्जालमार्फत उठ्दा बस्दा तपाईंहरु सबैले म कति सहज छु भन्ने बुझिसक्नु भएको छ । मेरो व्यक्तिगत व्यवहार र व्यावसायिक प्रकृतिले गर्दा म व्यवसायी मित्रहरुबाट टाढा जान पनि सक्दिन । उहाँहरुलाईलाई अफ्ठ्यारो परेको दिन, उहाँहरुले खोजेको समय सहजै उपलब्ध हुने गरेको छु र हुनेछु ।#चन्द्रप्रसाद ढकाल