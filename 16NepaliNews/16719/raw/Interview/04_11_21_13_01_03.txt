कोरोनाका कारण देश लकडाउनमा छ । आर्थिक गतिविधि शुन्यप्राय छ । राष्ट्रिय योजना आयोगले कोरोनाको  कारणअर्थतन्त्रमा परेको प्रभावलाई लिएर अध्ययन गरिरहेको छ । सरकार आगामी आर्थिक वर्षको लागि बजेट ल्याउने तयारीमा छ । यसको लागि अर्थमन्त्रालयले बजेट निर्माण गरिरहेको छ । योजना आयोग पनि बजेट छलफलमै व्यस्त छ । कोरोनाले अर्थतन्त्र प्रभावित भएपछि अबको बजेट कस्तो आउँला, अर्थतन्त्र पुनर्उत्थान गर्न के के प्याकेज ल्याउँला भन्ने पनि छ । लकडाउनले समग्र अर्थतन्त्रमा पारेको प्रभाव र अवको बजेट विषयमा  केन्द्रीत रहेर योजना आयोगका उपाध्यक्ष प्रा.डा. पुष्पराज कंडेलसँग रातोपाटीका लागि एलिजा उप्रेतीले गरेको कुराकानीको अंशकोरोनाका कारण देश लकडाउनमा छ, यसले सरकारको आयस्रोत राजस्व गुमेको छ । स्रोत जुटाउन नै सकस परिरहेको बेला आयोगले पठाएको‘सिलिङ’अनुसार नै बजेट आउँला?अहिले नै भन्न सक्ने अवस्था छैन । अझै १०÷१५ दिन हेरेपछि मात्र प्रभावको आधारमा बजेटको आकार निर्धारण गर्छौं । अहिले बजेट बढाउन सक्ने अवस्थामा छैनौं । चालु वर्षकै हाराहारीमा आगामी बजेट आउने अनुमान गर्न सकिन्छ । तर लकडाउनको समस्या अझै कति जान्छ भन्नेमै  यो भर पर्छ ।अहिले बजेटको प्राथमिकताको क्षेत्र फेरिएको हो?विगतका बजेटमा भौतिक पूर्वाधारमा जोड हुन्थ्यो । अब सामाजिक पूर्वाधार खासगरी स्वास्थ्यलाई बढी ध्यान दिनुपर्ने अवस्था आएको छ । शिक्षा प्रणालीलाई पनि कसरी नयाँ हिसाबले लैजान सकिन्छ, बेरोजगारी समस्याको समाधानका लागि के गर्न सकिन्छ, वैदेशिक रोजगारमा गएका युवालाई स्वदेशमा कसरी रोजगारी दिन सकिन्छ भन्ने जस्ता विषय अबको प्राथमिकतामा रहन्छ ।आगामी बजेटमा ठूला आयोजना समावेश गर्न सिफारिस भएको छ कि छैन ?राष्ट्रिय गौरवका आयोजनाका अलावा १८ वटा रुपान्तरणकारी आयोजना भनेर राखेका थियौं । केही लागु भएको छ, केहीलाई लागू गर्ने भनेका थियौ । नयाँ कार्यक्रममा पनि जाने भन्ने थियो । आगामी वर्षका लागि सिलिङ माघ मै दियौं तर अहिलेको अस्थिरताका कारण त्यो सिलिङअनुसार हुन नसक्ने देखिएको छ ।  सकेसम्म नयाँ परियोजनामा नजाऔं, चालु परियोजनालाई निरन्तरता दिउ भन्ने सल्लाह छ । तर अझै १५ दिन  हेर्नैपर्छ । त्यसपछि अर्थमन्त्रालयलाई सल्लाह दिन्छौं ।कार्यक्रम सबै ठीक छ तर कार्यान्वयनमै यस्तो समस्या देखिएको छ ।  यो योजनाको लक्ष्यअनुसार जान समस्या होला कि भन्ने देखिएको छ । कोभिड–१९ को प्रतिकूल असर हामीकहाँ मात्र होइन, संसारभर नै परेको स्थिति हो ।पन्ध्रौंयोजनाले तय गरेका लक्ष्य कार्यान्वयनतर्फ कसरी गइरहेको छ?यो पाँच वर्षे योजना हो, जुन साउन देखि लागु भएको छ । चालु बजेट नै पन्ध्रौं योजनाको आधारमै बनेको हो । कार्यक्रम सबै ठिक छ तर कार्यान्वयनमै यस्तो समस्या देखिएको छ ।  यो योजनाको लक्ष्यअनुसार जान समस्या होला कि भन्ने देखिएको छ । कोभिड–१९ को प्रतिकूल असर हामीकहाँ मात्र होइन, संसारभर नै परेको स्थिति हो ।चालु आव भनेको १५ औंयोजना कार्यान्वयनको आधारवर्ष पनि भयो।जुन लक्ष्यका साथ योजना अघि सारिएको थियो त्यो नहुने स्पष्टै देखिएको छ।अब योजना संशोधन गर्नुहुन्छ?सरकारले हामीलाई प्रभाव अध्ययनको जिम्मेवारी दिएको छ । त्यसको अध्ययनको प्रक्रिया शुरु  भएको छ ।  असारभरिमा रिपोर्ट फाइनल गर्ने भनिएको छ ।  कोरोनाको महामारी कसरी जान्छ, त्यो पनि भन्न सकिने अवस्था छैन  । त्यति बेलासम्म कोभिड–१९ को प्रकोप नै सकिएन भने कसरी अध्ययनको वास्तविक चित्र आउला र ? तर मोटामोटी असारसम्म केही दिन्छौं । त्यो अध्ययनले के दिन्छ, त्यसको आधारमा विकास परिषदको बैठक राखेर संशोधन गर्नुपर्ने आवश्यकता भयो भने  संशोधन गर्छौं ।विकास आयोजनाको कार्यान्वयनको अवस्था कस्तो छ?चालु आर्थिक वर्ष विकास आयोजनाका लागि त्यति उत्साहप्रद रहेन । तीन वर्ष लगातार औसत ७ प्रतिशतको आर्थिक बृद्धिदर हासिल गरेका थियौं । चालु आर्थिक वर्ष साढे ८ प्रतिशत आर्थिक बृद्धि गर्ने लक्ष्य लिएका थियौं । प्राविधिक कारणले गर्दा सोअनुसार जान सकेनौं । माघदेखि विकासका काम शुरु हुन्थे, त्यसमा पनि फागुनदेखि अन्तिम तीन महिना आर्थिक गतिविधि ज्यादा हुन्थ्यो । चैत बैशाख लकडाउनमै सकियो । जेठ पनि राम्रो हुनेवाला छैन । त्योभन्दा अघि हामीले लकडाउन नगरे पनि चाइनातिर लकडाउन शुरु भइसकेको थियो । यसले आर्थिक गतिविधिमा असर पर्‍यो ।लकडाउनको अवधिमा मुल परियोजनाहरुलाई  कामदारलाई  आफ्नो घेराभित्र राखेर काम अगाडि बढाउनु भनेको छौ । ती परियोजना बनिरहेका छन् तर  जसरी काम हुनुपर्थ्यो त्यो हुन सकेन भन्ने हामीले महसुस गरेका छौंराष्ट्रिय गौरव लगायतका पूर्वाधार योजना केही ( तामाकोशी, मेलम्ची, गौतमबुद्ध अन्तर्राष्ट्रिय विमानस्थल) यो वर्ष सकाउने भनेका थियौं । केही काम अगाडी बढाउनुपर्ने थियो । फास्ट ट्रयाकलाई छिटो लिएर जाने भन्ने थियो त्यो पनि कमजोर भयो । तर पनि  लकडाउनको अवधिमा मुल परियोजनाहरुलाई  कामदारलाई  आफ्नो घेराभित्र राखेर काम अगाडि बढाउनु भनेका छौं । ती परियोजना बनिरहेका छन् तर  जसरी काम हुनुपर्थ्यो त्यो हुन सकेन भन्ने हामीले महसुस गरेका छौं ।लकडाउन नभएको भए सोचे अनुरुप नै आर्थिक बृद्धि हुन्थ्यो त?लकडाउन नभएको भए आर्थिक बृद्धिदर साढे ८ प्रतिशत हुन्थ्यो वा हुदैनथ्यो, त्यो म भन्न सक्दिनँ ।  अर्थतन्त्रको गति सुस्त भएकाले कम नै होला भन्ने चाहिँ थियो तर निराशाजनक अवस्था थिएन ।सन २०२२ सम्म अल्पविकसित देशबाट विकासशील देशमा जाने र २०३० अगावै मध्यम आय भएको देशमा जाने नेपालको लक्ष्य थियो,अब यो लक्ष्य पूरा होला?विकासोन्मुख देशमा जाने मानव विकास सुचकांक, आर्थिक जोखिम सुचकांक र प्रतिव्यक्ति आम्दानीको सीमा छ । त्यसका लागि आवश्यक दुईवटा मापदण्ड पुगेको थियो, एउटा प्रतिव्यक्ति आम्दानी पुगेको थिएन । सामाजिक संकुचनमा पनि केही समस्या हुने, खासगरी गरिबी बढ्ने हो कि भन्ने हामीलाई डर लागिरहेको छ । आम्दानी पनि त्यो अनुसार नबढ्ने भएकाले केही समस्या पार्छ कि भन्ने छ । तर पर्छ कि पर्दैन भन्ने विषय पनि अहिले हामी भन्न सक्दैनौं । अध्ययन पछि मात्र भन्न सक्छौ ।कोरोनाले निम्त्याएको चुनौती र अबको सुधारको पाटो के–के होलान् ?समय—समयमा आउने विभिन्न अवरोधले अर्थतन्त्रको मोडलमा नै असर पर्ने गरेको छ । अहिले विश्वमा नै कोरोनाले असर पारेको छ ।  अब हामीले हाम्रो शिक्षा पद्धतिमा नै परिवर्तन ल्याउन आवश्यक छ । अहिलेसम्म शिक्षा, स्वास्थ्य, नीजि क्षेत्रलाई छोडदा हुन्छ  भन्ने सोचाइ थियो । त्यसमा अब पुनर्विचार गर्नुपर्ने देखियो । यस्तै अब स्वास्थ्यमा धेरै नै खर्च गर्नुपर्छ । शिक्षामा धेरै मानिस जम्मा भएर पढ्ने पद्दति रहेको थियो । अब त्यो परिवर्तन गरेर डिजिटलमा जानुपर्छ । हामी विप्रेषणमा भर परेका थियौं । हामीले धेरै मानिस बाहिर पठायौ । अब यो परिवर्तन हुनुपर्छ । अब देशहरु धेरै अन्तरमुखी हुनु नहुने देखियो । समयमा आउने विभिन्न अवरोधले अर्थतन्त्रको मोडलमा नै असर पर्ने गरेको छ । अहिले विश्वमा नै कोरोनाले असर पारेको छ ।  अब हामीले हाम्रो शिक्षा पद्धतिमा नै परिवर्तन ल्याउन आवश्यक छ । अहिलेसम्म शिक्षा, स्वास्थ्य, नीजि क्षेत्रलाई छोडदा हुन्छ  भन्ने सोचाइ थियो । त्यसमा अब पुनर्विचार गर्नुपर्ने देखियो ।युवा जनशक्तिलाई स्वदेशमा नै कसरी नयाँ रोजगारी दिन सकिन्छ भनेर सोच्ने बेला भएको छ । वर्षमा ५ लाखको हाराहारीमा मानिस श्रम बजारमा आउने र उनीहरु विदेश जाने गरेकाले राज्यलाई खासै चिन्ता थिएन । अब बढी नै चिन्ता गर्नुपर्ने, राज्यले बढी नै अभिभावको भूमिका खेल्नुपर्ने देखिन्छ । सिस्टम बलियो बनाएर राज्यले धेरै क्षेत्रमा ध्यान दिन आवश्यक देखिन्छ । हामीले आगामी दिनमा कसरी अघि बढने भनेर दीर्घकालीन सोचसहितको २५ वर्षीय योजना पनि बनाएका छौं । त्यसले हाम्रो आगामी बाटो तय गर्ने छ । कोरोना अध्ययनपछि त्यसले कहाँ कहाँ कसरी काम गरेको छ भनेर अन्य देशले के भन्छन् त्यसलाई समेत ख्याल गरेर अघि बढ्ने छौं । हाम्रो देशको अर्थतन्त्र सानो भएकाले भारत, चीनले के गर्छन् त्यो हेर्न आवश्यक छ ।हामीले पहिला भौतिक पूर्वाधारलाई बढी जोड दिएका थियौं । अब  सामाजिक पूर्वाधार, स्वास्थ्य, शिक्षामा बढी जोड दिनुपर्ने भयो । हाम्रो खर्च बढ्ने देखियो । आयको स्रोत संकुचन हुँदै जाने, आन्तरिक आय पनि कमजोर हुँदै जाने, विदेशबाट आउने रकम पनि रोकिने, वैदेशिक ऋण, आन्तरिक ऋण पनि कमजोर हुने हो कि भन्ने पनि देखिएको छ । फण्डिङ कमजोर हुने तर खर्च बढ्दै जाने देखिएको छ । हामीले हजारौं परियोजना सुरु गरेका छौं । प्रोजेक्ट बैंकमा नै ६ हजार ४ सय ६० वटा  परियोजना दर्ता भएका छन् ।  स्थानीय, प्रदेशमा  परियोजना छन् । स्थानीय तहमा कति दर्ता भएका पनि होलान् । हामीले दर्ताको लागि आव्हान गरेका छौं । नयाँ परियोजना धेरै माग भएका छन् । आर्थिक वृद्धिलाई सघाउने परियोजनालाई पनि सँगै लैजानु पर्ने बाध्यता छ । हामी सामाजिक क्षेत्रमा जान आवश्यक छ । खर्चको माग बढी देखिएको छ । त्यो अनुसार स्रोत निकै कम रहेको छ । यो अवस्थामा हामी छौं । त्यसलाई व्यवस्थापन गर्नु सरकारका सामु यतिखेरको मुल चुनौती हो ।#रेमिट्यान्स#कोरोनाभाइरस#अर्थतन्त्र#आर्थिक विकास#बजेट