काठमाडौं । संसद विघटनका विरुद्धमा प्रमुख प्रतिपक्षी दल नेपाली काँग्रेस आन्दोलनमा जाने भएको छ । मंगलबारदेखि जारी केन्द्रीय कार्यसमिति बैककमा संसद विघटन विरुद्ध संघर्षमा जाने वा मध्यावधि चुनावको तयारीमा लाग्ने भन्नेमा मत विभाजित भए पनि १३ पुसमा देशव्यापी आन्दोलन गर्ने घोषणा काँग्रेसले गरेको छ । यता काँग्रेस नेताहरुमा पार्टीको १४ औं महाधिवेशनको पिरलो छुट्टै छ । प्रधानमन्त्री केपी शर्मा ओलीले संसद विघटन गरेपछि उत्पन्न परिस्थितिलाई लिएर काँग्रेसभित्र पनि हलचल आएको छ । यिनै विषयको सेरोफेरोमा रहेर रातोपाटीले काँग्रेसका पूर्व महामन्त्री प्रकाशमान सिंहसँग कुराकानी गरेको छ । प्रस्तुत छ, सभापति पदका आकांक्षीसमेत रहेका सिंहसँग गरिएको कुराकानीको सम्पादित अंश :नेपाली काँग्रेसले संसद विघटनको विरोधमा आन्दोलनको घोषणा गरेको छ । आन्दोलन कसरी अगाडि बढ्छ ?– प्रधानमन्त्री केपी ओलीजीले संवैधानिक प्रावधानको दुरुपयोग गरेर संसद विघटनको कदम चाल्नुभएको छ । संविधान जारी गर्दा प्रधानमन्त्रीभन्दा संसदलाई बढी महत्त्व दिइएको थियो । किनभने ०४७ को संविधानमा प्रधानमन्त्रीले आफ्नो इच्छा बमोजिम संसद भंग गर्ने व्यवस्था गरियो । जसका कारण मुलुक अस्थिर भयो भनेर संविधानसभाबाट संविधान बनाउँदा राजनीतिक स्थायित्वका लागि संसदलाई बलियो बनाइएको हो ।नेपाली काँग्रेसको नेतृत्वमा बनेको संविधान जोगाउने जिम्मा पनि काँग्रेस कै काँधमा छ । काँग्रेसले बनाएको संविधान काँग्रेसले रक्षा नगरे कसले गर्छ ? कम्युनिस्टहरुको देखिसकियो । हिजो पनि देखियो, आज पनि देखियो ।संसदको बहुमतबाट प्रधानमन्त्री छान्न सक्ने अवस्थासम्म संसद भंग हुन नसक्ने व्यवस्था संविधानमा गरिएको छ । पार्टीभित्रको कचमचको व्यवस्थापन संसद भंग गरेर गर्ने होइन नि ! पार्टीको किचलो पार्टीमा बसेर मिलाउनु पर्ने हो । प्रधानमन्त्रीले ताजा जनादेशका जाने कुरा गर्नु भएको छ । त्यो पनि त प्रक्रियागत हुनुपर्छ नि ! सबै मै हुँ । म प्रधानमन्त्री भएकाले मलाई काम गर्न दिइएन भनेर संसद भंग गर्ने अधिकार उहाँलाई कहाँबाट आयो ? कुनचाहिँ संविधानले दिएको छ ? उहाँले जननिर्वाचित संस्थाले बनाएको संविधानमाथि प्रहार गर्नुभयो । यसको काँग्रेसले डटेर प्रतिरोध गर्छ । आन्दोलन पनि त्यही अनुसार अगाडि बढ्छ । पार्टीको केन्द्रीय समितिले पनि आन्दोलनमा जाने निर्णय गरिसकेको छ ।काँग्रेस केन्द्रीय समितिले आन्दोलनको घोषण गरे पनि पार्टीभित्र संसद विघटनपछिको नीतिबारे मत विभाजित भएको देखिन्छ । आन्दोलन कसरी सशक्त हुन्छ होला ?– यस विषयमा पार्टी सभापतिले केन्द्रीय कार्यसमिति बैठकअघि राख्नुभएको पदाधिकारी र पूर्व पदाधिकारी बैठकबाटै एक मतका साथ ‘प्रधानमन्त्रीको कदम असंवैधानिक, अलोकतान्त्रिक र स्वेच्छाचारी’ भनेर निर्णय गरिएको छ । लोकतान्त्रिक पार्टीमा फरक मत भन्ने कुरा स्वाभाविक हो । राजनीतिक रुपमा हामीले असंवैधानिक छ भनेर भनिसकेका छौँ । अब यसमा कसरी ‘सर्टआउट’ गर्ने गर्ने कुरा समय अनुसार तय हुँदै जान्छ ।संवैधानिक आयोगमा भएको नियुक्तिमा काँग्रेसका केही मान्छेले पनि स्थान पाएको देखिन्छ । यस विषयमा पार्टीले के धारणा बनाउँछ ?संवैधानिक परिषद्को बैठक गणपुरक भएर त्यो निर्णय लिइएको छैन । कार्यपालिका, न्यायपालिका र व्यवस्थापिकाबीच शक्ति पृथकीकरणको सिद्धान्त अनुसार संवैधानिक परिषद्को संरचना बनाइएको छ । जसअनुसार प्रधानमन्त्री अध्यक्ष रहने गरी संवैधानिक परिषदमा सभामुख, उपसभामुख, राष्ट्रियसभा अध्यक्ष, प्रधानन्यायाधीश, विपक्षी दलको नेता रहने व्यवस्था छ ।यसलाई बेवास्ता गरी क्याबिनेटबाट समेत पास नगराएर अध्यादेश जारी गरी तीन जना बसेर संवैधानिक अंगमा नियुक्तिको सिफारिस गरियो । लोकतन्त्रमा प्रक्रियाको निकै ठूलो महत्व हुन्छ । केपी ओलीजीले एकपछि अर्को गरी प्रक्रिया मिच्दै जानुभएको छ । विधि, प्रक्रिया पुरा नगरी यसरी कहाँ गर्न पाइन्छ ?कुनै पार्टी, व्यक्ति वा प्रधानमन्त्रीले संविधानको खिलापमा काम गर्छ भने काँग्रेसले रोक्नुपर्छ । खाली बोलेरमात्र भएन, कार्य पनि त्यही अनुसार गर्नुप-यो भन्ने हाम्रो भनाइ हो । काँग्रेसले सबै शक्ति लगाएर यो असंवैधानिक कदमको विरोध गर्छ । यो अलोकतान्त्रिक र असंवैधानिक हो भनेर जनताको माझमा जाने निर्णय पार्टीले लिएको छ । प्रधानमन्त्री र राष्ट्रपतिको असंवैधानिक कदम जनतामा उदाङ्गो बनाइने छ । प्रधानमन्त्रीले प्रक्रिया पुरा नगरी सिफारिस गरेको कुरा अनुमोदन गर्नु ठिक हुँदैन ।त्यसो भए संसद विघटनदेखि संवैधानिक अंगमा भएको नियुक्ति काँग्रेसलाई मान्य छैन ? यसको खिलापमा उभिन्छ ?नेपाली काँग्रेसको नेतृत्वमा बनेको संविधान जोगाउने जिम्मा पनि काँग्रेस कै काँधमा छ । काँग्रेसले बनाएको संविधान काँग्रेसले रक्षा नगरे कसले गर्छ ? कम्युनिस्टहरुको देखिसकियो । हिजो पनि देखियो, आज पनि देखियो । पहिलो संविधानसभामा जनताले कम्युनिस्टलाई नै म्यान्डेट दिए । तर के भयो त खै ? एक से एक क्रान्तिकारी नेताले नेतृत्व गरे । ठुला ठुला सिद्धान्तका कुुरा गर्नेहरुले पनि नेतृत्व गरे । अनुभव भएकाहरुले पनि नेतृत्व गरे । तर चारवटा सरकार परिवर्तन हुँदा पनि संविधान जारी गर्नु सक्नुभएन । बल्ल दोस्रो संविधानसभामा काँग्रेस सबैभन्दा ठूलो दलका रुपमा आएपछि कम्युनिस्टले जारी गर्न नसकेको संघीय लोकतान्त्रिक गणतन्त्रात्मक समावेशी संविधान काँग्रेसकै नेतृत्वले जारी गरेको हो । त्यसलाई संस्थागत गर्न भोट माग्न जाँदा जनताले फेरि कम्युनिस्टलाई म्यान्डेट दिए । तर कम्युनिस्टले त्यो जोगाउन सकेन । बरु संविधानमाथि नै प्रहार गरेको अवस्था छ ।कुनै पार्टी, व्यक्ति वा प्रधानमन्त्रीले संविधानको खिलापमा काम गर्छ भने काँग्रेसले रोक्नुपर्छ । खाली बोलेरमात्र भएन, कार्य पनि त्यही अनुसार गर्नुप-यो भन्ने हाम्रो भनाइ हो । काँग्रेसले सबै शक्ति लगाएर यो असंवैधानिक कदमको विरोध गर्छ । यो अलोकतान्त्रिक र असंवैधानिक हो भनेर जनताको माझमा जाने निर्णय पार्टीले लिएको छ । प्रधानमन्त्री र राष्ट्रपतिको असंवैधानिक कदम जनतामा उदाङ्गो बनाइने छ । प्रधानमन्त्रीले प्रक्रिया पुरा नगरी सिफारिस गरेको कुरा अनुमोदन गर्नु ठिक हुँदैन ।जिम्मेवारी पूरा गर्नुपर्ने निकायले नै नियम र प्रक्रिया पालना गर्दैन भने त्यसको परिणाम के हुन्छ ? सरकार गैर संवैधानिक प्रक्रियामा अगाडि बढिसकेपछि हाम्रो त्यत्रो त्याग र बलिदानको अपमान भएको छ । संविधान विपरीतका कामबाट सर्वसत्तावादी प्रवृत्ति प्रस्टिएको छ । जसले अबको दिन ठिक छैन भन्ने देखाएको छ ।काँग्रेसले आन्दोलनको घोषणा गरे पनि संसद विघटनपछिको मिसनबारे काँग्रेसमा किन अलमल देखिएको हो ?केही अलमल त देखिएको छ । तर काँग्रेस संविधान जोगाउने पक्षमै उभिन्छ । प्रधानमन्त्रीले संविधान थप मास्दै जानुहुन्छ । संसद विघटनपछि प्रदेशमाथि कुदृष्टि राख्नुभएको छ । उहाँले कुनै पनि कदम चाल्दा प्रक्रिया पूरा गर्नुभएको छैन । प्रक्रिया नै पूरा नगरी मलाई यस्तो लाग्यो भनेर गर्न पाइन्छ ? उहाँले प्रधानमन्त्रीको सपथ पनि प्रक्रिया पूरा नगरी लिनुभएको थियो । संविधानका धाराले भनेको प्रक्रियामा त जानुपर्छ नि !प्रधानमन्त्रीले संविधान, विधि र प्रक्रिया लत्याउँदै अगाडि बढ्नुले हामी कुन तहससम्मको जोखिममा पुग्ने खतरा देख्नु भएको छ ?प्रधानमन्त्रीको कदमले यो व्यवस्थामाथि गम्भीर चुनौती देखिएको छ । कार्यपालिकाले व्यवस्थापिका र न्यायपालिकाको अस्तित्व स्वीकार गर्नुपर्छ । यहाँ त कार्यपालिका नै सबैथोक हो भन्ने रवैयाका साथ घटनाक्रम अगाडि बढिरहेको छ । यो राम्रो संकेत होइन ।जिम्मेवारी पूरा गर्नुपर्ने निकायले नै नियम र प्रक्रिया पालना गर्दैन भने त्यसको परिणाम के हुन्छ ? सरकार गैर संवैधानिक प्रक्रियामा अगाडि बढिसकेपछि हाम्रो त्यत्रो त्याग र बलिदानको अपमान भएको छ । संविधान विपरीतका कामबाट सर्वसत्तावादी प्रवृत्ति प्रस्टिएको छ । जसले अबको दिन ठिक छैन भन्ने देखाएको छ ।नेपाली काँग्रेसले आन्दोलन मात्र गर्छ कि निर्वाचनको पनि उपयोग गर्छ ?यस्तो असंवैधानिक कदमबाट घोषणा गरिएको निर्वाचनमा सहभागी हुँदा एउटा अधिनायकवादी प्रवृत्तिलाई साथ दिएको ठहरिन्छ । आफ्नो नेतृत्वमा जारी भएको संविधान जोगाउन काँग्रेसले सशक्त रुपमा प्रतिकार र प्रतिवाद गर्छ । निर्णय उल्टाउने तहसम्म काँग्रेस जानुपर्छ भन्ने कुरा हो ।अदालतले के गर्छ भन्ने कुरामा अहिले अनुमानित कुरा नगरौँ । अदालतले संविधानको पक्षमा फैसला गर्नेमा मलाई विश्वास छ । किन भन्दा, शाही आयोग मान्दिनँ भन्दा मविरुद्ध मुद्दा दायर भएको थियो । पछि मैले न्याय पाएँ । केही समय लागे पनि अदालतले आफ्नो धर्म छोड्दैन भन्ने लाग्छ ।त्यसो भए प्रधानमन्त्री ओलीले घोषणा गरेको मध्यावधि चुनाव काँग्रेसले बहिस्कार गर्छ भन्नेर बुझ्दा हुन्छ ?मैले भने नि, काँग्रेस सामेल हुन्छ हुँदैन भन्ने कुरा होइन । पहिलो कुरा असंवैधानिक निर्णय उल्टाउने कुरामा जोड दिन्छ । असंवैधानिक बाटोलाई संवैधानिक बाटोमा हिँडाउन निर्णय उल्टाउनुपर्छ । त्यसका लागि पहिला हामी आन्दोलन गर्छौँ ।प्रधानमन्त्री ओलीको कदमलाई सर्वोच्च अदालतले संवैधानिक ठहर गरिदियो भने काँग्रेसले के गर्छ ?– अदालतले के गर्छ भन्ने कुरामा अहिले अनुमानित कुरा नगरौँ । अदालतले संविधानको पक्षमा फैसला गर्नेमा मलाई विश्वास छ । किन भन्दा, शाही आयोग मान्दिनँ भन्दा मविरुद्ध मुद्दा दायर भएको थियो । पछि मैले न्याय पाएँ । केही समय लागे पनि अदालतले आफ्नो धर्म छोड्दैन भन्ने लाग्छ ।राजनीतिक दलका गतिविधिबाट जनता आजित भएको पाइन्छ । काँग्रेसले गर्ने आन्दोलनमा जनताबाट साथ पाउने अपेक्षा राख्नु भएको छ ?हामीले मंसिर २९ गते प्रतिपक्षीको जिम्मेवारी अनुसार सशक्त रुपमा देशव्यापी विरोध प्रदर्शन, -याली ग-यौँ । जनता काँग्रेस किन चलायमान भएन भनेर बसेका थिए । कोरोना महामारी नियन्त्रणमा सरकारको असफलता, बढ्दो भ्रष्टाचार, संविधान विरोधी क्रियाकलापका विरुद्धमा २९ गतेको सांकेतिक विरोध प्रदर्शनमा अपेक्षा गरेकोभन्दा धेरै मान्छेले काँग्रेसलाई साथ दिए ।अब प्रभाव त पर्ने नै भयो । संविधानमाथि प्रहार गरिएको अवस्था छ । पहिला संवैधानिक ‘कू’ को छिनोफानो गर्नुपर्ने भएको छ । तर महाधिवेशनका तिथिमिति तोकीसकिएकाले महाधिवेशनका गतिविधि पनि जारी राख्नुपर्छ । महाधिवेशन चटक्कै बिर्सिनु भएन ।काँग्रेस कार्यकर्तामात्र होइन, जनता पनि सडकमा उत्रियो । काँग्रेसले संविधान पालनाका लागि गर्ने आन्दोलनमा पनि जनताले साथ दिन्छन् । हामी जिम्मेवार बन्नुपर्छ । काँग्रेसले संसद विघटनका विरुद्धमा सडकमा जाने निर्णय गरेको छ । सरकारका यस्ता गलत कामको प्रतिवाद गर्नुपर्छ । असंवैधानिक रुपमा गरिएका संसद विघटनको निर्णय उल्ट्याउन काँग्रेस लाग्नुपर्छ । मुलुकमा संवैधानिक संकट उत्पन्न भएको छ । काँग्रेस प्रमुख प्रतिपक्षी दल हो । काँग्रेसले सफल रुपमा समन्वयकारी भूमिका निभाउँदै आएको छ । संविधान बनाउँदा पनि काँग्रेसको समन्वयकारी क्षमताले काम गरेको हो । संविधान पालनाका लागि कुरा गरेर हुन्छ कि, आन्दोलन गरेर हुन्छ कि, सबै गर्नुपर्छ । काँग्रेसले त्यो गर्छ ।संसद विघटनपछि उत्पन्न परिस्थितिले काँग्रेस महाधिवेशनमा पनि प्रभाव पार्ने देखिएको छ । त्यसलाई कसरी व्यवस्थापन गरिन्छ ?अब प्रभाव त पर्ने नै भयो । संविधानमाथि प्रहार गरिएको अवस्था छ । पहिला संवैधानिक ‘कू’ को छिनोफानो गर्नुपर्ने भएको छ । तर महाधिवेशनका तिथिमिति तोकीसकिएकाले महाधिवेशनका गतिविधि पनि जारी राख्नुपर्छ । महाधिवेशन चटक्कै बिर्सिनु भएन ।फागुन ७ गते नहोला, केही ढिलो भए पनि महाधिवेशन गर्नु नै छ । त्यसैले अन्तिम मिति राखेर क्रियाशील सदस्यता टुंग्याउनुपर्छ । केही ठाउँमा विवाद छ । त्यो विवादलाई एक÷दुई महिनाभित्र जति मिल्छ, मिल्छ । नमिलेको खण्डमा प्रक्रियामा राखेर जानुपर्छ । क्रियाशील सदस्यता टुंग्याएका जिल्लाको विवरण निर्वाचन समितिलाई बुझाउनुपर्छ ।हामी आन्दोलनमा गइरहेका भए पनि महाधिवेशनको गतिविधि रोक्नु हुँदैन । सहज अवस्था आउनासाथ महाधिवेशन गर्नुपर्छ । पार्टीलाई वैधानिक संकटतिर जान दिनुहुँदैन । चार वर्षमा महाधिवेशन गर्नुपर्ने विधानमा व्यवस्था छ । तर पार्टी सभापतिले विधानले निर्देशित गरेका काम केही नगरेकाले असामान्य परिस्थिति भयो । एक वर्ष थपियो । त्यो समयमा पनि फेरि अवस्था यस्तो आएको छ । पार्टीलाई वैधानिक संकटमा जान दिनुहुँदैन ।आवश्यकता अनुसार प्रमुख प्रतिपक्षी दलको हैसियतले सडक संघर्षमा पनि जानुपर्छ, निर्वाचनमा पनि जानुपर्ला । तर महाधिवेशन पनि त गर्नुप-यो । कार्यसमितिको अवधि नै सकिँदा पनि लाचार भएर अर्को बहाना गरेर पार्टीलाई फाइदा हुन्छ ? महाधिवेशन र सडक संघर्ष साथसाथै जान्छ ।पार्टी विधानले चिन्ने कार्यसम्पादन समिति र संसदीय बोर्ड भंग गर्न लगाउनु भयो । यतिबेला विधानले नचिन्ने पदाधिकारी बैठकको अभ्यास गरिराख्नु भएको छ । अनि तपाईं पार्टी विधानको कुरा गर्नु हुन्छ ?तपाईंले उठाउनु भएको कुरा ठिक हो । हामीले केन्द्रीय समितिमै पार्टी विधानको परिधिभित्र बसेर गरिएको निर्णयमात्र मान्य हुन्छ भनेका थियौँ । निर्वाचनमा उम्मेदवार छनोटमै समस्या भएपछि विधान विपरीत भए पनि निर्णय मानेका थियौँ तर परिणाम राम्रो आएन । हामीले त्यो गल्ती महसुस गरेका छौँ । अब त्यो गल्ती नगर्ने भनेर भनेका छाँै । हामीले गरेको ठिक, हामीले जे मन लाग्यो त्यही गर्नु पाउनुपर्छ भन्ने होइन । भंग भएपछि हामीले बनाएर हुन्छ ? वैधानिकता कसको हो ? जिम्मेवारी कसको हो ?अनि पार्टी सभापतिले विधानले नचिन्ने संयन्त्रमार्फत निर्णय लिने अभ्यास थाल्दा तपाईं किन सहभागी हुनुभयो ? पार्टी विधानले चिन्ने संरचना बनाउन किन अडान लिनु भएन ?पार्टी सभापतिले बोलाएको बैठकमा जाँदैनौँ भन्न मिल्दैन । पार्टी सभापतिले सल्लाहका लागि बोलाउँदा पनि जानु हुँदैन भन्नुहुन्छ भने बेग्लै कुरा हो । त्यस्तो बैठकमा गए पनि हामीले पदाधिकारी बैठकलाई वैधानिक मान्यता दिएका छैनाँै ।पार्टीमा वर्तमान कार्यसमितिलाई तदर्थ समितिका रुपमा कायम गरेर संघर्ष वा निर्वाचनमा जाने विषय उठिरहेको छ । यसमा तपाईंको धारणा के हो ?आवश्यकता अनुसार प्रमुख प्रतिपक्षी दलको हैसियतले सडक संघर्षमा पनि जानुपर्छ, निर्वाचनमा पनि जानुपर्ला । तर महाधिवेशन पनि त गर्नुप-यो । कार्यसमितिको अवधि नै सकिँदा पनि लाचार भएर अर्को बहाना गरेर पार्टीलाई फाइदा हुन्छ ? महाधिवेशन र सडक संघर्ष साथसाथै जान्छ ।तपाईंले आफूलाई सभापतिको उम्मेदवारका रुपमा प्रस्तुत गर्दै आउनु भएको छ । उम्मेदवारीका लागि तपाईंको तयारी कस्तो छ ?जिल्ला जिल्लाका नेताहरुसँग सम्पर्कमा छु । भेटघाट पनि गरिरहेको छु । जुम मिटिङबाट पनि सम्पर्क गरिरहेको छु, फोनबाट पनि कुरा भइरहेको छ । प्रकाशमान को हो भनेर मैले चिनाउनु परेको छैन । नयाँ आएकाले बढी तयारी गर्नुपर्ला । मेरो त जिन्दगी नै काँग्रेसमा गएको छ । लोकतन्त्र र पार्टीका लागि अहिलेसम्म लागिरहेको छु ।महाधिवेशनमा तपाईंको एजेण्डा के हुन्छ ?पार्टीलाई विधानअनुसार चलाउने, पार्टीमा सिद्धान्त, मूल्यमान्यता कायम गराउने कुरामा मेरो मुख्य जोड रहन्छ । ०४६ सालसम्म काँग्रेस कार्यकर्ता सिद्धान्त र मूल्यमान्यताका राजनीतिमा लागेका थिए । तर ०४६ को परिवर्तन आइसकेपछि मूल्यमान्यता, सिद्धान्त छोडेर सबैको ध्यान सत्ता राजनीतिमा गयो । मूल्यमान्यता भनेको यस्तै हो, सत्तामा जाउँ, गर्न हुने काम, गर्न नहुने काम गरौँ, पार्टी संगठन कब्जा गरौँ भन्नेमा गयो । यसले कस्तो परिणाम दिन्छ भनेर अहिले प्रस्ट देखियो ।विरासतमात्र कसैको होला तर म विरासतबाट मात्र आएको होइन । विद्यार्थीकालदेखिनै राजनीतिमा आएको मान्छे हुँ । आफ्नो व्यवसाय छोडेर बहुदल आइसकेपछि राजनीतिमा आएको मान्छे म होइन । विरासतको कुरा गर्दा बुबाआमाको छोरो हुँ नि त ! त्यसलाई विरासत भन्ने हो भने बेग्लै कुरा । मैले संघर्ष र त्याग गरेको कुरा पनि त छ !पछिल्लो समय तपाईं पनि पार्टीको शीर्ष तहमा हुनुहुन्छ । सरकारमा पनि रहनुभयो । यसको भागिदार तपाईं पनि त हुनुहुन्छ होला नि ?म विल्कुल दुधले नुहाएको व्यक्ति हुँ भनेर मैले भनेको छैन । तर रियलाइजेसन भएपछि मनन् गरेर सच्याउनेतिर लाग्नु प¥यो नि ! म यो सच्याउनुपर्छ भन्ने कुरामा छु । मैले ‘नम्बर वान म्यान’ भएर गरेको होइन । ‘नम्बर वान म्यान’ भएर पार्टीमा मैले देखेको सबै कमी कमजोरीहरु हटाएर जनताको लोकप्रिय पार्टी बनाउने सोच बनाएको छु । ‘सेकेन्ड म्यान’ भएर मैले काम गरेँ, तर पार्टीमा ‘नम्बर वान म्यान’ नभएसम्म त्यो सम्भव रहेनछ ।१४ औं महाधिवेशनका लागि एक दर्जन नेता सभापतिको आकांक्षी देखिनुभएको छ । ‘नम्बर वान म्यान’ बन्ने तपाईंको रणनीति के छ ?पार्टी सभापति हुन त्याग, तपस्या गरेरमात्र हैन, धेरै फ्याक्टरले काम गर्छ । उद्देश्य राम्रो हुनुप¥यो, लोभ बढी हुन भएन, स्वच्छ छविको हुनुप¥यो । जनताले पनि राम्रो नेता चाहियो भन्नुभएको छ । त्यो भनेको सत्तामा गएर सत्ताको दुरुपयोग गर्दै आफूमात्र खाउँ, आफ्नो परिवार, साथीभाइमात्र, आफ्नै पार्टीका लागिमात्रै काम गर्ने कुरा राम्रो भएन । जनता र देशका लागि काम गर्ने नेता चाहियो भनिरहेका छन् । आमुल परिवर्तन गर्नका लागि ‘नम्बर वान म्यान’ नै हुनुपर्ने रहेछ ।महामन्त्री शशांक कोइरालाले सभापति शेरबहादुर देउवालाई हराउन आफूलेमात्र सक्ने दाबी गर्नुभएको थियो । संस्थापन इतरबाट देउवालाई हराउन मेरो विकल्प छैन भन्ने दाबी हो तपाईको ?म मेरो विकल्प छैन भन्दिनँ । टिम वर्कमा विश्वास गर्ने मान्छे हो म । १२ औं महाधिवेशनमा म पहिलो निर्वाचित महामन्त्री भएको हुँ । १३ औं महाधिवेशनमा फेरि दोहो¥याउन सक्थेँ । पदमात्र सबै थोक होइन, सबै मिलाउनुपर्छ ।वरिष्ठ नेता रामचन्द्र पौडेलले धुलोबाट आएको नेतालाई मात्र छोड्न तयार रहेको बताउनु भएको छ । तपाईं लगायत शशांक र शेखर कोइरालालाई विरासतको राजनीतिका दृष्टिकोण पनि हेरिन्छ । पौडेलको यो अभिव्यक्ति र विरासतको राजनीति भन्ने ‘ट्याग’लाई कसरी लिनुभएको छ ?विरासतमात्र कसैको होला तर म विरासतबाट मात्र आएको होइन । विद्यार्थीकालदेखिनै राजनीतिमा आएको मान्छे हुँ । आफ्नो व्यवसाय छोडेर बहुदल आइसकेपछि राजनीतिमा आएको मान्छे म होइन । विरासतको कुरा गर्दा बुबाआमाको छोरो हुँ नि त ! त्यसलाई विरासत भन्ने हो भने बेग्लै कुरा । मैले संघर्ष र त्याग गरेको कुरा पनि त छ !काँग्रेसभित्र पुस्ता हस्तान्तरणको विषय उठिरहेको छ । १४ औं महाधिवेशनबाट शेरबहादर देउवा र रामचन्द्र पौडेलले विश्राम लिनुपर्ने कतिपयको मत छ । यसमा तपाईंको मत के हो ?लोकतान्त्रिक पार्टी हो काँग्रेस । पुस्ता हस्तान्तरण पनि क्षमताले गर्नु प¥यो नि ! जसले कार्यकर्ताको मन जसले जित्छ उही नेतृत्वमा जान्छ । खाली नारामा पुस्ता हस्तान्तरण हुनप¥यो भन्ने तर काम केही नहुने हो भने कहाँबाट हुन्छ ? अर्को कुरा, लोकतान्त्रिक पार्टीमा कसैको चाहना छ भने तपाई छोड्नुहोस् भनेर हामीले किन भन्ने ? त्यो उहाँहरुले परिस्थिति हेरेर निर्णय लिनुहोला ।फोटो : सुवास श्रेष्ठ#प्रकशमान सिंह