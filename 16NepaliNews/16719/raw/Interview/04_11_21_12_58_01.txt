 फिल्म निर्देशक मनोज पण्डितको नाम राम्रो समीक्षकका रूपमा अगाडि आउँछ । उनीले देश तथा विदेशका फिल्म हेर्ने मात्र होइन त्यसभित्रका राम्रा नराम्रा पक्षसमेत केलाउँदै आएका छन् । दासढुङ्गा, वधशाला, ग्रेटर नेपाल, छाया लगायतका फरक धारमा समाज र यथार्थसँग नजिक रहेर फिल्म निर्माण गर्दै आएका उनी नेपालमा फिल्म क्षेत्रमा एउटा क्रान्ति चाहन्छन् । नेपालमा बनेका फिल्मले स्वदेशमा दर्शक रिझाउने मात्र होइन अन्तर्राष्ट्रिय क्षेत्रमा नेपालको प्रतिनिधित्व गर्ने खालका समेत हुनुपर्र्ने उनको धारण रहेको छ ।समाजको ऐना, राजनीतिको विशिष्ट श्रेणीका रूपमा फिल्मलाई लिने गरेका पण्डितले संसारभरका फिल्मको अध्ययन र खोजबाट आफूले सिकेको कुरा समेटेर ‘सिनेमा मन्थन’ नामक पुस्तक ल्याएका छन् । सिनेमा मन्थन’ पुस्तक र फिल्म क्षेत्रमा यसको महत्त्वको विषयमा रातोपाटीले पण्डितसँग गरेको कुराकानीका सङ्क्षेप यहाँ प्रस्तुत गरिएको छ ।‘सिनेमा मन्थन’मा के छ ?–फिल्म निर्माणका लागि आवश्यक पर्ने सबै आधारभूत सोच पुस्तकमा समेटिएको छ । फिल्मका लागि कस्तो सोच चाहिन्छ, कसरी सोचिनुपर्छ र कसरी सोच्दा फिल्म बलियो हुने आधार बन्छ भन्ने विषय पुस्तकमा छ । छोटकरीमा भन्दा फिल्मको मस्तिस्क नै ‘सिनेमा मन्थन’ हो ।फिल्मको विषयमा पुस्तक लेख्ने सोच कसरी आयो ?–मेरो विचारमा फिल्म निर्माण प्रक्रियामा सबैभन्दा महत्त्वपूर्ण पाटो म फिल्मका विषयमा कसरी सोच्छु,  फिल्मको गहन विषयको संश्लेषण कसरी हेर्छु भन्नेको खोज नै हो । म आफैले गरेको फिल्मको विभिन्न खोज नै मेरो पुस्तक हो ।फिल्म के हो । संसारमा धेरै फिल्म निर्माण हुन्छन् । प्रदर्शनमा आउँछन् तर ती फिल्म कसरी निर्माण भए । संसारका जति पनि शक्तिशाली फिल्म छन् ती कसरी निर्माण भए, कसरी शक्तिशाली भए भन्ने विषयको खोजी पनि हो मेरो पुस्तक । यो खोजको शृङ्खला वर्षाैंको हो । म पहिलेदेखि नै केही महत्त्वपूर्ण प्वाइन्ट भए टिपिहाल्थेँ । त्यही सङ्कलनलाई अहिले पुस्तकको रूप दिएको हो ।त्यसो भए पुस्तकका लक्षित पठक पनि छन् ?–फिल्म निर्माण गर्न सोच्ने बित्तिक्कै यो किताबको खाँचो हुन्छ । फिल्म बनाउने व्यक्तिको मात्र कुरो होइन त्यो हेर्ने दर्शकको पनि कुरो हो । फिल्मलाई हामीले हलसँग मात्र जोडेर हेर्नु हँुदैन । फिल्म एक किसिमको मनोविज्ञान हो । यो मनोविज्ञानमा साहित्य, राजनीति, दर्शन, ऐतिहासिक लगायत अवधारण समेत जोडिएका हुन्छन् ।फिल्मको निष्कर्ष भन्न मिल्छ त ?–मैले पनि फिल्मको निष्कर्षका रूपमा पुस्तकलाई लिएको छु । फिल्मलाई हामीले अहिलेसम्म मनोरञ्जनको एउटा वस्तुको रूपमा मात्र हेर्ने गरेका छौँ तर फिल्मले समाजका मानिसमा चेतनाको विकाश गर्ने र मानिसहरूलाई तत्कालिन राजनीति र समयको जानकारी गराउन भुमिका खेल्छ ।तपार्इंको विचारमा फिल्म के हो त ?–मेरो विचारमा फिल्म राजनीतिक हुन्छ । फिल्मले समाजको राजनीतिक चेतना कस्तो बनाउने, त्यसलाई सीमित गर्ने कि नगर्ने, खुम्च्याएर राख्ने कि बृहत् बनाउने भन्नेमा महत्त्वपूर्ण भूमिका खेल्छ । राजनीतिक दृष्टिले हेर्ने हो भने कम्युनिस्टहरूका लागि फिल्म ठूलो टुल्स हुनसक्थ्यो । तर हाम्रो देशका कम्युनिस्ट नै फिल्मसँग डराइरहेको पाइएको छ । आजको दिनमा हेर्ने हो भने देशमा कम्युनिस्ट सरकार छ । फिल्मको विषयमा अहिले सबैभन्दा बढी डराएरहेका कम्युनिस्ट नै हो । नत्र कम्युनिस्टका लागि मानिस सचेत गर्ने सबैभन्दा ठूलो साधन फिल्म हुनसक्थ्यो ।साच्चै नै फिल्मको शक्तिसँग शासक डराएका हुन् त ?–हो, अहिले फिल्मको शक्तिसँग साशक वर्ग डराएका छन् । मेरो पुस्तकले शासक वर्गलाई मनोविज्ञान दिने कोसिस गरेको छ । फिल्म समाजका लागि एउटा अत्यान्तै शक्तिशाली टुल्स हो । यसले चलचित्र घरका लागि मात्र केन्द्रित गर्दैन । यसले सिंहदरबार र बालुवाटारलाई समेत असर पार्न सक्छ ।पुस्तकलाई फिल्म क्षेत्रका व्यक्तिले कसरी हेरेका छन् ?–हाम्रो दुर्भाग्य नै त्यही हो । जसका लागि किताब सहायक हुन्छ उसको चासो रहन्न । मूल्यको कुरा गर्ने हो भने एक बोतल बियरभन्दा सस्तो छ । तर हाम्रो देशमा बरु बियरमा पैसा खर्च गरिहाल्ने गर्दछन् । पुस्तक किनेर आफ्नो क्षेत्रको विकास गर्ने विषयमा मानिसको चासो रहन्न । यो पुस्तक सबैका लागि हो । यसले कसैको अधिकार खोस्दैन । यसले कहीँ कहीँ सहयोग गर्छ नै । माथिल्लो लेबलका विभिन्न मानिसबाट पुस्तक पढेर प्रतिक्रिया आउन थालेको छ । फिल्म क्षेत्रका एक व्यक्तिले पनि यो पुस्तक पढेर सकाएको छैन । अध्ययनमा फिल्म क्षेत्र धेरै पछाडि छ ।नेपाली फिल्म क्षेत्रमा पढ्ने संस्कृतिको विकास नभएकै हो र  ?–हो, नेपाली फिल्म क्षेत्रमा पढ्ने संस्कृतिको विकास अझै भएको छैन । फिल्म ज्ञानको उत्पादन हो । पढ्ने संस्कृति विकास भयो भने ज्ञान मिल्छ । ज्ञान भएका फिल्मकर्मी भए फिल्म उद्योग माथि जान्छ । हामी पुस्तक किन्न सक्दैनौँ । ज्ञान किन्ने कि बियर वा पहिरन किन्ने भन्यौँ भने हाम्रोमा बियर वा पहिरन रोज्ने धेरै छन् । यस्तो मनोवृत्तिले फिल्म उद्योगलाई नै घाटा पुर्याइरहेको छ ।विशेष गरेर के कुरामा आधारित छ पुस्तक ?–विशेषतः यो पुस्तक मानिसको मनोविज्ञानमा आधारित छ । त्यसपछि मानिसको जीवनशैलीमा पनि । मानिसले कसरी सोच्छ, कसरी अवधारण बनाउँछ भन्ने विषय पनि छ । मानिस र फिल्म बीचको विरोधाभासीसम्बन्ध, समाजमा हुने घटनाका कथा, खाली फिल्मको मात्र कुरो होइन । हरेकको जीवनको कथा हो । हरेकको पेसामा कथा छ । त्योमाथिको अध्यायनको समेत निष्कर्ष छन् ।समय कति लाग्यो ?समय त धेरै लागेको छ । मेरो डेढ दुई वर्षको पूरै मिहिनेत यसमा छ । कोरोनाको कहरमा गरिएको लकडाउनले मेरो खोजलाई किताबी रूप लिन सहयोग गरिदियो ।सोचेको जस्तो भयो कि भएन पुस्तक ?–सुरुको समयमा सोचेको भन्दा धेरै उपलब्धि भएका छन् । यो किताब लेख्नका लागि लेखेको होइन । अध्ययन गरेको कुराबाट निस्किएको र सिकेको निष्कर्ष हो । ‘राम्रो फिल्मले मान्छे नराम्रो हुन्छ भन्ने निष्कर्ष मैले यो किताबमा दिएको छु । यो संसारभरिका फिल्म मन्थन गर्दा निस्किएको अमृत पनि हो । कुनै पनि फिल्ममेकरलाई यो सिद्धान्तले निकै ठूलो हेल्प गर्छ । यो किताब मेरो लागि अहिलेसम्मकै ठूलो उपलब्धि हो । यो पुस्तकले अरूलाई मात्र होइन म आफैलाई समेत गाइड गर्छ ।वर्तमान समाजमा पनि यसले महत्त्व राख्छ कि ?–अहिलेको समय मानिस अलमल अवस्थामा छन् । किताब लेखेपछि मैले देखेको विषय मानिसको जीवनका धेरै उतारचढाव हुन् । अकल्पनीय तार मानिसको जीवनमा छ । यसको फिक्सन भ्यालुलाई मात्र समाजले बुझ्ने हो भने अहिलेको अधिकांश समस्याको समाधान फिल्मसँग छ । नेपालको राजनीतिमा रहिरहेको अहिले जुन समस्या छन् तिनको समाधान फिल्मसँग छ । साँच्चिकै राजनीतिज्ञले संसारका राम्रा फिल्म अध्ययन गर्ने हो भने नेपाली राजनीतिमा भएका अधिकांश समस्या हल भएर जान्छन् भन्ने मेरो बुझाइ हो ।अहिले हामी राजनीति यस्तो हुनुहुन्न, आपसमा सङ्घर्ष गर्नुहुन्न, कसैको विरोध गर्नुहुन्न, फरक अभिमत राख्नु हुन्न भनेर आँखाबाट राजनीति हेर्छौं । त्यो नै ठूलो भुल हो । राजनीतिलाई नितान्त प्रतिस्पर्धाको आँखाबाट, मानिसका अहमहरूको आँखाबाट, स्वर्थहरूको आँखाबाट हेर्नुपर्छ । ताकि मानिको अहम, स्वार्थ, चाहना, शक्तिसँगको आवश्यकताको टकरावबाट जुन शक्तिशाली हुन्छ । त्यो अगाडि आउने हो । राजनीतिमा अहिले भइरहेको यथार्थलाई फिल्मले पुष्टि गर्छ ।नेपाली फिल्ममा राजनीति समेटिने गरेको छ त ?–नेपाली फिल्म साँच्चिकै राजनीतिको विषयमा अवगत छैन । नेपाली फिल्ममा जुन राजनीति समेटिने गरिएको छ । त्यो बालहठ मात्र हो । फिल्म राजनीतिक अभिव्यक्ति नै हो भन्ने दृष्टिकोण नबुझेको कारणले हामीले फिल्ममा एउटा नेता र उसको अगाडि पछाडि हिँड्ने दुई चार जना कार्यकर्ता मात्र देखाउने गरेका छौँ ।नेपाली फिल्म क्षेत्रले राजनीतिलाई साँच्चिकै गम्भीरतापूर्वक कहिल्यै बुझेको छैन । बुझ्ने प्रयत्न पनि भएको छैन ।फिल्म क्षेत्रका व्यक्तिमाझ कसरी पुर्याउने पुस्तक ?–यो पुस्तक फिल्म क्षेत्रका सबैको सम्पत्ति हो । किनभने ज्ञान बिना फिल्मको उत्पादन राम्रो हुँदैन । ज्ञानको दृष्टि फराकिलो पार्न आफैले प्रयत्न गर्नुपर्छ । जसले पढ्छ उसलाई फाइदा हुन्छ । अझै हिजोको ज्ञानबाट फिल्म बनाउँछ भने अहिलेको बदलिँदो समयमा उनले आफूलाई प्रतिस्पर्धी बनाउन सक्दैन । जो व्यक्ति फिल्म क्षेत्रमा आफूलाई शक्तिशाली बनाउन चाहन्छ उसले यो खोजेर पनि पढ्छ ।#पुस्तक#फिल्ममेकर#मनोज पण्डित