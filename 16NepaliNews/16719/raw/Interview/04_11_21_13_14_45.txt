२२ अप्रिल अर्थात नेपाल कम्युनिष्ट पार्टी स्थापनाको दिन, यसै दिन एमाले र माओवादी बीच एकताको चर्चा थियो । तर एकता त भएन नै बरु संयुक्त कार्यक्रममै ब्यानरको लफडा देखियो । सानोसानो प्राविधिक कुरामा झगडा गर्ने एमाले र माओवादीबीच एकता सहज पनि छैन । एकतामा कति जटिलता छन् ? माओवादी केन्द्रका नेता देव गुरुङसँग रोहित दाहालले नेपाल कम्युनिष्ट पार्टी स्थापनाको दिवसका दिन गरेको कुराकानी ः: नेकपा एमाले र माओवादी पार्टीले राष्ट्रिय सभागृहमा संयुक्त रूपमा कार्यक्रम ग¥यो, तपाईं जानुभयो कि जानुभएन ?कार्यक्रमको व्यस्तताले म जान पाइनँ । कार्यक्रमको व्यस्तताले हो कि चित्त नबुझेर नजानुभएको हो ? आफ्नै कार्यक्रमको व्यस्तताले हो । दुई तीनवटा कार्यक्रम थिए, त्यही भएर हो । त्यत्रो एकताको सन्देश दिन गरिएको सभामा तपार्इं जत्तिको सिनियर नेताले नजाँदा अलग अर्थ लाग्दैन ?पार्टीका सिनियर नेताहरू पुग्नुभएको छ । एक दुई जना नेता कामको व्यस्तताले नजाँदा त्यस्तो गलत अर्थ लाग्दैन होला ।देव गुरुङ नपुग्दा अनर्थ लाग्दैन हो ?कसैले अथ्र्याउने कुरा होला, तर त्यस्तो होइन । तपाईं कार्यव्यस्तताले नै नजानु भएको हो ?हो, मेरो कार्य व्यस्तताले नै नगएको हुँ । ३–४ वटा कार्यक्रम निरन्तर परेकाले जान पाइनँ ।पार्टी एकता गर्न हिँडेको बेला ब्यानरमा लेखिएका शब्द र त्यसमा छापिएको तस्बिरले नाराबाजी र  झण्डै झण्डै कार्यक्रम नै स्थिगित हुने अवस्था आयो, यसले के संकेत दिन्छ ? यसमा नियतमा नै त्रुटि हो भन्ने त मलाई लाग्दैन । मेरो विचारमा तयारीको पाटोमा परिपक्कता हुन सकेन । एमालेका साथीहरू सायद पहिला नै यो कार्यक्रम गर्ने तयारी गर्नु भएको थियो जस्तो लाग्छ । अन्तिम समयमा  लेनिन दिवस र नेपाल कम्युनिष्ट पार्टी स्थापना दिवस मनाउन एकीकृत रुपमा संयोजन समितिले नै गरौँ भनियो । यसकारण अन्तिम समय गरिएको तयारीमा केही कमजोरी भयो कि भन्ने लाग्छ ।यो त संयोजन समितिले आयोजना गरेको हो नि, होइन र ? यसमा त दुवै दलका ठूला नेताहरु पनि हुनुहुन्छ ।दुवै दलका नेताहरूले संयोजन समितिको तर्फबाट पहल गरेको भए राम्रो हुन्थ्यो । अन्तिम समयमा हतार हतार गर्दा त्यो पहल र तयारी पुगेन भन्ने हो ।यति सानो कुरामा नाराबाजी हुनु भनेको अझै एकले अर्कालाई स्वीकारेको छैन भन्ने हो नि ?कैयौँ ससाना कुरामा पनि सेन्टिमेन्टल कुरा हुन्छन् । यसबाट क्रिया प्रतिक्रिया जन्मन्छ । त्यही क्रममा ती अभिव्यक्त भएको होला भन्ने लाग्छ । तर, यति कुराले पार्टी एकताको यात्रामा प्रतिकूल असर पर्दैन भन्ने लाग्छ । तपाईंहरूले राजनीतिक प्रतिवेदन र विधान मस्यौदा कार्यदलले बुझाएको प्रतिवेदन बुझाउँदा वैशाख ९ गते लेनिन जयन्ती र कम्युनिष्ट पार्टी स्थापना भएको दिन पार्टी एकता गर्नुपर्छ भन्नु भएको थियो तर किन भएन ?हैन, त्यसतो निर्णय भएको थिएन । मोटामोटी एउटा मिति प्रस्ताव गरौँ भन्ने कुरा भएको हो । यसको निर्णय गर्ने अथोरिटी हामीमा थिएन । यसको निर्णय गर्ने संयोजन समितिले हो । सहमति चाहीँ थियो ?कार्यदलले गरेको प्रस्तावमा न आपत्ति थियो न निर्णय नै भइसकेको थियो । समितिले कार्यदलको मस्यौदाको बारेमा नै निर्णय गरेको थिएन । यस्तोमा समयबारे मात्र निर्णय गर्ने भन्ने हुँदैन । त्यसकारण छलफल गरेर भ्याइएछ भने ९ गते नै गर्ने कोसिस गर्ने, यदि भ्याइएन भने पनि ठिकै छ भन्ने थियो ।  ९ गते एकता गर्न नभ्याइने विषय के–के परे छन् ?एकता गर्ने विषय भनेको वैचारिक, राजनीतिक, साङ्गठनिक पाटाहरूको तयारी हो । मोटो तयारी त हुँदै आएको छ, अझ त्यसलाई मसिनो रूपमा तयारी गर्नका लागि स्वभाविक रुपमा समय लाग्छ । त्यसकारणले नेताहरूको बीचमा मसिनो तरिकाले छलफल र तयारी हुन आवश्यक भएको हो । विश्वासको वातावरण सृजना गर्नका लागि यसमा आत्मआलोचानाका र धोइपखालीका विषय हुन सक्छन् । आखिर एकता भनेको भावनात्मक र वैचारिक रुपले एक हुने हो ।आत्म आलोचनाको विषय यति गम्भीर हो र ? जस्तै हिजो के प्रधानमन्त्री तथा एमाले अध्यक्ष केपी ओलीले प्रचण्डले पैसा खायो भन्नुभयो र प्रचण्डले राँची लैजानुपर्छ भन्न भएको थियो । त्यही हो आत्म आलोचनाको विषय ? दुई पार्टी एकता हँुदा आत्मआलोचना केमा हुन्छ ?दुई पार्टी अलग हुँदा आन्दोलनका क्रममा इतिहासमा कसैले कसैलाई केही आरोप लगाएका होलान् । अहिले यी सबै विषयमा समीक्षा गर्न सम्भव छैन । मैले भन्न खोजेको एकता गर्ने भनेर जुन स्पिरिटमा हामी लागिरहेका छौँ, त्यसमा प्रतिकूलताका सीमा कमिकमजोरी देखापरेका छन् भने त्यसमाथि समीक्षा गर्नुपर्छ भन्ने हो । के–के बुँदामा सहमति हुन नसक्दा फागुन ९ गते एकता भएन ? जनताले बुझ्ने भाषमा स्पष्ट पारिदिनुहोस् न ।९ गते नै भ्याउनु पर्छ भनेर निर्णय गरेको अवस्था होइन । यही दिनमा घोषणा गर्छौं भनेकै थिएनौँ । यो दिनसम्मा भ्याए राम्रो हुन्छ भन्ने थियो । ऐतिहासिक दिनहरूमा भ्याउँदा राम्रो हुन्छ भन्ने थियो । किन भ्याइएन त भनेको ?त्यो त छलफलका क्रममा छ । एकताको भावमा प्रतिकूलताहरु देखिएका छन् भने भए छलफल गर्दै एकता गर्दा राम्रो हुन्छ भनेर वैशाख ९ गते पार्टी एकता घोषणा नगरिएको हो । यसमा सङ्गठन कसरी मिलाउने भन्ने कुरा पनि छ । यी लगायत विषयहरु छलफलकै क्रममा रहेकाले समय भ्याइएन । अरू कारणले यो बिलम्ब भएको होइन । वैचारिक राजनीतिक प्रश्नहरुमा निश्चय पनि मतभेदहरु छन् । ती मतभेदका बावजुद समान विषय खोजेर अगाडि बढ्ने कुरा भएको छ । जनयुद्ध लेख्ने कि नलेख्ने, ५०–५० प्रतिशत, चुनाव चिन्हको विवादका विषयहरु पनि बाहिर आएका छन् । फेरि प्रचण्डलाई सेरोमेनियल अध्यक्ष बनाउने खेल सुरु भयो भन्ने पनि छ । महाधिवेशनमा गयो भने प्रचण्ड सुरक्षित अवतरण कसरी गर्ने विषय पनि आएका छन् । खास के विषयमा अड्कियो एकता प्रक्रिया ?यो तपाईंले सुनेको कुरा भयो । त्यो एक पाटो हो । मैले भन्दा एकताको विषयमा छलफल चलिरहेको छ । सङ्गठनको विषयमा छलफल चलिरहेको छ । एकता गर्न तयारी अझै पुगेको छैन । छलफल गरेरै एकता गर्नुपर्छ । दुवै पार्टी मूलभूत रूपमा एकताको पक्षमा छन् । एकता गर्न साङ्गठनिक, वैचारिक, कार्यदिशालाई मूर्तिकृत गर्नुपर्ने हुन्छ । नीतिगत कुरामा पनि मिटिङ प्वाइन्ट खोज्ने प्रयास भइरहेको छ । के यसको अर्थ ओली– प्रचण्ड मात्र मिलेर  पार्टी एक हँुदैन ? देशभित्रका शक्तिले मात्र मिलेर हुँदैन, कसैले बाहिरबाट कसैले केही भन्दिनुपर्छ ? तपाईंहरुले बेलाबेला भन्ने गरेको राष्ट्रिय–अन्तर्राष्ट्रिय चलखेल यहाँ देखिएको हो ? अहिलेको एकीकरण अथवा पार्टी एकताको मूल उद्देश्य भनेको मूलतः न्यू क्लोनिजमको रूपमा विकास भएको टे«न्डविरुद्ध उभिने हो । राष्ट्रिय एकता र स्वाधिनताको पक्षमा उभिने भनेको हो । यो सोचविरुद्ध सिधा टकराव हुने भएकाले यसलाई कमजोर बनाउनका लागि एकाधीकार पुँजीवादले कुनै न कुनै रुपमा भूमिका खेल्ने गर्छ । यो वर्गसंघर्षको सास्वत नियम हो ।दलहरूको गठन, विघटन र पुनर्गठन नितान्त नेपालको आन्तरिक मामिला हो । यो मामिला बाह्य शक्तिसँग जोडिने विषय होइन । तर, विचारको तहमा विश्वको परिस्थितिलाई पनि पक्कै हेर्नुपर्छ । अहिलेको युग भनेको साम्राज्यवाद र सर्वहारा क्रान्तिको युग हो । दोस्रो विश्वयुद्धपछि सर्वहारा आन्दोलन प्रतिरक्षात्मक अवस्थामा छ । यसलाई कसरी अगाडि बढाउने भन्ने विषयमा विभिन्न मत– अभिमत अभिव्यक्त भइरहेका छन् । शीतयुद्धपछि विश्वमा साम्राज्यवाद एक छत्ररूप रहँदै आएको अवस्थामा हो । साम्रज्यवादले अहिले विश्वमा वित्तीय एकाधिकार पुँजीको बलमा तेस्रो मुलुकहरूमा दलाल पुँजीवाद विकास गरेर आफ्नो प्रभुत्व कायम गरिराखेको छ । अहिले वित्तिय एकाधिकार र दलाल पुँजीवाद नै समस्या हो । संविधानमा समाजवाद उन्मुख भनेर लेख्नुभएको छ तर त्यो समाजवाद विश्व बैङ्क, एडीबी र आईएमएफबाट ऋण ल्याएर ल्याउन खोज्दै हुनुहुन्छ । के यो सम्भव छ ?बहसको विषय नै यहीँबाट सुरु हुन्छ । राष्ट्रिय औद्योगिक पुँजीवादको विकास गरेर समाजवाद ल्याउने हो कि समाजवादी क्रान्ति गर्ने हो या एकाधिकार दलाल पुँजीवादको आयात गरेर समाजवादको नाममा विकास गर्ने हो ? यी सिद्धान्तमा बहस भइरहेको छ ।अहिले दुई पार्टीबीच एकता हुनबाट रोक्न बाहिरी शक्ति लागेको छ कि छैन ?नेपाल लामो समयदेखि अर्धऔपनिवेशिक र अर्धसामन्ति अवस्थाबाट गुज्रँदै आएको हो । सामान्तवादको नेतृत्व गरिरहेको संस्था एक हदसम्म विस्थापित भएको छ । तर, अर्धऔपनिवेशिक अवस्था अहिले पनि विस्थापित भएको छैन । यसले नयाँ तरिकाले वित्तीय एकाधिकारको पुँजीका रूपमा नवउपनिवेश कायम भएको छ । नेपालमात्र होइन, विश्वका नवउपनिवेशिक मुलुकहरू लागि जहाँसुक्कै पनि वित्तीय एकाधिकार पुँजीवादको डोमिनेशन छ । यसबाट नेपाल पनि अछुतो छैन । यो दुई पार्टी एकता हुन त्यो शक्ति खुशी हुनुप¥र्यो ?अहिलेको एकीकरण अथवा पार्टी एकताको मूल उद्देश्य भनेको मूलतः न्यू क्लोनिजमको रूपमा विकास भएको टे«न्डविरुद्ध उभिने हो । राष्ट्रिय एकता र स्वाधिनताको पक्षमा उभिने भनेको हो । यो सोचविरुद्ध सिधा टकराव हुने भएकाले यसलाई कमजोर बनाउनका लागि एकाधीकार पुँजीवादले कुनै न कुनै रुपमा भूमिका खेल्ने गर्छ । यो वर्गसंघर्षको सास्वत नियम हो । त्यसविरुद्ध कति सजग हुन सक्यौँ, त्यसविरुद्ध कति संघर्ष गर्न सक्यौँ भन्ने त्यो हाम्रो कुरा हो ।भनेपछि अहिले एकताको प्रयासलाई लम्ब्याउन त्यो शक्ति लागेको छ ?निश्चित रूपमा नै हो । साम्राज्यवाद र भूमण्डलीकरणको युगमा, वित्तीय एकाधिकार पुँजीवादी युगमा उसका एजेन्सीहरूले भूमिका खेलिरहका हुन्छन् । ‘जनयुद्ध’ भन्ने शब्द दस्तावेजमा नलेख्न बाहिरबाट दबाब आयो भन्ने छ । त्यो सत्य हो ?त्यसबारेमा कता–कताबाट दबाब आयो या आएन, त्यो मलाई थाहा छैन । तर, आन्तरिक परिस्थितिको हिसाबले जनयुद्ध या चुनाव चिन्हको प्रश्नमा एकता प्रक्रिया अड्कँदैन । एकता हुन्छ भन्नेमा ढुक्क हुने अवस्था छ ? एकता हुन्छ या हुँदैन भन्ने कुरा साम्राज्यवाद र विस्तारवादका विरुद्ध कति लड्न सक्छौं भन्ने कुराले निर्धारण गर्छ । स्वाधीनताको पक्षमा दृढतासाथ उभिन सक्यौँ भने एकता हुन्छ । साम्राज्यवादी, विस्तारवादी शक्ति केन्द्रको घेराबन्दीको अगाडि दृढतापूर्वक उभिन सकेनौँ, घुँडा टेक्दै गयौँ भने एकता हुँदैन । यो निश्चित हो । किनभने एकता सीधा राष्ट्रिय स्वाधीनताको विषयमा जोडिएको विषय हो । यसमा कुनै शंका छैन ।भनेपछि त्यो दबाबविरुद्ध टिक्न सक्ने नेता छैन हो ? टिक्न सक्ने नेता बनाउन सबैले पहल गर्नुपर्छ । भूमिका खेल्नुपर्छ । अहिले नेतृत्व गरिराख्नुभएका नेताहरूले टिक्नुहुन्छ, टिकाउन सक्नुहुन्छ भन्ने विश्वास छ । दुवै पार्टीका अध्यक्ष यसमा सक्षम हुनुहुन्छ भन्ने विश्वासका साथ अगाडि बढिरहेका छौँ । तपाईंको कुराले ओली–प्रचण्डको हातमा मात्र एकता छैन भन्ने देखियो नि ?हातमा छ कि छैन भन्ने प्रश्न होइन । राष्ट्रिय स्वाधीनताको मुद्दामा आगाडि बढ्यौँ भने एकतालाई कसैले पनि रोक्न सक्दैन । यदी घुँडा टेक्न थाल्यौँ भने कुनै न कुनै रुपले एकता भाँडिने खतरा हुन्छ । कैयांै अवस्थामा लम्बिनुको कारणमा यी कुराहरूले काम गरेको छैन भन्न सकिँदैन ।प्रधामन्त्री पहिला भारत भ्रमणमै जानुपर्ने, त्यसपछि चीन जान्छु भन्दा यतालाई थाहा नदिई भारतका प्रधानमन्त्रीले नेपाल आउँछु भन्ने । तपाईंहरुलाई यो त थेग्न नसक्ने हुनुहुँदो रहेछ ?नेपाल दुई शक्ति राष्ट्रको बीचमा रहेको अवस्थामा छ । यो सबल पक्ष पनि दुर्बल पक्ष पनि हो । नेपालमाथि इस्ट इन्डिया कम्पनीको कालदेखि नै एक प्रकारको अर्धऔपनिवेश दक्षिणले कायम गर्दै आएको अवस्था हो । उत्तरको कुरा गर्ने हो नेपालको राष्ट्रियता, स्वाधीनतामा हस्तक्षेपको परिघटना छैन । नेपालको स्वाधीनताको पक्षमा सद्भाव नै देखिन्छ । नेपालको राजनीतिमा, स्वाधीनतामा दक्षिणको भूमिका प्रतिकूल नै रहिआएको अवस्था छ । तर उत्तरबाट सापेक्षित रूपमा समानताको भावमा रहँदै आएको छ ।नेपालमा प्रधानमन्त्री हुने बित्तिकै दक्षिणमै जानुपर्छ भन्ने नेगेटिभ ट्रेण्ड रह्यो । हामीले ओलीजीलाई प्रधानमन्त्री भएपछि दक्षिण नै भ्रमण किन गर्नुपर्यो, अन्य जुनसुकै मुलुकबाट गरे भयो नि भनेर सुझाव दियौँ । तर, उहाँले भारत नै रोज्नुभयो । जुन खालको एउटा कल्चर बसेको थियो, त्यसलाई ब्रेकथु गर्नुपर्छ भनेका थियौँ । तर, उहाँले ब्रेकथ्रु गर्न सक्नुभएन । उत्तर र दक्षिणसँगको सम्बन्ध कुन ढंगले अघि बढ्छ भन्ने कुराले नेपालको राजनीतिमा धेरै कुराको निर्धारण गर्छ । त्यही भएर नेपालको विदेश नीति पनि यही तरिकाले निर्धारण गर्नु पर्ने आवश्यकता हो । जस्तो विगतमा ओलीजीको नेतृत्वको कार्यकालमा दक्षिणले नाकाबन्दी थियो । नाकाबन्दीको विरुद्धमा वहाँले अडान लिनुभयो । त्यो अडान सकारात्मक पक्ष थियो । लामो समय नेपालमा भारतका शासकहरुको एक प्रकारको डोमिनेसन रहँदै आयो । अब नेपालले आर्थिक–सामाजिक रुपमा व्यापार र पारवाहन लगायतका मुद्दाहरुमा विकल्प खोज्नुपर्छ भनेर चीनसँग १० बुँदे समझदारी गर्नुभयो । त्यो सकारात्मक पक्ष थियो । यी परिघटना ओलीजी देशभक्त र राष्ट्रवादी हुन् भन्ने नेपाली जनतामा स्थापित भएको छ । त्यसमा निरन्तरता रहन्छ भन्ने हामी सबै आशावादी छौँ । नेपालमा प्रधानमन्त्री हुने बित्तिकै दक्षिणमै जानुपर्छ भन्ने नेगेटिभ ट्रेण्ड रह्यो । हामीले ओलीजीलाई प्रधानमन्त्री भएपछि दक्षिण नै भ्रमण किन गर्नुपर्यो, अन्य जुनसुकै मुलुकबाट गरे भयो नि भनेर सुझाव दियौँ । तर, उहाँले भारत नै रोज्नुभयो । जुन खालको एउटा कल्चर बसेको थियो, त्यसलाई ब्रेकथु गर्नुपर्छ भनेका थियौँ । तर, उहाँले ब्रेकथ्रु गर्न सक्नुभएन । दोस्रो कुरा, ८ अप्रिलको दिनमा चीनको बोआओ सम्मेलन थियो । यसको उद्घाटन चिनियाँ राष्ट्रपति सी जिनपिङले त्यसको उद्घाटन गर्ने कार्यक्रम थियो । नेपालमा त्यसमा सहभागी हुँदै आइरहेको अवस्था हो । तर, यही समयमा चीन जानुको सट्टा उहाँले भारत रोज्नुभयो । त्यो समय जुधाएर प्रधानमन्त्रीलाई त्यहाँ जान नदिन भारतको भूमिका हुन सक्छ । यताबाट त्यो समयलाई थोरै अघिपछि सार्न सक्नुपथ्र्यो । तर, त्यो भएन ।नेपाली प्रधानमन्त्रीको भारत भ्रमणको जानकारी नै यताबाट भन्दा भारतीय राजदूतावासले दिएको भन्ने छ नि ?उनीहरूले प्रस्ताव नै गरेको भए पनि यसबारेमा स्वीकार्ने कुरामा यता छलफल र विचार गर्नुपथ्र्यो । तर, उहाँले विचार नै गर्नुभएन भन्ने देखिन्छ । उत्तरमा राष्ट्रपति, उपराष्ट्रपति वा अन्य कसैलाई पठाउन पठाउन पनि सकिन्थ्यो । त्यो पनि गरिएन । यसले वहाँले भन्ने गरेको सन्तुलित विदेश नीतिमा प्रश्न उठ्यो । अर्को कुरा एजेन्डाको विषयमा गहिरो छलफल हुन सकेन । भारत भ्रमणको एजेन्डामा रेलमार्ग, जलमार्गको कुरा उठ्यो । जबकि उत्तरबाट रसुवा हुँदै पोखरा र लुम्बिनी लैजाने बहस चलिरहेको थियो । अब यसमा नयाँ एजेन्डा थपियो । यसले कता लान खोजेको हो भन्ने प्रश्न उठेको छ । भारतसँग जलमार्गको कुरा उठेको छ । नेपालमा जलमार्ग जोड्नुपर्छ राम्रो कुरा हो । तर, जलमार्गसँगै कोशी बाँधको कुरा उठ्छ । कोशी बाँधको कुरा भारतसँगको असमान सन्धिको परिणाम हो । यसको विकल्पमा भारतले कोशी उच्च बाँधको कुरा उठाइरहेको छ । कोशी उच्च बाँधले झनै अर्को अन्तर्घात हुन्छ भनेर कुरा उठिरहेको अवस्था छ । यी कुरा स्पष्ट हुनसकेका छैनन् ।प्रधानमन्त्रीले लिपुलेकको कुरा उठान गर्न सक्नुभएन । भारु पाँच सयका नोटको सामान्य समस्याको बारेमा कुरा उठाउनुभएन ?निश्चितरुपमा यी कुराहरू उठाउनुपथ्र्यो । वर्षातमा जलमग्न हुन्छ तराई, यो मुद्दा उठाउनुपथ्र्यो । सीमा अतिक्रमको बारेमा कुरा उठाउनुपथ्र्यो । त्यसो गरेको भए अझ राम्रो हुन्थ्यो । स्वाधीनता र राष्ट्रियताको पक्षमा उभिएको छ भने देशभक्त राष्ट्रवादीलाई मिलाएर लैजानुपर्छ भन्ने भावना हुन्छ । यसमा सरसल्लाह हुन्छ, एकीकृत तरिकाले जाने भन्ने हुन्छ । यदि स्वाधीनता होइन आत्मसमर्पणको बाटोमा लाग्नुभयो भने नोकरशाही प्रवृत्ति हावी हुने, एकले अर्कोलाई डोमिनेसन, निषेध गर्ने र एकले अर्कोलाई पेल्ने–पछार्ने अवस्था देखा पर्नसक्छ । तपाईंका पार्टीका मन्त्रीहरूको सल्लाहाबिनै मन्त्रिपरिषद्बाट निर्णय गरिन्छ, हप्तौंसम्म दुई अध्यक्षबीच छलफल हुँदैन । यसले एकता टाढा छ भन्ने देखाउँदैन ?अहिले राष्ट्रियतासम्बन्धि दृष्टिकोण के हो भन्ने प्रश्नमा छलफल चलिरहेको छ । यदि राष्ट्रवादको भावको कोणबाट सोच्ने हो भने एकतामा जानुपर्छ । यदि राष्ट्रियताको कुरामा कहीँ कतै ढुलमुलायौँ भने एकआपसमा अविश्वास हुन्छ । यसबाट एकले अर्कोसित परामर्श नगर्ने, नोकरशाहीरूपमा चल्ने लक्षणहरु देखिन्छ । सरकार सञ्चालनमा एकलौटी देखिन थाल्नु कतै यसैको परिणाम त होइन ? यो कार्यशैलीको मात्र समस्या हो कि राष्ट्रियतासम्बन्धि सोचमा पनि समस्या आएको हो ? यो मुख्य प्रश्न त्यही हो । यदी त्यस्तो हो भने यो विषयमा समिक्षा गरेर मात्र एकता गर्नुपर्छ । राष्ट्रियताको विषयमा स्पष्ट भएनाँै भने साङ्गठनिक रूपमा सम्मानजनक रूपमा एकता हुन दिँदैन । यसले एकतामा असर गर्छ । स्वाधीनता र राष्ट्रियताको पक्षमा उभिएको छ भने देशभक्त राष्ट्रवादीलाई मिलाएर लैजानुपर्छ भन्ने भावना हुन्छ । यसमा सरसल्लाह हुन्छ, एकीकृत तरिकाले जाने भन्ने हुन्छ । यदि स्वाधीनता होइन आत्मसमर्पणको बाटोमा लाग्नुभयो भने नोकरशाही प्रवृत्ति हावी हुने, एकले अर्कोलाई डोमिनेसन, निषेध गर्ने र एकले अर्कोलाई पेल्ने–पछार्ने अवस्था देखा पर्नसक्छ । यता, प्रचण्डले ५०–५० हुनुपर्छ भन्ने कुरा कत्तिको जायज हो ?यो त पत्रपत्रिकामा र मिडियामा कहिले ६०–४० कहिले ७०–३० प्रतिशत भन्ने आएपछि  यसलाई क्लियर गर्न ५०–५० को कुरा उठाउनु भएको हो भन्ने लाग्छ । यो विषयमा नेताहरूको बीचमा कुरा भएको होला नि ।फेरि, यो पार्टी एकता भनेको चुनावी एकता होइन नि । चुनावमा टिकट बाँड्ने क्रममा प्रतिशतको कुरा भएको होला । तर, पार्टी एकता सम्मानजनक हुनुपर्छ भन्ने शास्वत मान्यता हो । सम्मानजनक एकताबारे पहिला कुनै टिप्पणी गरिएन । पार्टीको आकार सानो ठूलो हुने कुरा चलिरहन्छ । कुनै समयमा चौथो महाधिवेशनमा मशाल ठूलो, माले सानो थियो । पछि माले ठूलो भयो मशाल सानो भयो । एउटा चरणमा ०६३–०६४ सालमा हामी ठूला थियौँ, एमाले सानो थियो । आज एमाले ठूलो हामी सानो भएका छौँ । यो साङ्गठनिक अपडाउन हो । हामी जनयुद्धको धार हौंँ, उहाँहरू शान्तिपूर्ण रूपमा जनआन्दोलनबाट आएको धार हो । उहाँहरूले जनताको बहुदलीय जनवाद मान्दै आउनुभएको, हामी नौलो जनवाद र २१औ शताब्दीको जनवाद भन्दै आएका छौं । त्यही भएर सम्मानजनक एकता हुनुपर्छ भन्ने विश्वव्यापी मान्यतालाई मान्नुपर्छ ।यसको मतलब चार सय जनाको केन्द्रीय समिति बनाउने सहमित भयो भनेपछि दुई दुई सय एमालेको, दुई सय माओवादी भनेको हो ?साङ्गठानिक विज्ञान अङ्कगाणितमा मात्र हुँदैन । यसमा कोटा बाँडेर मात्र हुँदैन । अवस्था हेरेर दुवै धारलाई हेरेर सम्मानजनक रूपमा एकता गर्ने हो । यसो गर्दा पात्र, आन्दोलनको योगदान हेर्नुप¥यो । कहिलेदेखि आन्दोलनमा लागेको हुन् ? अन्य पेसा व्यवसायमा पनि छन् कि राजनीतिमा मात्र लागेका छन् ? आन्दोलनमा गरेको योगदान कति रह्यो ? यो सबै पाटोबाट हेर्नुपर्छ । एकतामा सिनियर नेताहरूको व्यवस्थापन पनि एक पाटो हो नि । यतिउति समय भन्नेभन्दा पनि कुनै पनि समयमा एकता हुन सक्छ । मूल स्प्रिटका आधारमा एकता हुनुपर्छ भन्ने धारणा छ । जनताले पनि एकताको म्यान्डेड दिएको छ, त्यसविपरित जान कठिन छ । कतिपय शक्ति केन्द्रले नेताहरूले तिकडम गर्ने, षड्यन्त्र गर्ने नेताहरुबीचमा उचालेर–थेचालेर टुटाउने फुटाउने काम गरे पनि अन्ततः देशभक्ति र राष्ट्रवादी भावनाका साथ अघि बढ्नुपर्छ ।यति समय केपी ओली र त्यसपछि प्रधानमन्त्री प्रचण्ड प्रधानमन्त्री, यतिसमयपछि प्रचण्ड कार्यकारी अध्यक्ष भन्ने सहमति भएको छ भन्ने छ नि ?यो आपसी सहमतिको आधारमा हुने कुरा हो । भने पछि माओवादीको केन्द्रीय अध्यक्षको व्यवस्थापनको समस्याका कारण अहिले एकता लम्बिएको हो ?भन्नेले जे पनि भन्न सक्छ । तर, मूल प्रश्न भनेको नेतृत्वको व्यवस्थापन र केन्द्रीकरण कसरी गर्ने हो ? दुई धारको केन्द्रीकरण कसरी गर्ने ? दुई धारबीचको नेतृत्वको सेटिङ कसरी गर्ने हो ? दुई धारको व्यवस्थापन कसरी गर्ने हो ? अहिले माओवादीले मागेको के र एमालेले नदिएको के हो ? सहमति के विषयमा भएको छैन ?यो माग्ने वा लिनेदिने विषय नै होइन । यो त आपसी सहमतिमा हुने कुरा हो ।सहमतिका लागि माओवादीको प्रस्ताव के हो त ? सहमतिको प्रस्ताव ७ बुँदे प्रस्तावको सिद्धान्त नै हो । यही आधारमा अगाडि बढ्नुपर्छ । तपाईंको कुरा सुन्दा एक दुई महिना अझै पार्टी एकता हुँदैन हो ?यतिउति समय भन्नेभन्दा पनि कुनै पनि समयमा एकता हुन सक्छ । मूल स्प्रिटका आधारमा एकता हुनुपर्छ भन्ने धारणा छ । जनताले पनि एकताको म्यान्डेड दिएको छ, त्यसविपरित जान कठिन छ । कतिपय शक्ति केन्द्रले नेताहरूले तिकडम गर्ने, षड्यन्त्र गर्ने नेताहरुबीचमा उचालेर–थेचालेर टुटाउने फुटाउने काम गरे पनि अन्ततः देशभक्ति र राष्ट्रवादी भावनाका साथ अघि बढ्नुपर्छ । स्वाधिनतासहित समाज निर्माणको यात्रामा जानुपर्छ । राष्ट्रिय औद्यौगिक पुँजीवादको विकास गरेर समाजवादको जग तयार गर्नुपर्छ । यस विषयमा एकरूपता रहेको कारण एकता हुन्छ ।अझ कति समय लाग्ला ? अबको एक महिनामा एकता हुन्छ ?सामाजिक विज्ञानमा समयको सीमा रेखा तोक्ने विषय होइन । तर, चाँडो सक्ने अधिकतम प्रयास हुन्छ । यसबीचमा दुवै अध्यक्षको बीचमा धेरै छलफल भएका छन् । छलफलहरु एकताको दिशातर्फ सकारात्मकरुपमा अघि बढेको छ । ढिलो–चाँडो निश्चित रुपले एकता हुन्छ ।  