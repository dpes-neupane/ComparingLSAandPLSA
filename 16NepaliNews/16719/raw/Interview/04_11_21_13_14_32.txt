 नेपालको परराष्ट्र नीति राष्ट्रिय स्वाभिमानसँग जोडिनुपर्छ भनेर कठोर अडान लिने नेतामध्ये एक हुन् माओवादी केन्द्रका नेता नारायणकाजी श्रेष्ठ प्रकाश। आफ्नो पार्टी र पार्टीका नेताहरूको भारतसँगको असन्तुलित सम्बन्धलाई लिएर श्रेष्ठले पार्टी बैठकमा पनि बहस चलाउने गर्छन् । परराष्ट्रमन्त्री हुँदा श्रेष्ठले विराटनगरमा राखिएको भारतीय फिल्ड अफिस हटाउनसमेत निर्देशन दिएका थिए । एमाले–माओवादी वामगठबन्धनले नेपालको संविधानले निर्देशन गरेअनुरूप राष्ट्रिय स्वाधीनता एवम् हितलाई केन्द्रविन्दुमा राखेर स्वतन्त्र र असंलग्न परराष्ट्र नीति अवलम्बन गर्ने घोषणापत्र बनाएका थियो । संयुक्त राष्ट्रसङ्घको बडापत्र, पञ्चशीलको सिद्धान्त, पारस्परिक सम्मान, समानता एवम् लाभ र राष्ट्रिय हितका आधारमा छिमेकीलगायत सबै मुलुकसँग मैत्रीपूर्ण सम्बन्ध विकास गरिने वाम घोषणापत्रमा छ । तर, प्रधानमन्त्री केपी ओलीको गत महिना भएको भारत भ्रमण र भारतीय प्रधानमन्त्रीको वैशाख २८ गतेबाट सुरु हुने नेपाल भ्रमणबारे अनेकौँ प्रश्न उठाउन थालिएको छ । ओलीको भारत, मोदीको आसन्न नेपाल भ्रमण र वाम गठबन्धन सरकारको परराष्ट्रनीतिमाथि केन्द्रित रहेको रातोपाटीका लागि बबिता शर्माले माओवादी नेता श्रेष्ठसँग कुराकानी गरेकी छिन् ।प्रधानमन्त्री केपी ओलीको भारत भ्रमण भएको करिब एक महिनामै भारतीय प्रधानमन्त्री नरेन्द्र मोदीको नेपाल भ्रमण हुँदैछ । पूर्वपरराष्ट्रमन्त्री पनि हुनुहुन्छ, तपाईं, यी दुई भ्रमणलाई कति स्वभाविक मान्नुहुन्छ ? दुई छिमेकी मित्रराष्ट्रका बीचमा उच्च स्तरीय भ्रमण हुुनुलाई स्वभाविकै मान्नुपर्छ । हाम्रो देशमा निर्वाचनपश्चात बहुमत प्राप्त सरकार बनिसके पछि प्रधानमन्त्रीको हैसियतमा केपी ओलीले भारत भ्रमण गर्नुभयो । त्यसैको प्रत्युत्तरका रूपमा भारतका प्रधानमन्त्री मोदीको नेपाल भ्रमण हँुदैछ । दुई देशबीचको सम्बन्धलाई सुदृढ गर्न यस प्रकारको उच्च स्तरीय राजनीतिक भ्रमणहरूले सकारात्मक योगदान नै गर्नसक्छ । त्यसैले हामीले भ्रमणलाई सकारात्मक रूपामा लिनुपर्छ । स्वागत गर्नुपर्छ । सफलपार्ने प्रयत्न गर्नुपर्छ ।     –प्रधानमन्त्री ओली बोआओ सम्मेलनमा जाने बेला दिल्ली जानुभयो । दिल्लीबाट फर्केपछि चीन जानुहुन्छ होला भन्ने अपेक्षा थियो, ठीक यही बेला भारतीय प्रधानमन्त्रीको नेपाल भ्रमणको कार्यतालिका आयो । यसले हाम्रो सन्तुलित कूटनीतिमा प्रभाव पार्छ होला नि ?   भू–राजनीतिक परिवेशले हाम्रो सम्बन्धलाई दिशानिर्देशित गर्छ । हामी त्यसमा सचेत र कुशल बन्न सक्नुपर्छ । हाम्रा दुई छिमेकी चीन र भारत दुवैसँग समनिकटताको आधारमा असल मैत्रीपूर्ण सम्बन्ध राख्न सक्नुपर्छ । त्यसैले नेपालका प्रधानमन्त्रीको भारत भ्रमण र भारतका  प्रधानमन्त्रीको नेपाल भ्रमणले चीनसँगको सम्बन्धमा कुनै असर पार्दैैन । हामी चीनसँग पनि असल एवम् उच्च स्तरीय मैत्री सम्बन्ध कायम राख्छौँ । अब प्रधानमन्त्री निश्चय नै चीन भ्रमण जानुहोला । चीनको तर्फबाट पनि उच्च स्तरीय नेपाल भ्रमण हुनेछ । यस्तो भ्रमण हुनेमा म विश्वस्त छु । राष्ट्रियताका बारेमा हामी विचलित हुनै सक्दैनौँ । राष्ट्रिय स्वाधीनता, सार्वभौमिकता, भौगोलिक अखण्डता, स्वधीनता, स्वाभिमान र हितको रक्षामा हामी हिजो पनि दृढ र प्रतिबद्ध थियौँ । आज पनि त्यतिकै दृढ  र प्रतिबद्ध छौँ । हामी चीन वा भारतसँग झुक्ने, ढल्कने प्रश्न नै उठ्दैन । दुवैसँग समनिकटताका आधारमा मैत्री सम्बन्ध कायम राख्छौँ ।–तपाईंहरूको संयुक्त सरकार छ । प्रधानमन्त्रीको भारत भ्रमण र मोदीको नेपाल भ्रमणलगायतका परराष्ट्रसम्बन्धी मामलामा प्रधानमन्त्रीले तपाईंहरूसँग के परामर्श गर्नुभयो ?प्रधानमन्त्रीले यसबारेमा छलफल गर्नुभयो । खाली गठबन्धनको बीचमा मात्रै होइन, राजनीतिक पार्टीहरू, परराष्ट्र मामलाका जानकारहरू, नागरिक समाज  र बुद्धिजीवीहरू सबैसँग छलफल गर्नुपर्ने आवश्यकता छ । प्रधानमन्त्रीले म लगायतका राजनीतिक नेताहरूलाई बोलाएर परामर्श गर्नुभएको छ ।दुई देशबीचको सम्बन्धलाई सामान्य ढङ्गले निरन्तरता दिने मात्र हो र यस्ता भ्रमणलाई औपचारिकताका रूपमा मात्र लिने हो भने त त्यसको महत्व कम भइहाल्छ । होइन, नेपाल भारत सम्बन्धका बीचमा जे–जस्ता समस्या छन् त्यसलाई समाधान गर्ने र सम्बन्धलाई पारस्पारिक सम्मान र समानताका आधारमा नयाँ उचाइमा अगाडि बढाउने हो भने हामीले पनि गम्भीर गृहकार्य गर्नुपर्छ । हामीले त्यस प्रकारको पहलकदमी अगाडि बढाउनुपर्छ । –तपाईंको पार्टी अध्यक्ष प्रचण्डले प्रधानमन्त्री ओलीको भारत भ्रमणबारे केही टिप्पणी गर्नुभएन नि । प्रधानमन्त्रीको भारत भ्रमणलाई हामीले सकारात्मक रूपमा नै लिएका छौँ । यसमा पहिलो कुरा त नेपालका प्रधानमन्त्रीको भारत भ्रमणमा जाँदा सधैँ नेपाली जनतालाई एक खालको चिन्ता हुने गर्छ । कतै गल्ती कमजोरी हुने हो कि ? राष्ट्रघात र राष्ट्रिय हित विपरीत केही कुरा भैहाल्ने हो कि भन्ने । यस पटक त्यो भएन । यसअर्थमा पनि सकारात्मक लिनुपर्छ ।अर्को कुरा संयुक्त विज्ञप्तीमा जे जति विषय आएका छन्, त्यसलाई पनि सकारात्मक रूपमै लिनुपर्ने हुन्छ । प्रधानमन्त्रीको भारत भ्रमणले नेपाल र भारतको बीचमा सकारात्मक सम्बन्ध अघि बढाउन योगदान  गरेको देखिनेछ भन्ने हामीले आशा गरेका छौँ । तर सम्बन्ध असाध्यै राम्रो बनिसक्यो, समस्याहरू सबै समाधान भइसके, सम्बन्ध नयाँ उचाइमा पुग्यो भनेर जसरी प्रचार गरिँदैछ । अहिले नै त्यो खालको निष्कर्षमा पुग्नेबेला भएको छैन । हामीले आगामी दिनका व्यवहारबाट हेर्नुपर्ने हुन्छ । त्यसैले त्यस्ता अतिरञ्जित निष्कर्षमा पुग्नु वा प्रचार गर्नु गलत हुन्छ ।–कतिपयले सरकार दक्षिणतिर ढल्केको भनेर आलोचना पनि गर्न पनि थालेका छन् । तपाईं के ठान्नुहुन्छ ? हामी कतै ढल्कनै सक्दैनाँै । किनभने यो निर्वाचनमा नेपाली जनताले हाम्रो गठबन्धनलाई बहुमत दिनुको तीन कारण छन् । पहिलो मुख्य कारण, हाम्रो राष्ट्रियताप्रतिको दृढ अडानमा विश्वास गरेर हो । दोस्रो, राजनीतिक स्थिरताका लागि । तेस्रो समृद्धिका लागि हो । त्यसकारण राष्ट्रियताको बारेमा हामी चुक्नै सक्दैनाँै ।राष्ट्रियताका बारेमा हामी विचलित हुनै सक्दैनौँ । राष्ट्रिय स्वाधीनता, सार्वभौमिकता, भौगोलिक अखण्डता, स्वधीनता, स्वाभिमान र हितको रक्षामा हामी हिजो पनि दृढ र प्रतिबद्ध थियौँ । आज पनि त्यतिकै दृढ  र प्रतिबद्ध छौँ । हामी चीन वा भारतसँग झुक्ने, ढल्कने प्रश्न नै उठ्दैन । दुवैसँग समनिकटताका आधारमा मैत्री सम्बन्ध कायम राख्छौँ ।बरु भारतले बेलाबेलामा नेपालको आन्तरिक मामिलामा हस्तक्षेप गर्ने गरेको छ । बेला बेलामा नेपाल र नेपाली जनता  भारतीय उत्पीडनको शिकार भएका छन् । त्यो कारणले गर्दा त्यसप्रति हामी सजग र सचेत छौँ । ती समस्या समाधान गर्न हामीले दृढतापूर्वक कुरा उठाउनुपर्छ, छलफल गर्नुपर्छ र समाधानको बाटो पहिल्याउनुपर्छ भन्ने पक्षमा हामी छौँ । झुक्ने प्रश्ननै उठ्दैन । अहिल्यै प्रधानमन्त्री केपी ओली झुकिसक्नुभयो भन्नु गलत प्रचार हुन जान्छ ।–राष्ट्रवादको मुद्दा अगाडि सारेर तपाईंहरूले चुनाव पनि जित्नुभयो । सरकार पनि बनाउनुभयो । छिमेकी भारतसँगका पछिल्ला भ्रमण आदानप्रदानले ‘राष्ट्रवाद’ माथि प्रश्न उठाउनेहरू पनि उत्तिकै छन् ? हाम्रो राष्ट्रियतासम्बन्धी अडान वा देशभक्तिपूर्ण अडान भारतको विरोधमा आधारित होइन । भारतको विरोधवाद हाम्रो राष्ट्रियताको आधार होइन । हामी नेपालको राष्ट्रिय सौर्वभौमिकता, भौगोलिक अखण्डता, स्वाधिनता, स्वाभिमान र हितलाई केन्द्रविन्दुमा राख्न चाहान्छाँै । त्यसो गर्दा हामी भारत र चीन दुवै छिमेकीहरूसँग असल मैत्रीपूर्ण सम्बन्ध कायम राख्न चाहान्छौँ । छिमेकी मित्रहरू वा अरू कुनै अन्तर्राष्ट्रिय मित्रहरूले हाम्रो आन्तरिक मामलामा हस्तक्षेप वा कुनै दबाब दिनु हुँदैन भन्ने हाम्रो अडान हो । यो अडानमा कायम छौँ र रहनेछौँ ।यो अडानमा कायम छौँ भन्नुको अर्थ हामी कूटनीतिक ढङ्गले समस्या समाधानको पहल छाडेर, अहिले सडकमा भारतको विरोधमा नारा लगाउने गरी आफूलाई प्रस्तुत गर्छौं भन्ने होइन । हामी राष्ट्रियतासम्बन्धी अडान छोड्दैनौँ । अब पनि भारतले हस्तक्षेप गर्ने वा  शोषण र उत्पीडनलाई निरन्तरता दिने काम ग¥यो भने हामी त्यसको विरुद्धमा जसरी उभिनुपर्छ उभिन्छौ ।भारतको प्रधानमन्त्री नेपाल आउँदा के सन्देश दिन चाहनुहुन्छ भन्ने हो । नाकाबन्दीको तीतो अनुभूतिको स्मरण नेपाली जनतासँग अहिले पनि ताजै छ । त्यो भारतको गल्ती थियो भन्ने कुरा महसुस गरेर त्यसलाई सच्याउने दिशातर्फ भारतको संस्थापन पक्ष वास्तवमै गएको हो ? हो भने मोदीले नेपाली जनतासामु त्यो गल्तीप्रति आत्माआलोचित हुन तयार हुनु होला ?–काँग्रेसले त सरकार ‘लम्पसारवाद’ उन्मुख भएको भनेर टिप्पणी गरेको छ नि ? काँग्रेसले त्यस प्रकारको प्रतिक्रिया दिइरहँदा उहाँहरू भित्र कोठामा बसेर आफै हास्नु हुन्छ जस्तो लाग्छ, कति निकृष्ट, झूठ बोलियो भनेर । उहाँहरूले त्यो भन्नका लागि भनेको कुरा मात्र हो । घटनाक्रमबाट त्यो पुष्टि भएको छैन र हुँदैन पनि । यसबारे सजग, सचेत हुने कुरा सही छ । तर राष्ट्रियताको मामलामा देशका सबै राजनीतिक पार्टीहरू र जनसमुदाय एकजुट हुनुपर्ने बेलामा यस्तो निरर्थक आरोप लगाउनु नितान्त गलत हो ।– मोदी सीधै काठमाडौं नआएर जनकपुरको बाटो प्रयोग गर्दैछन् । यसमा तपाईंको धारणा ? यो बारेमा पहिले पनि नेपालमा छलफल भएको थियो । त्यो बेलामा जनकपुर भ्रमण हुन सकेन । अब अहिले पहिला हुन नसकेको जनकपुर भ्रमणलाई गर्नुपर्छ भनेर जोड दिनुभएको होला । उहाँले साच्चै धार्मिक कारणले गर्दा नै जनकपुरमा पहिला पाइला टेकूँ भन्नु भएको पनि होला । सरकारले त्यसलाई सकारात्मक रूपमा लिएर स्वागत गर्ने र त्यहाँ कार्यक्रम राख्ने निर्णय गरिसकेको हुँदा म त्यसमा अरू टीकाटिप्पणी गर्न चाहान्न ।मुख्य कुरा चाहिँ भारतको प्रधानमन्त्री नेपाल आउँदा के सन्देश दिन चाहनुहुन्छ भन्ने हो । नाकाबन्दीको तीतो अनुभूतिको स्मरण नेपाली जनतासँग अहिले पनि ताजै छ । त्यो भारतको गल्ती थियो भन्ने कुरा महसुस गरेर त्यसलाई सच्याउने दिशातर्फ भारतको संस्थापन पक्ष वास्तवमै गएको हो ? हो भने मोदीले नेपाली जनतासामु त्यो गल्तीप्रति आत्माआलोचित हुन तयार हुनु होला ? साँच्चै नेपाली जनताको मन जित्नेगरी क्षमायाचना गर्न तयार हुनु होला ?दोस्रो कुरा, नेपालको आन्तरिक मामलामा हस्तक्षेप गर्ने कार्य अब कहिल्यै हुनेछैन भनेर विश्वस्त पार्न सक्नु होला ? तेस्रो कुरा, नेपाल र भारतबीचमा भएका समस्याहरूलाई ठोस रूपामा समाधान गर्न सकारात्मक पहल गर्नु होला ? मुख्य कुरा त्यो हो । अरू प्राविधिक र गौण कुरा हो । नरेन्द्रमोदीले नेपाल भ्रमणको सन्दर्भमा के गर्नु हुन्छ ? के सन्देश दिनुहुन्छ ? त्यसमा नै मोदीको नेपाल भ्रमणको सफलता, असफलता निहित हुन्छ । त्यो नेपाली जनताले हेर्नेछन् । जनकपुर भएर आयो कि कहाँबाट भन्ने कुरा गौण हो ।–तपाईंको विचारमा मोदीको भ्रमणका बेला नेपालले उठाउनै पर्ने एजेन्डा के छन् ?पहिले त सरकारले अहिले यो भ्रमणलाई कुन रूपमा  लिएको छ, त्यसमा भर पर्छ । नेपाल र भारतको बीचमा छलफल र समाधान गर्नुपर्ने धेरै विषय छन् । एउटा त, लामो कालखण्डदेखि रहिआएको असमान सन्धि सम्झौताहरूको पुनरावलोकन र नयाँ सन्धिद्वारा त्यसको विस्थापन गर्नु एउटा एजेन्डा छ ।दोस्रो, सीमा समस्या । अहिले पनि सीमा मिचिएको छ । नेपाली भूभाग अतिक्रमणकै अवस्थामा छ । त्यसकारणले गर्दा नेपाल भारत सीमा नक्सामा सही हुन सकेको छैन । त्यसलाई कम्प्लिट  गर्ने प्रक्रियामा कसरी अगाडि बढ्ने भन्ने बारेमा गम्भीरतापूर्वक छलफल हुनु आवश्यक छ ।तेस्रो, भारतको सिमानामा भारततर्फको भागमा सडकहरू बनाउने नाममा बाँध जस्ता संरचनाहरू बनाइएका छन् । जसले गर्दा हरेक वर्ष नेपाली भूमि जलमग्न भई डुबान हुने अवस्था  बनेको छ । त्योे गम्भीर समस्या हो । अन्तर्राष्ट्रिय मान्यताहरू उल्लङ्घन गरेर भारतले बलमिच्याइँ गरेको छ । त्यलाई जसरी पनि समाधान गर्ने हाम्रो महत्वपूर्ण एजेन्डा हुनुपर्छ ।चौथौ, नेपालले भारतसँग जुन–जुन सम्झौता गरेको छ, त्यसको कार्यान्वयनको गति निकै सुस्त छ । त्यसलाई सच्याउने  प्रक्रिया अघि बढाउनु आवश्यक छ ।पाचौँ, हामीले चर्को व्यापार घाटा ब्यहोरिरहेका छौं । नेपाललाई अघि बढाउन यो विकराल व्यापार घाटा कम नगरी हुँदैन । त्यसको निम्ति मूलतः हामी आफैले निर्यात गर्न सक्ने वस्तुहरूको उत्पादन गरेर नै अघि बढ्नु पर्छ । आयात प्रतिस्थापन वस्तुहरूको उत्पादनलाई बढाउनुपर्छ । तर, भारतले कतिपय प्रक्रियामा सकारात्मक नीति लिदिएमा मात्र पनि एक हदसम्म व्यापार घाटा घटाउन सक्ने स्थिति छ । यस बारेमा छलफल गर्नुपर्छ ।छैठौँ कुरा, नेपालको सार्वभौमिकतामाथि अहिले पनि अतिक्रमण भएको छ । उदाहरणका लागि अहिले पनि विराटनगरमा अनधिकृतरूपमा भारतको फिल्ड अफिस छ । कोशीमा बाढी आई नेपालका सडक   बिग्रिएका बेलामा भारतको भूमि  भएर चलाउनुपर्ने नेपालका यातायातका साधनहरूलाई पास दिन भनेर त्यो अफिस खोलिएको थियो । हाम्रो बाटो बनिसकेपछि त्यो अफिस बन्द गर्नु भनेर म परराष्टमन्त्री हुँदा भारतलाई पत्र लेखियो । तर अहिलेसम्म हटेको छैन । यो त हदै भयो नि । त्यसलाई बन्द गर्नु पर्छ । यो विषयलाई महत्वका साथ उठाउनु पर्छ ।सातौं, भारतीय दूतावासबाट साना अनुदान सहयोग परियोजनाको नाममा योजनाहरू बाँड्ने गरिएको छ । यसलाई अब यसरूपमा निरन्तरता नदिने कुरा प्रष्ट गरिनु पर्छ ।मुख्य त नेपालमाथिको हस्तक्षेपकारी उत्पीडनकारी दृष्टिकोण, नीति र व्यवहार अन्त्य गर्नुपर्छ । हामीले पारस्पारिक सम्मान एवम् समानताको आधारमा र दुवै देशको हितमा सम्बन्ध मजबुत गरौंं भनेर भन्न सक्नुपर्छ ।–संविधान जारी गर्दा नाकाबन्दी लगाएको कुरा नेपालीले भुलेका छैनन् । तिनै मोदीको अहिले तीन ठाउँ अभिनन्दन गर्दा के सन्देश जान्छ भन्नेमा सरकार र प्रधानमन्त्री किन सचेत नभएको होला ? यदि भारतले साँच्चै भित्रदेखि नै नेपालमाथि नाकाबन्दी लगाउनु गल्ती थियो, नेपालले आफ्नो संविधान आफैले घोषणा गर्ने प्रक्रियामा अवरोध उत्पन्न गर्नु गल्ती थियो भनेर महसुस गरेको हो र अब त्यस प्रकारको कुनै गतिविधि नगर्न ऊ प्रतिबद्ध छ भने हाम्रो छिमेकी मित्रराष्ट्रको सरकार प्रधानमन्त्रीलाई स्वागत गर्न खुसी नै हुनेछौँ । त्यसबेला हामी विगतलाई बिर्सन तयार छौं । तर यसको समग्र मूल्याङ्कन स्वयम् नेरेन्द्र मोदीले नेपाल आएर के  गर्नुहुन्छ, के सन्देश दिनुहुन्छ र त्यसपछि के गर्नुहुन्छ भन्ने आधारमा नै गर्न सकिनेछ ।–यहाँलाई प्रधानमन्त्रीले अब कहिले चीन भ्रमण गर्नुहुन्छ जस्तो लाछ ? छिटै जानुहुन्छ जस्तो लाग्छ । नरेन्द्र मोदी भारत फर्केलगत्तै नेपालका प्रधानमन्त्रीको चीन भ्रमण हुने सम्भावना छ ।    