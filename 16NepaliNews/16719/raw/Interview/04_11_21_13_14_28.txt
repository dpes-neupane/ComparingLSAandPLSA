 मदन ढुङ्गाना/विधान श्रेष्ठअहमद फादिल स्माइल, यतिबेला नेपालस्थित मलेसियन दूतावासको हेड अफ मिसन छन् र राजदूत नभएको अवस्थामा उनी दूतावासको प्रमुख छन् । मलेसिया जानेहरूको भिसा दिनेदेखि मलेसियासम्बन्धी सबै काम यिनै फादिलको नियन्त्रणमा छ । मलेसिया सरकारले मलेसिया जानका लागि भिसा शुल्क भनेर जम्मा ७ सय नेपाली रुपियाँ लिने गरेको छ । तर मलेसिया रोजगारीमा जाने युवाहरूले भने विभिन्न शीर्षकमा १८ हजार ७ सय रुपियाँ तिर्नु परिरहेको छ । मलेसिया जानका लागि प्रयोग हुने विधि, मलेसिया सरकारका नाममा भइरहेका माइग्राम्स, बायोमेट्रिक, आईएससी, भीएलएन र ओएससीका आधिकारिकता, यसको काम आदिबारे रातोपाटीले बुधबार फादिलसँग कुराकानी गरेको थियो । प्रस्तुत छ, फादिलसँग गरिएको कुराकानीको सम्पादित अंश । अहिले मलेसिया जाने कामदारहरूले विभिन्न शीर्षकमा १८ हजार ७ सय रुपियाँ तिर्नु परिरहेको छ, यसलाई तपाईंले कसरी हेर्नुभएको छ ? म यी सबै कार्यक्रम र प्रक्रियाको वैधानिकताबारे मात्रै कुरा गर्न चाहन्छु । भिसा पाउने प्रक्रियाका लागि गरिएको सबै काम मलेसिया सरकारले गरेको हो र यो मलेसियाको सुरक्षासँग सम्बन्धित विषय हो । अनि मलेसिया जान चाहनेहरूका तथ्याङ्क सङ्कलन र डाटा इन्ट्रीमा गुणस्तर कायम गर्न यी प्रक्रिया अघि सारिएको हो । अनि यी कार्यक्रम नेपालमा मात्रै लागू गरिएको होइन, मलेसियाले कामदार ल्याउने सबै देशमा यस्तो सिस्टम लागू गरिएका हो, यो कुरामा तपाईंहरू क्लियर हुनुपर्छ । मलेसिया रोजगारीमा लुटधन्दा : सिन्डिकेटधारीमाथि श्रममन्त्रीको धावा (भिडियो)खासमा एउटा कामदार मलेसिया जान चाह्यो भने पूरा गर्नुपर्ने प्रक्रियाहरू के–के हुन् ? यसका लागि पहिले व्यक्तिको इमिग्रेसन सेक्युरिटी क्लियरेन्स हुनुहुर्छ । मतलब कुनै व्यक्ति पहिले नै मलेसिया बसेर कुनै अपराध नगरेको हुनुपर्छ । यदि कुनै व्यक्तिले पहिले नै मलेसियामा बसेर कुनै अपराध वा अनियमित काम गरेको भए त्यस्तो व्यक्तिको रेकर्ड रहन्छ र ऊ फेरि मलेसिया जान पाउँदैन । इमिग्रेसन सेक्युरिटी क्लियरेन्स भएपछि मात्रै ऊ बायोमेट्रिकमा जान पाउँछ । बायोमेट्रिक स्वास्थ्यसँग सम्बन्धित विषय हो । यहाँ बायोमेट्रिक गराएपछि यसका मलेसियास्थित एजेन्टस्ले पुत्राजयबाट (मलेसियाको प्रशासनिक केन्द्र) अनुमति लिन्छ र त्यसपछि मात्रै भिसाका लागि प्रोसेस गर्न पाउँछ । त्यसपछि मात्रै भीएलएन र वान स्टप सेन्टरमा गएर बाँकी प्रक्रिया पूरा गर्ने हो । अनि माइग्राम्स चाहिँ के हो नि ?माइग्राम एउटा कम्पनी हो र बायोमेट्रिक त्यही माइग्राम्सकै एउटा कार्यक्रम हो । माइग्राम्सको पैसा अहिले मलेसियामै तिर्नु परिरहेको छ, जुन झन्झटिलो छ । हामी त्यसलाई सच्याउने प्रयास गरिरहेका छौँ । मतलब यी सबै कार्यक्रमहरू मलेसिया सरकारकै कार्यक्रम हो र हामी त्यहाँभन्दा बाहिर जान सक्दैनौँ ?हो, यी सबै कार्यक्रमहरू मलेसिया सरकारले नै लागू गरेको हो र हामी त्यसभन्दा बाहिर जान सक्दैनौँ । यो नेपालमा मात्रै होइन, भारत, बङ्गलादेश, श्रीलङ्का, भियतनाम, इन्डोनेसिया सबै देशमा लागू गरिएको हो । यद्यपि हामी समय समयमा यसलाई सुधार गर्ने र सहजीकरण गर्ने प्रयास भने गरिरहेका छौँ ।भनेको मलेसिया सरकारले नै यी सफ्टवेयरहरू बनाएर लागू गरिएको हो ?अहिले मलेसियाको सोर्स कन्ट्रीमा नेपाल दोस्रो हो र इन्डोनेसिया पहिलो हो ।यी सबै सिस्टमहरू मलेसिया सरकारले लागू गराएको हो । यद्यपि यसको सफ्टवेयर बनाउनेदेखि सञ्चालन गर्ने काम प्राइभेट कम्पनीले गरेको हो । मलेसिया सरकारले ती कम्पनीसँग सम्झौता गरेको छ । मलेसियाको त्यही कम्पनीहरूले नेपालमा जोइन्ट भेन्चरकारूपमा काम गरेका छन्, सम्झौता गरेका छन् । त्यसकारण उनीहरूबीच के सम्झौता भयो वा कसरी काम गर्छन् भन्ने कुरा हाम्रो नियन्त्रणभन्दा बाहिरको कुरा हो । तर हामीहरूलाई हामी आफैले विकास गरेको नियममा प्रतिबद्ध रहनुपर्ने बाध्यता छ । हामी मलेसिया सरकारले गरेको निर्णयअनुसार चल्नैपर्छ र त्यो हाम्रो जिम्मेवारी र बाध्यता हो ।तर माइग्राम्सको विषयमा त मलेसियाको गृह मन्त्रालयले नै जानकारी नभएको भन्दै नेपाललाई जवाफ पठाएको थियो नि त ? मानिसहरू बायोमेट्रिक र माइग्राम्समा अलमलिन्छन् । माइग्राम्स भनेको बायोमेट्रिक हेर्ने कम्पनी हो । तपाईंलाई बाइमेट्रिकको परिणाम पाउनका लागि माइग्राम्समार्फत जानैपर्छ । त्यसैले तपाईंले पहिले माइग्राम्सलाई पैसा तिरेपछि त्यसले पासवर्ड दिन्छ र त्यसपछि परिणाम पाउनुहुन्छ । यसमा केही कम्फुयुजन र कठिनाइ भएको सत्य हो । मलाई व्यक्तिगतरूपमा के लाग्छ भने यी कामलाई सरल बनाउन सकिन्छ । हामीहरू यसमा काम गरिरहेका छौं । नेपालमा रहेको कठिनाइ भनेको अन्तर्राष्ट्रिय भुक्तानीलाई केन्द्रीय बैङ्कबाट अनुमति लिनुपर्छ । जुन कार्य केही एजेन्टहरूको लागि झमेला लाग्न सक्छ । हामी यो प्रणालीमा सुधार हुने आसा गर्दछौं । यस सम्बन्धमा हामीले पुत्राजयमा पनि कुरा गरेका छौँ । यी सबै कार्यहरूमा अब सुधार हुन्छ भनेर हामी कहिले अनुभूत गर्न सक्छौँ त ?हामीले पुत्राजयाको सुझाव अनुसार नै काम गरिरहेका छौँ । एम्बेसी आफैले आफूखुशी केही गरेको होइन, छैन ।माइग्राम्स, बायोमेट्रिक, आईएससी, भीएलएन र वान स्टप सेन्टर एउटै प्रकृतिका कम्पनी देखिन्छन् । यी संस्थाहरू फरकफरक हुन् र ?खुल्ला आँखाले यी सबै संस्थाहरू एउटैजस्तै देखे पनि फरकफरक संस्था हुन् र उनीहरूको प्रकृति फरक छ ।मलेसियाले पहिले भीएलएन भन्ने प्रक्रिया ल्याएको थियो । अहिले वान स्टप सेन्टर पनि थप गरेको छ । वान स्टप सेन्टर ल्याएपछि भीएलएन पनि अस्तित्वमा छ र ?भीएलएन तथ्याङ्क सङ्कलन गर्ने प्रणाली हो । पहिले हामीले जारी गर्ने भिसा यहीँ जारी गर्ने जस्तै थियो– स्ट्याम्पवाला । तर भीएलएन प्रयोगमा ल्याएपछि अहिले हामी डाटालाई इन्ट्री गरेर सुरक्षित राख्न सक्छौँ र स्टिकर प्रिन्ट गर्न सक्छौँ । त्यो भीएलएन लागू भए पछि मात्रै भएको हो । वान स्टप सेन्टर हामीले दूतावासको सार्वजनिक सम्बन्ध कम गर्ने प्रयासका रूपमा अघि ल्याएका हौं । अब दूतावासले अफिसियल र कूटनीतिक पासपोर्टसम्बन्धी मात्रै काम गर्छ । अफिसियल र कूटनीतिक पार्सपोर्ट भएका व्यक्ति मात्रै दूतावास आउन सक्छन् । तर सामान्य घुमघाम, बिजनेस, विद्यार्थी, रोजगारका लागि जान खोज्नेहरू अब वान स्टप सेन्टरमा जानुपर्छ । यसको एक कारण भनेको हामी खतरा कम गर्न चाहन्छौं । खतरा भन्नाले दूतावासमा पर्ने सुरक्षा खतरा भनेको । धेरै मानिसहरू दूतावास आउँदा यसले केही मात्रामा दूतावासमा सुरक्षा चुनौती थपिदिन्छ । भूकम्पअघि दूतावासमा दैनिक एक हजारसम्म निवेदन आउँथ्यो । तपाईं अनुमान गर्न सक्नुहुन्छ दूतावासमा कति भीड हुन्थ्यो भनेर । भूकम्पपछि यो सङ्ख्यामा भारी कटौती भएको छ । यो भनेको दैनिक लगभग चार सय भयो । वान स्टप सेन्टर प्रयोगमा ल्याउनुको कारण त्यो पनि थियो । फेरि पनि खुल्ला आँखाले हेर्दा एउटै लागे पनि यी संस्थाको काम र प्रकृति फरक छन् ।यी सबै संस्थाका कामहरू उस्तैउस्तै देखिन्छन्, यी सबैलाई एकै स्थानमा मर्ज गरेर काम गर्न सकिँदैन हो ?यो सहजीकारणका लागि देख्दा ठीकै हो जस्तो लाग्छ । तर हामीले के बुझ्नुपर्छ भने यी सबै संस्थाहरूलाई एकै स्थानमा राख्दा पनि शुल्क भने उति नै लाग्छ । एउटै छानोमा हुँदैमा शुल्क घट्ने आसा गर्नुहुँदैन ।यो दुई पक्षीय प्रयासबाट समाधान हुने विषय हो । हामीले छलफल गर्नुपर्छ । स्रोत देशका रूपमा नेपाल दोस्रो स्थानमा भए पनि हामी दुवै देशबीच अझै संयुक्त सम्झौता छैन । जुन केही अमिल्दो कुरा हो । त्यसैले हामीबीचमा सम्झौता हुनु आवश्यक छ ।कुन संस्थाले कुन कामका लागि कति लिने भन्ने कुनै मापदण्ड वा निर्देशन छ र ?   हो, हो छ । जस्तो वान स्टप सेन्टर छ, जसलाई पुत्रजयाले दिएको अनुमति अनुरूप दूतावासले निर्देशित गरेको छ । त्यो समयमा उनीहरू भ्याट तिनुपर्छ कि पर्दैन भनेर अन्यौलमा थिए । हामीले तिनलाई भन्यौ, अघिल्लो सेप्टेम्बरमा एक वर्षसम्म उनीहरूले भ्याट तिर्नुपर्छ भन्यौं । त्यसपछि हामीले हाम्रो सहमतिअनुसार निवेदकबाट मूल्य अभिवृद्धि कर लिन सक्ने बतायौं । यो सबै अवस्थामा हामीले नेपाल सरकारलाई जानकारी गराएका छौं । किनकि हामी यो सबै व्यवस्थापन निजी इकाईबाट भइरहेको छ भन्ने भ्रम नहोस् भन्ने सुनिश्चितता गर्न चाहन्थौं र त्यो शुल्क पनि एम्बेसीबाट स्वीकृत भएको रकम मात्रै उनीहरूले लिन सक्छन् । त्यसो भए वान स्टप सेन्टरले उठाइरहेको शुल्कको केही प्रतिशत कमिसन त एम्बेसीले पनि पाउँछ होला होइन ? कुन कमिसन ? छैन छैन ।उनीहरूले दूतावासलाई केही रकम तिर्नुपर्छ कि पर्दैन ?हामी भिसा शुल्क मात्र लिन्छौं, जुन स्टिकरमै स्पष्ट लेखिएको छ । बाँकी भनेको नेपालको कम्पनीले मलेसियन कम्पनीसँग जुन सम्झौता गरेका छन्, त्यहीअनुसार नै हुन्छ । जुन सम्झौता मलेसियामा गरिएको हो, यहाँ होइन । मलेसियामा रहेको कम्पनी र उनीहरूबीचमा रहेको व्यापारिक प्रबन्धको दूतावाससँग कुनै लिनुदिनु छैन । तपाईं मलाई सोध्नु हुन्छ भने मलाई पनि थाहा छैन ।नेपालमा आईएससी गर्दा मलेसियाको इमिग्रेसनमा डाटा पुग्छ त ? यदि पुग्छ भने किन नेपालमा इमिग्रेसन सेक्युरिटी क्लियरेन्स भएकाहरू मलेसियाको इमिग्रेसनबाट फर्कनुपरेको छ ?मलेसियाको इमिग्रेसनबाट फर्कनुपरेको आईएससीले गर्दा होइन, बरु बायोमेट्रिकको कारणले हो । मलेसियामा पुगेपछि उनीहरूले अर्को मेडिकल जाँच गर्नुपर्छ । मेरो विचारमा यसमा सात दिन लाग्छ । यदि उनीहरू बिरामी पाइएमा उनीहरूलाई फर्काइन्छ । यो पनि सुधार गर्नुपर्ने विषय हो । यस विषयलाई सम्बोधन गर्नका लागि पनि हामीले पुत्राजयलाई अनुरोध गरी ध्यानाकर्षण गराएका छौँ ।मलेसियाको इमिग्रेसनबाट कति नेपाली फर्किए वा फर्काइए भन्ने एकिन तथ्याङ्क हामीसँग पनि छैन । यी तथ्याङ्क इन्ट्री पोइन्टका कर्मचारीहरूसँग मात्र हुन्छ । जो फर्किएका छन्, उनीहरू अन्य कारणले पनि फर्किएका छन् । रोजगारीको मात्र होइन, हामीसँग सामाजिक भिसाका पनि मुद्दा छन् । हामी यहाँबाट भिसा दिन्छौं तर उनीहरूलाई त्यहाँ रोकिन्छ । किनकि इन्ट्री पोइन्टमा उनीहरूको अर्को प्रणाली छ, जसमा उनीहरूको मात्र पहुँच छ । त्यसैले यो गाह्रो छ । यस सम्बन्धमा यसै भन्न गाह्रो छ । सन् २०१५ को जनवरीमा बेस्टिनेट कम्पनी मलेसियाली इमिग्रेसनमा निलम्बन गरियो । तर नेपालमा त्यही समयमा बायोमेट्रिक र अरू शुल्कहरू उठाइरहे । त्यो समयमा के भएको थियो । बेस्टिनेटको निलम्बनको बारेमा म जानकार छैन । दूतावासले थाहा पाएसम्म बायोमेट्रिक प्रणालीलाई निलम्बन गर्न हामीले कुनै प्रकारको निर्देशन पाएनौं । त्यसैले हालको प्रक्रिया यथावत छ ।पहिलो आईएससी दोस्रो बायोमेट्रिक, त्यसलाई पुत्राजयाबाट स्वीकृति पाउनुपर्छ । त्यसपछि मात्र भीएलएन र ओएसएसीमा भिसाका लागि जान पाइन्छ ।यहाँका प्राइभेट कम्पनीले आफ्नो कार्यालय मलेसियन सरकारकै सम्पत्ति भन्दै त्यहाँ जान पनि एम्बेसी वा मलेसियन सरकारको स्वीकृति लिनैपर्छ भन्छन् । के नेपालका प्राइभेट संस्थाहरू मलेसियन राजदूतावास र सरकारको सम्पत्ति हो ? म प्रणालीको बारेमा कुरा गरिरहेका छु । सम्पत्ति व्यापारिक इकाइको हो । उनीहरू सही छन् । प्रवेश गर्नका लागि तपाईंलाई कम्पनीको अनुमति चाहिन्छ । कसैको घरमा पस्नका लागि घरधनीसँग अनुमति माग्नुपर्छ ।त्यसो भए नेपालका ती कम्पनीको मालिक पनि एम्बेसी नै हो, होइन त ?होइन, यो फरक कुरा हो । यी दुई फरक इकाई हुन् । हामी मलेसियामा रहेको कम्पनी र यहाँ रहेको कम्पनीबीचमा जे जति प्रबन्ध छन्, त्यसको कार्यान्वयनमा सहयोग पु¥याउँछौं । हामीले हेर्ने भनेको दुई संस्थाबीचको सहमति र मलेसिया सरकारको मापदण्ड बमोजिम भयो वा भएन भनेर हेर्ने मात्रै हो । स्टेभेन सिम, जो मलेसियाको तत्कालीन विपक्षी दल डीएपीका सहायक प्रवक्तासमेत हुन्, उनले कैयौँ पटक इमिग्रेसनबाट बेस्टिनेटलाई हटाउनुपर्छ भनेर बोलेका छन्, लेखेका छन् । यतिबेला डीएपी सरकारमा छ, के यो प्रक्रिया र पद्धतिमा परिवर्तन आउला ?यस सम्बन्धमा म केही कमेन्ट गर्न चाहन्न । हामी त पुत्राजयबाट जे नीति र निर्देशन आउँछ, त्यहीअनुसार चल्ने हो । यदि पुत्राजयले यो सिस्टम परिवर्तन ग¥यो भने हामी पनि यो हटाउन वा परिवर्तन गर्न बाध्य हुन्छौँ । तर यथाअवस्थामा जस्तो छ, त्यसरी नै चल्छ । नेपाल सरकारले फ्री भिसा फ्री टिकट भनिरहेको छ । तर नेपाली कामदारहरूले मलेसिया जानका लागि यति धेरै पैसा तिर्नु परिरहेको छ । तपाईंलाई के लाग्छ, के हामी यसमा सुधार गर्न सक्छौँ ?यही कुरा मैले नेपाल सरकारसँग पनि पटक पटक दोहो¥याएको छु । यो प्रश्न मलेसिया सरकारलाई मात्रै होइन, यो नेपाल सरकारलाई पनि सोध्नुपर्छ ।यो दुई पक्षीय प्रयासबाट समाधान हुने विषय हो । हामीले छलफल गर्नुपर्छ । स्रोत देशका रूपमा नेपाल दोस्रो स्थानमा भए पनि हामी दुवै देशबीच अझै संयुक्त सम्झौता छैन । जुन केही अमिल्दो कुरा हो । त्यसैले हामीबीचमा सम्झौता हुनु आवश्यक छ । प्रत्येक रोजगारी, प्रत्येक काम दुवै देश सहमत भएको ब्लुप्रिन्ट अन्तर्गत भइरहेको छ भन्ने सुनिश्चितता गर्नका लागि पनि सम्झौता जरुरी छ । त्यसपछि मात्र हामीले कुनै एक पक्षले फाइदा उठाइरहेको छ भनेर सुनिश्चितता गर्न सक्छौँ । त्यस्तो भएमा हामी अर्को देशतिर कामदार खोज्न बाध्य हुन्छौँ ।श्रमको हिसाबमा तपार्इंले यो कुरा स्वीकार्नु पर्छ कि यो एक पक्षका लागि राम्रो व्यवसाय भइरहेको छ । यसलाई हामीले नियन्त्रण गर्नुपर्छ । अघिल्लो वर्ष हामीहरू छलफलमा बसेनौं । यसको लागि आशिंक जिम्मेवार यहाँ सधैँ बदलिरहने सरकार पनि हो । अहिले नेपालमा पनि करिब करिब स्थिर सरकार आएको छ । यो वर्ष प्रक्रिया पुनः सुचारु हुने हामी आशा गर्छौं । जब दुई देशबीच सम्झौता हुन्छ, त्यसपछि मात्रै हामी अनावश्यक शुल्क र झन्झट हटाउन सक्छौँ । किन भएन भनेर म कसैलाई दोष दिन्न तर म अब चाहिँ दुई देशबीच कामदार आदन प्रदानको सम्बन्धमा सम्झौता हुनेगरी प्रक्रिया अगाडि बढाउन चाहन्छु । दुवै देशलाई फाइदा हुनेगरी सम्झौता हुनुपर्छ र हामी अगाडि बढ्नुपर्छ ।यदि यी सिस्टमहरू नहटेमा वा शुल्कमा कटौती नआएमा हामी मलेसियामा नेपाली कामदार पठाउँदैनौं भनेर नेपाल सरकारले निर्णय ग¥यो भने त्यसपछि के हुन्छ ? त्यस्तो भएमा हामी अर्को देशतिर कामदार खोज्न बाध्य हुन्छौँ ।यी समस्याहरूका बारेमा तपाईंले नेपाल सरकारसँग कुरा त गर्नुभएकै होला, नेपाल सरकार चाहिँ के भन्छ त यस बारेमा ?म यो प्रश्नमा केही कमेन्ट गर्न चाहन्न । यो प्रश्न नेपाल सरकारलाई नै सोध्नुस्, मलाई होइन । यद्यपि हामीले परराष्ट्र मन्त्रालयमार्फत् श्रम मन्त्रालयसँग कुराकानी गरिरहेका छौँ । एउटा के कुरा हामी क्लियर गर्न चाहन्छौँ भने यी सबै कार्यक्रमहरू नेपालस्थित मलेसियन राजदूतावासले ल्याएको होइन । यी कार्यक्रमहरू मलेसिया सरकारकै हो र पुत्राजयबाटै निर्देशित छ । यी सबै सिस्टम नेपालमा मात्रै होइन, मलेसियामा कामदार पठाउने सबै देशमा लागू भएको हो । हामी कुनै देशलाई मात्रै हेपेर यस्तो पद्धति प्रयोगमा ल्याएका होइनौं, यो सबै देशमा समानरूपमा लागू भएको विषय हो ।तर यो सिस्टम इन्डोनेसियामा सुरु गर्दा त्यहाँ विरोध भएर कामदार पठाउनै छाडेपछि फेरि नयाँ सम्झौता भएको थियो, जस्तो लाग्छ मलाई ?हो, सुरुमा विरोध भएकै हो । त्यसपछि मलेसिया सरकार र इन्डोनेसियाको सरकारबीच जीटुजी सम्झौता भयो र त्यसपछि ती समस्या समाधान भइसकेको छ । हाम्रा लागि नेपाल, इण्डोनेसिया र बङ्गलादेशमा केही फरक छैन । जहाँसम्म फ्री भिसा, फ्री  टिकटको कुरा छ, सुरुको सबै शुल्क कामदार आफैले तिर्ने हो । यहाँ लाग्ने प्रक्रियादेखि भिसा लिँदासम्मको सबै शुल्क कामदार आफैले तिर्ने हो । अहिले मलेसियाको कम्पनीले तिर्ने भनेको लेबी मात्रै हो । कतिपय राम्रा कम्पनीहरूले भिसा र टिकटको पैसा पनि तिरेका छन् तर सबै कम्पनीले फी भिसा र फ्री टिकट दिएका छैनन् । मलेसियाका अधिकांश कम्पनीले टिकटको भिसाको पैसा पनि नेपालका म्यानपावर कम्पनीलाई दिएका छन् भन्ने सुनिन्छ । तर म्यानपावर कम्पनीले भने कामदारसँग भिसा र टिकटको पैसा पनि लिने गरेको गुनासो आउँछ । यस सम्बन्धमा कुनै उजुरी वा जानकारी छ ? त्यस्ता म्यानपावर कम्पनीलाई मलेसियामा प्रतिबन्ध लगाउन सक्ने हैसियत छ, तपाईंसँग ?त्यो हाम्रो कन्ट्रोलभन्दा बाहिर छ । यसको अनुगमन कसले गर्ने ? यसलाई कन्ट्रोल गर्न यहाँ धेरै संस्था र कार्यालयहरू छन् । तर यो हाम्रो नियन्त्रणभन्दा बाहिरको विषय हो । मलेसियाबाट फ्री भिसा र फ्री टिकट ल्याएर पनि नेपालमा भने कामदारसँग यसको पैसा असुलेको प्रमाण मैले तपाईंलाई दिएँ भने तपाईं त्यस्ता कम्पनीलाई मलेसियामा कामदार पठाउनबाट रोक्न सक्नुहुन्छ ?  त्यो प्रमाण त तपाईंले तपाईंकै मन्त्रालयलाई दिने हो नि । हामी एजेन्टसँग कुनै सम्पर्कमा रहँदैनौँ र रहन पनि मिल्दैन । हामीले यहाँ पावर प्राक्टिस गर्ने होइन । यदि त्यस्तो गर्न खोजियो भने हामीमाथि नै प्रश्न उठ्न सक्छ । त्यसकारण यस विषयमा हामी केही गर्न सक्दैनौँ । हाम्रो सरोकार भनेको भिसा शुल्कका लागि कति तिरे भन्ने मात्रै हो । भिसा शुल्कमा तोकिएभन्दा बढी कसैले लियो भने त्यो हाम्रो चासोको विषय हो । अन्य कुरामा हामी केही गर्न सक्दैनौं । भनेको मलेसियन राजदूतावास यी सबै कुरालाई स्वीकृति दिएर आनन्दले बस्ने मात्रै हो ?म फेरि पनि के कुरा अवगत गराउन चाहन्छु भने यी सबै कार्यक्रमहरू नेपालस्थित मलेसियन राजदूतावासले ल्याएका कार्यक्रम होइनन् । यो त मलेसिया सरकारकै कार्यक्रम हो र यथाअवस्थामा वा भनौं पुत्राजयमा अर्को कुनै निर्णय नहुँदासम्म न यो प्रक्रिया रोकिन्छ, न त शुल्कमा नै कटौती हुन्छ । तपाईंहरू के भ्रममा नपर्नुस् भने यो मैले ल्याएको कार्यक्रम होइन ।  हेर्नुहोस् रातोपाटीमा प्रकाशित समाचारवैदेशिक रोजगारीको अर्को पाटो : हुण्डीमार्फत् वार्षिक ३५ करोड रुपैयाँ मलेसिया जान्छमलेसिया रोजगारीमा लुटधन्दा : भीएलएन नेपाल र वान स्टप सेन्टरले यसरी असुल्दै छ रकमबायोमेडिकल भित्र्याउने पदाधिकारी मालामाल, अरूको बेहाल !मलेसिया भिसा ‘धन्दा’ : सिन्डिकेटदेखि हुण्डीसम्मयसरी लुटिन्छन् मलेसिया जाने नेपाली कामदारमलेसिया रोजगारीमा लुटधन्दा : नेपालको प्राइभेट कम्पनीलाई मलेसियन इमिग्रेसनको अधिकार !हामीलाई कसैले किन्न सक्दैन, वैदेशिक रोजगारको सिन्डिकेट चाँडै अन्त्य हुन्छ  : श्रममन्त्री गोकर्ण विष्टको अन्तरवार्ता