



 
नेपाल कम्युनिष्ट पार्टी (नेकपा) दाहाल–नेपाल समूहका प्रभावशाली नेता तथा राष्ट्रियसभाका लागि नेकपा संसदीय दलका नेता दिनानाथ शर्माले आफूहरुको पक्षमा केन्द्रीय समितिमा बहुमत भएकोले नेकपाको संस्थापन नै यही भएको सुनाएका छन् । उनले भने,‘संसद्मा बहुमत छ । मन्त्री प्रधानमन्त्रीहरू हेरफेर गर्ने, त्यो लोकतन्त्रमा स्वभाविक प्रक्रिया हो । त्यसो भएको हुनाले हामी संस्थापन नै हुन्छौँ ।’ उनले प्रधानमन्त्री केपी शर्मा ओलीविरुद्ध अविश्वासको प्रस्ताव ल्याउँदा आफूहरुलाई दुःख लाग्ने पनि चिन्ता व्यक्त गरेका छन् । नेपाली रेडियो नेटवर्कबाट प्रसारण भएको नेपाली बहस कार्यक्रममा पत्रकार ऋषि धमलासँग कुरा गर्दै शर्माले यस्तो बताएका हुन् । प्रस्तुत छ शर्मासँगको कुराकानीको सम्पादित अंश : 
तपार्इँ राष्ट्रियसभामा सत्तारुढ दलको नेता हो कि ? विपक्षी दलको नेता हो ?
म सत्तारूढ दलको नेता हो ।
तपाँईँ कसरी सत्तापक्षको नेता हो ? हिजो प्रधानमन्त्री केपी शर्मा ओलीविरुद्ध अविश्वासको प्रस्ताव ल्याउनेमा हस्ताक्षर गर्नुभएको छ ?
केन्द्रीय समितिमा बहुमत छ । संस्थापन त्यही हुन्छ । संसद्मा बहुमत छ । मन्त्री प्रधानमनत्रीहरू हेरफेर गर्ने, त्यो लोकतन्त्रमा स्वभाविक प्रक्रिया हो । त्यसो भएको हुनाले हामी संस्थापननै हुन्छौँ ।
त्यसो भए निर्वाचन आयोगले तपाईँहरूलाई नै आधिकारिकता दिन्छ त ?
निर्वाचन आयोगले दुनियाँमा त्यस्तो कुरा हँुदैहँुदैन् । आकाशै खस्यो भने भन्ने कुरा हान्छ । त्यो संवैधानिक संस्था हो । विवेक छ । बहुमत देखेको छ उसको आँखाले, त्यसकारणले जोसंग बहुमत हुन्छ । दुनियाँको लोकतन्त्र भनेको अल्पमत÷बहुमतको अधिनस्त हुन्छ भन्ने कुरा लोकतन्त्र हो । जनवादी केन्द्रीयता भनेको पनि त्यही सिद्धान्तमा आधारित हुन्छ । त्यसैकारणले लोकतन्त्रको मान्यताविपरित हाम्रा कुनैपनि संवैधानिक संस्था जाँदैनन् । अदालत गएन । निर्वाचन आयोग पनि जाँदैन भन्ने मलाई पुर्ण विस्वास छ ।
तपाँईहरुले अविश्वासको प्रस्ताव को–को संग मिलेर ल्याउदै हुनुहुन्छ ?
पहिलो कुरा त सबै राजनीतिक दलहरू जो परिवर्तन चाहान्छन्, लोकतन्त्रको लागि योगदान गरे । समावेशी समानुपातिक सिद्धान्तको संस्थागत विकास गर्नको लागि जतिले रगत बगाए ती परिवर्तनकारी सबै साथिहरूसंग मिलेर जाने अहिले लोकतन्त्र बिग्रिनुको समस्या भनेको निषेधको राजनीतिले गर्दाखेरि यो तरङ् आयो । किनभने पार्टीभित्रै एक पक्षले अर्को पक्षलाई निषेध गरेर जाने अलोकतान्त्रिक अधिनायकवादी सोच हो । त्यसकारण अहिलेको २१आंै शताब्दीमा दुनियाँमा कहीँपनि यसप्रकारको अधिनायकवादी सोचले स्थान पाउन सक्दैन् । स्थान दिनपनि हुँदैन् । त्यसकारण परिवर्तनको लागि प्रतिगामी सोच राख्ने सम्पुर्ण राजनीतिक दलहरूसंग सहकार्य गरेर जानुनै राम्रो हो । फेरि मैले पहिलेदेखि नै भन्दै आएको छु–दुनियाँमा सबैभन्दा अहिलेको कल्चर भनेको ‘कोलिसन–कल्चर’ हो । मैले अध्ययन गरेको छु–डेनमार्कमा लोकतन्त्र संस्थागत हुँदैछ । त्यहाँको विकास सबैभन्दा राम्रो छ । संसारमा सवैभन्दा भ्रष्टाचार नहुने देश पनि डेनमार्क नै हो । त्यसो गर्दा कोलिशसन कल्चर सवैभन्दा राम्रो हो । हाम्रो पनि कोलिसन कल्चरतिर नै गैसकेको छ ।
यहाँहरुले प्रचण्डलाई संसदीय दलको नेता कसरी बनाउनुभयो ?
बहुमतले निर्णय गर्ने हो । संसदीय दलमा बहुमत छ, बहुमतले गर्छ ।
तापाईँहरुसंग कति जना सांसद हुनुहुन्छ ? ठ्याक्कै बताईदिनुहोस त ?
हिजो हाम्रो बैठकमानै पार्टीको अध्यक्षले एक सय १५ जना हामीसंग छन भनेर भन्नुभएको छ ।
त्यसोभए बहुमत छ तपाईँहरूसंग ?
बहुमत छ ।
सरकार बनाउनकोलागि नेपाली काँग्रेसलाई किन प्रस्ताव गर्नुभयो त ?
पहिला भन्ने चुनावमा जाउँ, चुनावमा जाँदा पहिले हाम्रो सरकार हुन्छ । तपाईँलाई प्रधानमन्त्री बनाउँला भनेर भन्ने शेरवहादुर देउवालाई यतातिर त अहिले सल्लाह हँुदैछ । अहिले यसलाई वा उसलाई भन्नु भन्दापनि त्यो एउटा प्रचारबाजी हो । किनभने अहिलेत प्रचारबाजी, गालीगलौच यस्तो किसिमको नकारात्मक कल्चरको विकास भएको छ । जनताले विश्वास पनि गरेका छैनन् । सामाजिक सञ्जालमा तपाईँले देख्नुभएको छ । नेताहरूले नमिठो÷नमिठो भाषा प्रयोग गर्ने त्यसले सबैलाई नमिठो भइरहेको छ । तरपनि मैले के भनें सबैलाई मिलाएर, सबै मिलेर जानुपर्छ । पार्टीलाई एकतावद्ध बनाउने विधि भनेको नै अब अहिले अदालतले पनि जुन हालको निर्णयलाई अस्विकार गर्यो । त्यो बेलामा आफुले राजीनामा दिएर पार्टी एक बनाएर अगाडि जाने वातावरण बनाएको भए राम्रो हुन्थ्यो । उहाँको विरूद्धमा अविश्वासको प्रस्ताव ल्याउनु हामीलाई दुःख लाग्ने विषय हो । आफनै पार्टीको प्रधानमन्त्रीलाई हटाउनु हामीलाई पनि त्यति राम्रो लागेको छैन । तर पनि समस्या छ, उहाँ आफँैले बाध्यता सिर्जना गरिदिनुभयो ।
प्रधानमन्त्रीको भनाई छ–अरूलाई प्रधानमनत्री पद खाईदेउ भन्दै प्रचण्ड र माधवकुमार नेपाल किन हिँड्छन ? म त कसैलाई पनि अफर गर्ने पक्षमा छैन भन्नुभएको छ उहाँले ?
यो परिस्थिति उत्पन्न गरेको देख्दा मलाई दुःख लागेको छ । स्वयम आलीले नै हो यो परिस्थिति सिर्जना गरेको । यो जुनखालको परिघटना भैराखेको छ । यदि पाँच बर्षको लागि तपाइँ नै प्रधानमन्त्री खानुहोस भनेर सम्पुर्ण स्थायी समितिको बैठकले भनेको थियो । पार्टीलाई मिलाएर लिएर जानुहोस, संगठनको काम गर्न यतातिर दिनुहोस सबै सार्थीहरूलाई मिलाएर निषेध गरेर होईन, सहमति कायम गरेर पार्टीको निर्णय पालना गरेर जानुहोस् भनिएको थियो । तर, सबैभन्दा ठुलो समस्या उहाँले पार्टीको निर्णय मान्दिनँ भन्ने कुराले नै यो संकट उत्पन्न भएको हो ।
