नेकपा सरकारले आगामी आर्थिक वर्ष २०७५/७६ को लागि नीति तथा कार्यक्रम सार्वजनिक गरेपछि सोही विषयलाई लिएर आलोचना र प्रशंसा दुवै खालका प्रतिक्रियाहरू सतहमा आएका छन् । तर धेरैजसोले उसको नीति तथा कार्यक्रमलाई उच्च महत्वाकाङ्क्षी र पूरा हुन नसक्ने खालको भनेर टिप्पणी गरेका छ । सरकारले लिएको दोब्बर आर्थिक वृद्धिदर, प्रतिव्यक्ति आय, कृषि, ऊर्जालगायतका नीति उच्च आकाङ्क्षी भएको कतिपय अर्थविदहरूले भनेका छन् ।  सरकारको नीति तथा कार्यक्रम र बजेटमा केन्द्रित रहेर रातोपाटीले सरकारको  पूर्व मुख्यसचिव (३ वर्ष ) र पूर्व अर्थसचिव (५ वर्ष) समेत भएका अर्थविद डा. विमल कोइरालासँग कुराकानी गरेको छ । कोइरालाले जर्मनबाट आर्थिक योजनामा पिएचडी गरेका हुन् । एडीबी, विश्व बैङ्क, संयुक्त राष्ट्रसङ्घमा समेत अबद्ध रहेर काम गरिसकेका कोइरासँग एलिजा उप्रेतीले गरेको कुराकानी ।सरकारले आगामी आर्थिक वर्षलाई समृद्धिको इतिहास रच्ने आधार वर्षका रूपमा रहने उसको नीति तथा कार्यक्रमले भनेको छ, यसलाई कसरी हेर्नुभएको छ  ?  सरकारको नीति तथा कार्यक्रम हेर्दा यसमा असङ्ख्य कुरा राखेको छ । केही १५ वर्षमा पनि पूरा नहुने खालका छन् भने  केही १० वर्षमा पनि पूरा नहुने देखिन्छ । सरकारको नीति तथा कार्यक्रम वार्षिक हो कि पञ्चवर्षीय योजना हो, छुट्याउन गाह्रो छ । नीति तथा कार्यक्रममा यी कुरा कसरी हासिल हुनसक्छन् भन्ने उल्लेख नै छैन । यसकारण यो गफ जस्तो देखिन्छ । केही कुरा १०औं वर्षअघिदेखि भनिएका छन् । त्यसले निरन्तरता पाएको छ । यसका नवीनतम् छैन ।  नयाँ जाँगर सिर्जना गर्ने, देशलाई नयाँ गतितिर लाने सोच सरकारमा देखिएन । सरकारले ठूलो सपिङ लिस्ट तयार गरेको छ । के आधारमा सरकारको नीति तथा कार्यक्रम तपार्इंको नजरमा सपिङ लिस्ट बन्यो ? यो पनि गर्छु, त्यो पनि गर्छु भन्या छ । उपलब्ध स्रोत र साधनले भ्याउँछ भ्याउँदैन, विचार नपु¥याएको जस्तो देखिन्छ । त्यसको लेखाजोखा छैन । नीति तथा कार्यक्रम लागू गर्न कति रुपियाँ चाहिन्छ, कस्तो खालको संस्थागत व्यवस्था हुनुपर्छ भन्ने कुरा थाहा छैन । ती पूरा हुने हुन वा नहुने हुने कुनै टुङ्गो छैन । यसकारण पनि सपिङ लिस्ट जस्तो देखिन्छ । नीति तथा कार्यक्रममा उल्लेख गरिएका विषय कार्यान्वयन हुने नहुने कुरा त बजेट आएपछि थाहा हुने हो । त्यस्तै खालको बजेट आयो भने सफल हुन्छ नि ? हो, बजेट त्यस्तै खालको आयो भने सफल हुन्छ तर बजेटमा त विनियोजन नै गर्नुपर्छ । यसका लागि पैसा छुट्याउनुपर्छ । हामीसँग व्यावहारिक ढङ्गले कार्यक्रमहरू लागू गर्न स्रोत र साधनको पर्याप्तता छ छैन भन्ने हेर्नुपर्छ । पेटबोलीमा बोल्ने तर विनियोजनमा नराख्ने हो भने त सरकारको नीति तथा कार्यक्रम होइन, सरकारको  गफ हो । यो बढी महत्वाकाङ्क्षी मात्र होइन, हुने नहुने सबै कामलाई एउटै टोकरीमा राखेको हुनाले मान्छेलाई कुन चाहिँ सही र कुन चाहिँ हावादारी हो छुट्याउन गाह्रो भएको छ । जबसम्म बजेट आउँदैन, यी कार्यक्रमलाई विनियोजन गरेको पद्धति थाहा हुँदैन र विनियोजन यथार्थपरक छ छैन भनेर बुझ्न सकिँदैन तबसम्म सबै हावादारी हो । स्रोत साधन भएर मात्रै हुँदैन । स्रोत, साधन र संयन्त्रको विकास गरेर प्रयोग गर्नुपर्छ । संयन्त्रको अराजनीतीकरण र व्यवसायीकरण ग¥यो भने सफल होला ।नीति तथा कार्यक्रम बढी महत्वाकाङ्क्षी देखिएको पहिलो पटक मात्रै होइन । यसअघि पनि यस्तै महत्वाकाङ्क्षी नीति तथा कार्यक्रम आउँछ, होइन ?  हो, मैले भन्ने खोजेको पनि त्यही हो । देश बिग्रेको पनि गर्न सक्नेभन्दा नसक्ने कुरा बढी गरेर हो । यथार्थमा रहेर प्रस्तुत भएको भए सबै राम्रो भइहाल्थ्यो नि । लक्ष्य लिएपछि त्यहाँ जाने बाटो पहिल्याउनुपर्छ । लक्ष्य चाहिँ उडी छुन चन्द्र एक भन्या छ, अनि भुइँ कोतर्ने गर्नु त भएन नि । चन्द्रमा जानलाई त्यही पुग्ने गरी आफ्ना गतिविधि बढाउनुप¥यो । यहाँ त लक्ष्य चन्द्रमा छुने भन्ने  अनि काम चाहिँ भुइँ कोतर्ने भएको छ । यसरी हुँदैन ।  हामी पछाडि पर्नुको कारण यही हो । मैले कुनै एक सरकार वा राजनीतिक दललाई भनिरहेको छैन, सम्पूर्ण संस्कार र परम्परालाई भनेको हो । ऐतिहासिकता नै हेर्ने हो भने हामी चुकेको कारण नै त्यही हो ।सरकारले आर्थिक वृद्धिदर पाँच वर्षभित्र दोब्बर बनाउन लिएको नीति पनि गफ मात्र हो ? कस्ता क्षेत्रमा लगानी गर्दा आर्थिक वृद्धिदरलाई सघाउँछ र त्यस लगानीको प्रभाव कस्तो हुन्छ । पाँच वर्षमा दोब्बर वृद्धि गर्नु भनेको कम्तीमा पनि १४ प्रतिशतको दिगो आर्थिक वृद्धिदर चाहियो । यही संस्थागत व्यवस्थाबाट सरकारले भनेको आर्थिक  वृद्धिदर हासिल हुन्छ भन्ने प्रश्न छ । महत्वाकाङ्क्षा राख्नु ठीक हो तर अलिकति हाराहारीमा जान सक्ने महत्वाकाङ्क्षा राखिदिएको भए हुन्थ्यो । पूरै हुन नसक्ने राखेपछि कतिलाई हावादारी पनि लाग्छ । अब आउने वर्षदेखि नै निरन्तर १४ प्रतिशतको वृद्धि चाहिन्छ । पाँचाँै वर्षपछि दोब्बर बनाउने होइन । आगामी वर्षलाई नलिने हो भने १४ प्रतिशतको भन्दा बढी आर्थिक वृद्धिदर चाहियो । आर्थिक वृद्धिदर यतिकै आउँदैन । यसका लागि लगानी बढ्नुप¥यो । लगानी अनुकूल वातावरण, वैदेशिक लगानी पनि त्यही मात्रामा भित्रिनुप¥यो । हाम्रो आन्तरिक क्षमता पनि वृद्धि गर्नुपर्छ । यी सबै वृद्धि गर्न लगानी वृद्धिका, क्षमता वृद्धिका कार्ययोजना चाहिँ खोई ? वृद्धि गर्ने भनेर लेख्ने वित्तिकै त्यो छु मन्तर हुँदैन । आर्थिक वृद्धि नभई प्रतिव्यक्ति आय बढ्दैन । यता, विद्युत उत्पादनमा लिएको नीति भने पूरा हुन सक्ने अवस्था देखिन्छ । विद्युतमा निजी क्षेत्र लगानी गर्न उत्सुक छ र केही लगानीहरू सुरु भइसकेका छन् । ती सबै गणना ग¥यो भने पाँच वर्षमा ५ हजार नपुगे पनि साढे तीन हजारको हाराहारीमा देखिन्छ । यो चाहिँ पूरा हुन सक्छ यदि सरकारले जोडबल गरेर उसको संस्थागत अवस्थालाई सुधारेर क्षमतावानलाई सरकारमा परिचालन ग¥यो भने  सम्भव देखिन्छ ।   तपाईंको विचारमा आर्थिक वृद्धिदर कतिसम्म रहला ? परिस्थिति अनुकूल भएर सबै कुराले साथ दियो भने, लगानीकर्ता हौसिएर लगानी गर्दा अब हुन्छ भन्ने वातावारण बन्यो भने, विदेशी लगानीकर्ता पनि विभिन्न क्षेत्रमा लगानी गर्न आउने भए र सरकारको संयन्त्रले सरकारले छुट्याएको बजेटलाई उपयोग  गरी आर्थिक वृद्धिमा सघाउने काममा प्रयोग भयो भने ८, ९ प्रतिशतको आर्थिक वृद्धिदरमा जान सक्छौं । तर एकै पटक हौसिएर हुँदैन । यसका लागि समय लाग्छ । नेतृत्व प्रभावशाली, सरकार दरो, संस्थाहरू बलिया भए र हाम्रा सार्वजनिक संस्थालाई राजनीतीकरण गरिएन भने विस्तारै आर्थिक वृद्धिदर हुन्छ । तर हाम्रा सबै सार्वजनिक संस्थाको हालत देखिरहनुभएको छ कि तिनीहरू सबै राजनीतीकरण गरेर थिलथिलो भएको छ । तिनीहरूको उत्पादकत्व छैन, कर्मचारीको मनोबल छैन । अहिले नै हेर्नुहुन्छ भने दिनहुँजसो कर्मचारी सरुवा भएको छ । यस्तो अवस्थामा अत्यन्तै आर्थिक वृद्धि हुन्छ भनेर अन्दाज गर्न सकिँदैन ।पहिलाको राजनीतिक परिस्थिति र अहिलेको राजनीतिक स्थिति फरक छ । पहिला छोटो समयमा लागि सरकार बन्थ्यो, अहिले ५ वर्षको लागि सरकार बनेको छ । यसले पनि आर्थिक वृद्धिमा सघाउला होइन ? सरकार स्थायी भएको छ तर स्थिर छ छैन थाहा छैन । स्थिरताका लागि त कर्मचारीतन्त्रलाई पनि स्थिर बनाउनुप¥यो । तपाईं आफै देख्न सक्नुहुन्छ, यो सरकारले कर्मचारीतन्त्रलाई चलाएको चलाएकै छ । राजनीतिक निकाय स्थायी भयो तर सरकारका अवयब (कम्पोनेन्ट) स्थिर भएनन् । सरकार बनेदेखि कति धेरै कर्मचारी हेरफेर भइसके । यसले पनि सकारको काममा प्रश्न उब्जाएको छ । सरकारको चालढाल हेर्दा आफू चाहिँ स्थायी अरू सबै अस्थिर हो भनेर विश्वासमा नलिएको दृश्य विस्तारै देखिँदैछ । सरकारले बजेट बनाइरहेको छ र बजेट पेश गर्ने दिन नजिकिँदैछ । अबको बजेट कस्तो हुनुपर्छ ? सरकारले बोलेका कुरा र उसका वाचा कबोल पूरा गर्ने खालको अबको बजेट हुनुपर्छ । यथार्थमा रहेर, हावादारी नभई, मुलुकको सामाजिक, आर्थिक, सांस्कृतिक धरातलमा टेकेर सम्भाव्य कुराहरू छिटो सम्पादन हुने र जनताले लाभ पाउने हिसाबको बजेट आउनुपर्छ । बजेट खर्च नहुने परम्पराको अन्त्य हुने खालको बजेट हुनुपर्छ । हाम्रो विनियोजन पद्धति कमजोर भयो  र जसले कार्यान्वयन गर्छ, त्यसको संस्थागत विकास नै भएन र राजनीतीकरण गरियो । व्यावसायिक रूपले चल्न दिने परिस्थिति बनेन । अब सरकारले शासन व्यवस्थामा सुधार ल्याएर व्यवसायीकरण गर्नुप¥यो । आर्थिक प्राविधिक रूपले सम्भाव्य देखिएका योजना मात्रै छनौट गरेर, त्यो कार्यान्वयन गर्न बलियो संयन्त्र  खडा ग¥यो भने बजेट खर्च हुन्छ । कार्यान्वयन गर्ने संयन्त्र पनि कमजोर छ र पद्धति पनि  राजनीतिक सम्भाव्यता हेरेर गरिएको छ । अब त्यस्तो हुनु हँुदैन ।  हुन त यो सरकारले खुद्रे आयोजनालाई प्राथमिकता नदिने भन्ने सुनिएको छ । अब यी कुरा आगामी बजेटले देखाउला । बजेट भनेको शुद्ध प्राविधिक दस्तावेज मात्र होइन, यो आर्थिक राजनीतिक दस्तावेज पनि हो । तर कति राजनीतिलाई  प्रवेश गर्न दिने र कति नदिने भन्ने विषयको ज्ञान बजेट निर्माताले राख्नुपर्छ । त्यहाँ धेरै राजनीतिले प्रवेश ग¥यो भने बजेट बजेट जस्तो हँुदैन ।  हाम्रो दुर्भाग्य राजनीतिक बढी हाबी छ ।  