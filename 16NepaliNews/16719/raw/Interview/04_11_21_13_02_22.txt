काठमाडौँ । नेपाली काँग्रेसमा लामो समयदेखि वरियताका लागि सङ्घर्ष गरिरहेका गोपालमान श्रेष्ठलाई १७ फागुनबाट सन्तोषको सास फेर्ने अवस्था बनेको छ । वरिष्ठ नेता रामचन्द्र पौडल समूहको विरोधका बाबजुत सभापति शेरबहादुर देउवाले पार्टीको महत्त्वपूर्ण मानिने सङ्गठन विभाग प्रमुखको जिम्मेवारी श्रेष्ठलाई सुम्पिएका छन् । पार्टी पूर्व पदाधिकारीमा आफू सबैभन्दा वरिष्ठ भएको श्रेष्ठको दाबी रहँदै आएको छ । देउवा नेतृत्वको तत्काली काँग्रेस प्रजातान्त्रिकमा कार्यवाहक सभापतिको जिम्मेवारी सम्हाल्दै एकीकृत काँग्रेसको उपसभापति बनिसकेकाले उनी वरिष्ठ नेताको दाबी राख्छन् । सभापति देउवाले आफूलाई आश्वासन दिएको तर पूरा नगरेको श्रेष्ठको गुनासो सुनिन्छ । पार्टीभित्रको विरोधका बीच सङ्गठन विभागको काम कारबाही कसरी अगाडि बढ्छ, अब वरियताको लडाइँ सकिएको हो र संस्थापन पक्षमा देउवाको उत्तराधिकारी को भन्ने विषयको पेरिफेरीमा रहेर श्रेष्ठसँग गरेको कुराकानी प्रस्तुत छ :वरिष्ठ नेता रामचन्द्र पौडेल पक्षको विरोधका बाबजुत सभापति शेरबहादुर देउवाले पार्टीका २० केन्द्रीय विभाग प्रमुख तोक्नुभयो । त्यसमा तपाईंले सङ्गठन विभागको जिम्मेवारी पाउनुभएको छ । अब कसरी अघि बढ्ने योजना बनाउँदै हुन्छ ?पार्टीका विभागहरु धेरै पहिले बन्नुपथ्र्यो । सभापतिजीले सहमतिमै अगाडि बढ्छु भन्दा यति समय वित्यो । विशेषत रामचन्द्रजीसँग सहमतिका लागि कोसिस गर्नुभयो । रामचन्द्रजीसँग विभाग प्रमुखको नाम माग्दा उहाँले दिन्छु दिन्छु भन्दै यहाँसम्म पुर्याउनुभयो । हप्ता दिन, दुई महिना भन्दाभन्दै ४ वर्ष बित्न लाग्यो । तर मैले त सभापतिजीलाई बीच बीचमा भन्दै आएको थिएँ, तपाईं साथीहरुको सहमतिबाट गर्छु भन्नुहुन्छ । साथीहरुले तपाईंलाई सहयोग गरेको मैले देखेको छैन । तपाईंको अधिकार हो । आफ्नो अधिकार भित्रका कामहरु गरिहाल्नुहोस् । होइन भने भोलि शेरबहादुरले आफ्नो कार्यकालमा काम गर्नसक्नु भएन । उहाँ असक्षम सभापति हो भनेर प्रमाणित गर्न खोजिँदैछ भनेर भनेको थिएँ । समयमै पार्टीका सबै साथीहरुलाई एउटै बास्केटमा राखेर निर्णय लिएको भए राम्रो हुने थियो ।अन्तिमा पनि उहाँले रामचन्द्रजीसँग नाम माग्न उपसभापति विमलेन्द्र निधिजीलाई पठाउनुभयो । सभापतिजीले फोन गरेर ‘पौडेलजी म विभाग गठनको अन्तिम चरणमा पुगेको छु । तपाईंको तिरबाट नाम दिनुपर्याे’ भन्दा ‘केही दिनपछि दिन्छु’ भन्नुभयो । त्यसबाट उहाँको उद्देश्य बुझियो नि ।अनि सभापतिजीले रामचन्द्रजीलाई ‘तपाईंका साथीहरुलाई दिने विभाग बाँकी राखेर निर्णय लिन्छु’ भन्नुभयो । ढिलै भए पनि सभापतिजीले ४७ वटा विभागमध्ये दुई चरणमा गरी २० वटा विभाग विभाग प्रमुख बनाउनुभयो ।केही आफ्ना र केही उहाँका मान्छेका लागि २७ वटा विभाग बाँकी नै राख्नुभएको छ । त्यसका लागि उहाँलाई धन्यवाद दिन चाहन्छु । अब रामचन्द्रजीले साथीहरुको नाम लिएर सहयोग गर्दा राम्रो हुन्छ ।किन भने सबै विभाग गठन हुँदा २४ सयभन्दा बढी साथीले जिम्मेवारी पाउनुहुन्छ । अब म सङ्गठन प्रमुखको रूपमा रामचन्द्रजीसँग सल्लाह गरेर अगाडि बढ्छु । मैले यो १ वर्षको समयलाई उपयोग गर्नुभयो भने । पार्टी सङ्गठलाई चुस्त–दुरुस्त अगाडि बढाउने मेरो लक्ष्य छ ।काँग्रेस आई, भारतीय जनता पार्टीमा सर्वसम्मत जिम्मेवारी दिने प्रचलन छ । हाम्रोमा त्यस्तो छैन । चुनावमा प्रतिस्पर्धा गरेर सभापति भएकालाई काम गर्ने मार्गप्रशस्त गर्नुपर्छ । त्यो भएन भने सभापतिले बहुमतका साथीहरुको साथ लिएर अगाडि बढ्दा हामीले अन्यथा लिनु हुँदैन ।संस्थापन पक्षमा सङ्गठन विभागमा नेताहरु बालकृण खाँण, एनपी साउद, ज्ञानेन्द्रबहादुर कार्कीलगायते दाबी गरेका थिए । सबैलाई उछिन्दै तपाईं जिम्मेवारी पाउन सफल हुनुभएको छ । उतातिर पौडेल पक्षले विभाग गठनलाई मान्यता नदिने बताएको छ । यो बीचमा काम गर्न कति चुनौती छ ?–म पार्टीमा सर्वस्वीकार्य व्यक्तित्व हुँ जस्तो लाग्छ । किनभने म शेरबहादुर र रामचन्द्रजीको पुस्ताको मान्छे हुँ । यो पुस्तामा म एक, दुई, तीनभित्र पर्छु । को कहाँ पुग्छ भन्ने कुरा त माथिबाटै ल्याएर आउनुपर्दो रहेछ । अर्को कुरा मेरो विभागमा जोडबल होइन । मैले विभाग प्रमुख केहिल्यै मागेको थिइनँ । मैले मागेको उपसभापति थियो । त्यो नभएपछि मैले वरिष्ठ नेताको पद मागेको थिएँ । तर सभापतिजीलाई विशेष अप्ठ्यारो परेपछि म यहाँ आइपुगेको हुँ । धेरै साथीहरु आकाङ्क्षी थिए । सभापतिजीले भन्नुभयो, ‘गोपालमानजी वान, टू, थ्री गर्दा एउटै समकालीन साथीहरुको दाबी भयो । एकलाई दिँदा अर्कोलाई विभेद गरेको जस्तो देखिने भयो । तपाईंले जिम्मेवारी लिदिनुभयो भने यताको समस्या पनि सकिन्छ । तपाईंलाई फेरि दुवै पक्ष मान्छ पनि ।’ मलाई दुवैतिरका साथीहरुले सम्मान पनि गर्नुहुन्छ ।तपाईंलाई पार्टीभित्र आदर गर्ने कुरा एउटा होला तर पौडेल पक्षले सभापतिले विधान विपरीत बनाएकाले विभाग गठन मान्दैनौँ भनिरहेको छ नि ?–रामचन्द्रजीलाई रातोपाटीमार्फत आग्रह गर्न चाहन्छु, यो किचकिच गर्ने बेला होइन, हलो अड्काएर गोरु पिट्ने बेला होइन । कम्युनिस्ट सरकारको बदमासीविरुद्ध लड्ने बेला हो । यो बेला हामी सबै एक ठाउँमा उभिनुपर्छ । म उहाँहरुलाई समेटेर अगाडि बढ्ने कुरामा लागिपर्छु । हाम्रोमा सर्वसम्मत सभापति चुनिदैन । हिन्दुस्थानमा चुनाव हुँदैन ।काँग्रेस आई, भारतीय जनता पार्टीमा सर्वसम्मत जिम्मेवारी दिने प्रचलन छ । हाम्रोमा त्यस्तो छैन । चुनावमा प्रतिस्पर्धा गरेर सभापति भएकालाई काम गर्ने मार्गप्रशस्त गर्नुपर्छ । त्यो भएन भने सभापतिले बहुमतका साथीहरुको साथ लिएर अगाडि बढ्दा हामीले अन्यथा लिनु हुँदैन ।तपाईंले बहुमतको कुरा गरिरहँदा वरिष्ठ नेता पौडेलले सभापति देउवाले आर्थिक लेनदेनमा पद बाँढे भनेर आरोप लगाइरहनुभएको छ नि ?काँग्रेसको केद्रीय सदस्यले पैसा तिरेर विभाग प्रमुख बने भन्नु उहाँको निकृष्ट कुरा हो । रामचन्द्रजी जस्तो मान्छे यस्तो कुरा बोल्ने ? उहाँले मुख समालेर बोल्नुपर्छ । बोल्न पाएँ भनेर जे पनि बोल्ने ? त्यस्तो कुरा गर्न सरम लाग्दैन ।महाधिवेशनको कार्यतालिका सार्वजनिक भइसकेपछि सभापतिले विभाग गठन  र केन्द्रीय सस्दय मनोनय गरेर चुनावी आचारसंहिता ख्याल गरेका पाइँदैन नि ?यहाँ कुनै आचारसंहितको कुरा छैन । पार्टीको हितको लागि काम गर्ने हो । पार्टी मजबुत बनाउने हो । सङ्गठनलाई ग्रासरुटसम्म पुर्याउने हो ।यस्तै विभाग गठनको विषयलाई लिएर पौडेलले सभापति देउवा व्यक्तिवादी बनेको आरोप लगाउनुभएको छ । एउटा समूहसँग सम्झौता नगरी व्यक्ति चोर्ने काम गरेको त देखियो नि ?सभापतिले विभाग प्रमुख तोक्नुभएको २० जनामा पनि विगतमा चुनाव लडेका सबै समूहका नेता समेटिएका छन् । रामचन्द्रजीकै सिफारिसबाट मात्र नाम आउनुपर्छ भन्ने हो भने एउटा कुरा भयो । सभापतिले त कृष्णप्रसाद सिटौलाजीका मान्छलाई पनि समेट्नुभएको छ ।पार्टी सभापतिजीले आफ्ना पार्टीका कार्यकर्तालाई जिम्मेवारी दिँदा चोर्यो भन्ने ? सबै आफू–आफू नेता हुँदा रामचन्द्रजीले आफ्नो समूह कन्ट्रोल गर्न सक्नु भएको छैन । उहाँ एकतिर हुनुहन्छ, अर्कोतिर महामन्त्री शशांकजी हुनुहुन्छ, शेखरजी हुनुहुन्छ, प्रकाशमानजी हुनुहुन्छ । अस्तिसम्म सिटौलाजी पनि हुनुहुन्थ्यो । समूहलाई कन्ट्रोल गरेर नाम दिन नसक्ने पार्टीका कार्यकर्तालाई जिम्मेवारी दिँदा आपत्ति जनाएर हुन्छ ।रामचन्द्रजीले फेरि पनि नाम नदिएपछि त उहाँसँग निकट भएका साथीहरुसँग राय लिएर जिम्मेवारी दिन्छौँ । कि त उहाँहरु काँग्रेसका कार्यकर्ता होइनन् भन्नुपर्यो ।पार्टी सभापतिजीले आफ्ना पार्टीका कार्यकर्तालाई जिम्मेवारी दिँदा चोर्यो भन्ने ? सबै आफू–आफू नेता हुँदा रामचन्द्रजीले आफ्नो समूह कन्ट्रोल गर्न सक्नु भएको छैन । उहाँ एकतिर हुनुहन्छ, अर्कोतिर महामन्त्री शशांकजी हुनुहुन्छ, शेखरजी हुनुहुन्छ, प्रकाशमानजी हुनुहुन्छ । अस्तिसम्म सिटौलाजी पनि हुनुहुन्थ्यो । समूहलाई कन्ट्रोल गरेर नाम दिन नसक्ने पार्टीका कार्यकर्तालाई जिम्मेवारी दिँदा आपत्ति जनाएर हुन्छ ।सिटौला अस्तीसम्म पौडेल समूहमै थिए भन्नुभयो । यतिबेला सिटौला देउवा समूहमा आइपुग्नुभयो हो ?–सिटौलाजीको भावना हामीले समेटेका छौँ । यता–उता यस्तै त हो नि ?सङ्गठन विभागको जिम्मेवारी पाइसकेपछि पौडेल पक्षका प्रमुख नेताहरुसँग कुराकानी भयो ?मैले कुरा गर्ने मौका पाएको छैन । उहाँहरु अहिले तातिरहनु भएको छ । रामचन्द्रजी र म त एउटै प्रदेशको हो । जिल्ला पनि जोडिएको छ । उहाँका साथै प्रकाशमानजी महामन्त्रीजी  र शेखरजीसँग अब कुरा गर्छु । सहमतिबाटै अगाडि बढ्छु ।विगतको जिम्मेवारी र अनुभवका आधारमा देउवाको विकल्प भनेर हेरिएको पाइन्छ । देउवाको विकल्पका रूपमा उत्रिने तयारी के छ ?–विगतको मेरो जिम्मेवारी र अनुभवको कुरा गर्दा नेपाली काँग्रेस प्रजातान्त्रिक हुँदा तत्कालीन राजा ज्ञानेन्द्रले शेरबहादुरजीलाई जेलमा हाल्यो । त्यसपछि म करिब २ वर्ष कार्यकारी अधिकारसहित काँग्रेस प्रजातान्त्रिकको कार्यवाहक सभापति भएर ज्ञानेन्द्रको निरङ्कुशविरुद्ध अन्दोलनको नेतृत्व गर्दै पार्टी हाँकेको थिएँ ।त्यस्तो बेलामा पनि पार्टीको ११औँ महाधिवेशन भव्यताका साथ सम्पन्न गरेर मैले शेरबहादुरजीलाई पुनः सभापतिमा सर्वसम्मत चयन गराएको थिएँ । तर साथीहरुको सहमतिबिना शेरबहादुरजीको विकल्प हो भनेर घोषणा गर्दिनँ । शेरबहादुरजीले गोपालमानजी म विश्राम लिन्छु, अब तपाईं अगाडि बढ्नुहोस भनेपछि म तयार हुन्छु । साथीभाइको अभिमतबाट के आउँछ त्यही हुन्छ । साथीभाइले यस पटक शेरबहादुरलाई नै सभापति बनाऊँ भन्ने मत आयो भने म विपक्षीमा देखिन्न । साथीहरुको सहमतिबिना आफ्नो गृहजिल्ला पुगेर वा पत्रकार सम्मेलन गरेर वा कसैको उक्साहटमा म सभापति हो भनेर घोषणा गर्दैन ।रामचन्द्रजीको समूहमा जस्तो हाम्रोमा नेतृत्वको लागि त्यस्तो झन्झट छैन ।जेलमा रहेका सभापतिको विरुद्धमा म चुनाव लडेर सभापति हुन चाहन्न । उहाँले मलाई विश्वास गरेर कार्यवाहकको जिम्मेवारी दिनुभएको हो भन्ने मान्छे म । शेरबहादुरजी नलड्ने परिस्थिति आयो र उहाँले ‘गो–अहेड’ भनेपछि सभापतिका लागि तयार हुन्छु । यो समूहमा देउवाको विकल्पमा पहिलो म नै हो ।संस्थापन पक्षमा पछिल्लो समय उपसभापति निधिले देउवाको विकल्पका रूपमा आफूलाई प्रस्तुत गरेको पाइन्छ । तपाईंको आन्तरिक गृहकार्य के छ भन्न खोजेको हो ?–उपसभापतिजीले म सभापतिको दाबेदारको भनेको सुनेको छैन । उहाँले सभापतिमा इच्छा राख्नु स्वाभाविक पनि हो । म पनि कार्यवाहक सभापति भइसकेको मान्छे आन्तरिक तयारी मैले पनि गरिरहेको छु । साथीहरुले अवश्यक ठाने भने सभापति बन्न तयार छु । जस्तो अहिले म सङ्गठन विभाग प्रमुख बन्न खोजिरहेका थिएन । पार्टीलाई आवश्यकता पर्यो । अब सङ्गठन विभाग प्रमुखको हैसियतले म देशभर घुम्छु ।साथीभाइसँग भेटघाट गर्छु । त्यो क्रममा साथीहरुले गोपालमानजी तपाईंसँग अनुभव छ । तपाईंसँग भिजन छ । सभापति बन्नुपर्छ भनेको खण्डमा सोचौँला । साथीहरुले ११औँ महाधिवेशनका बेला केही साथीहरुले मलाई ‘जेलमा भएको शेरबहादुरलाई सर्वसम्मत सभापति बनाउन किन लागिराख्नुभएको छ भनेर भन्नुभएको थियो । तपाईं आफै बन्नुहोस् । के गर्नुपर्यो ? कस्तो सहयोग गर्नुपर्यो ? हामी गर्छौं भन्नुभएको थियो ।’ मैले भने त्यो बेइमानी मबाट हुँदैन ।जेलमा रहेका सभापतिको विरुद्धमा म चुनाव लडेर सभापति हुन चाहन्न । उहाँले मलाई विश्वास गरेर कार्यवाहकको जिम्मेवारी दिनुभएको हो भन्ने मान्छे म । शेरबहादुरजी नलड्ने परिस्थिति आयो र उहाँले ‘गो–अहेड’ भनेपछि सभापतिका लागि तयार हुन्छु । यो समूहमा देउवाको विकल्पमा पहिलो म नै हो ।तपाईंले उहाँलाई जेलमा हुँदा पनि सभापति बनाउनुभयो । तर १३औँ महाधिवेशनमा उपसभापति बनाउने वाचा गरेका सभापति देउवाले वाचा पूरा गरेको देखिएन नि ?उहाँले मलाई १२औँ महाधिवेशनमा पनि उपसभापति बनाउने वाचा गर्नुभएको थियो ।त्यसमा उहाँ हार्नुभयो । १३औँमा गरेका वाचा किन पूरा गर्नुभएन भनेर उहाँसँग सोध्दा राम्रो हुन्छ । उपसभापति दिन नसक्ने अवस्था आउँदा मलाई वरिष्ठ नेता दिनुपर्यो भनेको हुँ । तर उहाँले आफूसँग चुनाव हारेकालाई वरिष्ठ नेता बनाउनुभयो ।तर मलाई पनि वरिष्ठ नेता बनाउँदिन भन्नु भएको छैन । उहाँलाई मेरो गुन तिर्ने ठाउँ छ । मलाई वरिष्ठ नेताको पद दिन माग गरिरहेको छु । म एउटा विज्ञप्तिको पर्खाइमा छु ।अब त वरिष्ठ नेताभन्दा पनि सभापतिमा सहयोग गर्नुपर्यो भन्ने बेला आएन र ?म आफै जान्ने भएर अब तपाईं नलड्नुहोस् । मलाई छोड्नुहोस् भनेर भन्दा पनि सबै साथीहरुले शेरबहादुरजी अब तपाईं छोड्नुहोस् । गोपालमानलाई दिनुहोस् भन्ने परिस्थिति आयो भने एउटा कुरा हो अथवा स्वयं सभापतिजीले ‘गोपालमनजी तपाईंले मलाई लामो साथ दिनुभयो । अब तपाईंलाई सभापतिका लागि म साथ दिन्छु’ भन्नुभयो भने गोपालमान पछि हट्दैन ।सभापति देउवासँग तपाईंको अत्यन्तै निकट सम्बन्ध रहेको देखिन्छ । अन्तरङ्ग कुराकानीमा तापईंलाई सभापतिका लागि अगाडि सार्ने कुरा गर्नुभएको छ ?–अहिलेसम्म त्यस्तै कही पनि कुराकानी भएको छैन ।त्यसो भए देउवा सभापतिमा दोहोरिन चाहे भने तपाईंको स्थान कहाँ हुन्छ ?–अहिले पार्टी विधानले २ जना उपसभापति निर्वाचनबाट आउनुपर्ने व्यवस्था गरेको छ । दुई मध्येको एउटा उपसभापतिको उम्मेदवार मै हुन्छु ।तत्कालीन एमालेलाई मधेसमा प्रवेश गर्न नै कठिन थियो । त्यो अवस्थामा तत्कालीन एमाले सरकारमा रहिरहेका भए संविधानको पूर्ण कार्यान्वयन सम्भव नै थिएन । काँग्रेस र तत्कालीन माओवादीबीच बनेका दुईवटा संयुक्त सरकारले तीन तहको निर्वाचन गराए । तर हामी चुनावमा नराम्रोसँग हार्यौं ।तपाईंले सभापतिलाई पार्टीको एउटा तप्का असफल बनाउनतिर लागेको बताउनुभयो । त्यसका बुबजुत सभापतिको नियमिति ४ वर्षे कार्यकाल कस्तो रह्यो ?–उहाँहरुले पार्टीभित्र मूल भ्रातृ सङ्गठन नेविसङ्घ, महिला सङ्घ र तरुण दलको महाधिवेशन गराउनु ठूलो उपलब्धि हो । पार्टीभित्र सबै पक्षलाई मिलाएर जाने कुरामा उहाँ कुसल देखिनुभयो ।यता राष्ट्रिय राजनीतिमा पनि सबै पक्षलाई एक ठाउँमा ल्याएर संविधानको सफल कार्यान्वयन गरेर आफ्नो क्षमता देखाउनुभयो । उहाँले तत्कालीन एमाले र माओवादी केन्द्र बीचको सत्ता साझेदारी नतोडेका भए संविधान कार्यान्वयन हुने नै थिएन ।तत्कालीन एमालेलाई मधेसमा प्रवेश गर्न नै कठिन थियो । त्यो अवस्थामा तत्कालीन एमाले सरकारमा रहिरहेका भए संविधानको पूर्ण कार्यान्वयन सम्भव नै थिएन । काँग्रेस र तत्कालीन माओवादीबीच बनेका दुईवटा संयुक्त सरकारले तीन तहको निर्वाचन गराए । तर हामी चुनावमा नराम्रोसँग हार्यौं ।सभापतिको अलोकप्रियता र असफता त्यहाँनिर त देखियो नि ?– चुनाव हार्नुको कारण सभापतिको असफलता होइन, कारण अर्कै छ ।हामीसँग आइसकेको माओवादीलाई हामीले आफूसँग राख्न सकेनौँ । हाम्रो साथीहरुमा घमण्ड देखियो । माओवादीबिना पनि बहुमत ल्याउन सक्छौँ भन्न थाले । माओवादी एमालेसँग मिल्छ भन्ने कुरा आँकलन गर्न सकेनन् । माओवादी पहिले हामीसँग मिल्न आएको थियो । माओवादी ३५ प्रतिशत दिए पनि काँग्रेससँग सहकार्य गर्न तयार थियो । तर सभापतिलाई असफल बनाउन चाहने पार्टीका साथीहरुले माओवादीलाई साथमा लिएर जान चाहेनन् । सभापतिजी माओवादीलाई ३५ प्रतिशत दिन तयार हुनुहुन्थ्यो । मधेसवादीसँग पनि आधा–आधा गर्न सभापति तयार हुनुभएको हो । साथीहरुले निर्णय लिन दिएनन् । साथीहरुले सभापतिसँग काँग्रेसलाई पनि खाल्डोमा हाल्ने प्रयत्न गरे । सभापतिको भिजनअनुसार अगाडि बढ्न दिएको भए यतिबेला काँग्रेस सत्तामा हुन्थ्यो ।अब सङ्गठन विभागको प्रमुखको हैसियतले आगामी निर्वाचनमा काँग्रेसलाई सत्तामा पुर्याउन के कस्तो रणनीति बनाइराख्नु भएको छ ?–अहिले पार्टीमा देखिएको विवाद सामान्य भएपछि म अगाडि बढ्छु । म यतिबेला बलिरहेको आगोमा घिउ थप्न हुन्न भनेर केही साइलेन्ट बसेको छु । जिल्ला–जिल्ला पार्टीभित्र मतभेद छ । त्यो मतभेदलाई मैले ठीक ठाउँमा ल्याउँछु । टोल–टोलमा र गाउँ–गाउँमा गएर समावेशी ढङ्गले सबैलाई समेटेर सङ्गठन विस्तारमा लाग्छु । आपसमा नमिलेका साथीहरुलाई मिलाउने कोसिस गर्छु ।काँग्रेस छोडेर गएका साथीहरुलाई काँग्रेसमा फर्काउने मेरो प्रयास रहन्छ । यस्तै काँग्रेसी हुँ भन्दै पार्टीभित्र बसेर बदमासी गर्नेलाई ठेगान लगाउने काम मेरो पहिलो प्राथमिकता हुन्छ । अब केही दिनमै म देश दौडाहमा निस्किन्छु ।त्यस्ता बदमासलाई कारबाहीका लागि पार्टीको अनुशासन समितिको जिम्मा लगाउँछु । यो एक वर्षमा काँग्रेसमा सुदृढीकरण गराएर छोड्छु । आगामी निर्वाचनमा काँग्रेसलाई बहुमत दिलाएर मात्र सक्रिय राजनीतिबाट विश्राम लिने सोच बनाएको छु ।यतिबेला काँग्रेसले एक ढिक्का भएर सदनमा भएका साथीहरुले सदनबाट कुरा उठाउने, सदन अवरुद्ध गर्नुपर्ने अवस्था आयो भने अवरुद्ध गर्ने काम गर्नुपर्छ । पार्टीमा भएका साथीहरुले सडक तताउनुपर्छ । हाम्रा लागि सडक तताउने यो उपयुक्त मौका हो । केही दिनदेखि प्रधानमन्त्री अस्पतालमा हुनुहुन्छ । अहिले नै सडक ताउँदा उहाँलाई अप्ठ्यारो पर्ला । उहाँ अस्पतालबाट डिस्चार्ज भएपछि काँग्रेसले सडक तताउनुको विकल्प छैन ।यो पार्टीको कुरा भयो । वर्तमान राष्ट्रिय राजनीतिलाई कसरी नियाल्नु भएको छ ?–कम्युनिस्ट सरकारले दिनानुदिन बदमासी गर्दै छ । प्रधानमन्त्री बदमासहरुको रक्षक देखिनुभएको छ । भ्रष्टाचार, महँगी, कर वृद्धि विरुद्धमा हामीले सदन र सडक तताउनुपर्ने बेला आएको छ ।यतिबेला काँग्रेसले एक ढिक्का भएर सदनमा भएका साथीहरुले सदनबाट कुरा उठाउने, सदन अवरुद्ध गर्नुपर्ने अवस्था आयो भने अवरुद्ध गर्ने काम गर्नुपर्छ । पार्टीमा भएका साथीहरुले सडक तताउनुपर्छ । हाम्रा लागि सडक तताउने यो उपयुक्त मौका हो । केही दिनदेखि प्रधानमन्त्री अस्पतालमा हुनुहुन्छ । अहिले नै सडक ताउँदा उहाँलाई अप्ठ्यारो पर्ला । उहाँ अस्पतालबाट डिस्चार्ज भएपछि काँग्रेसले सडक तताउनुको विकल्प छैन ।तर सभापति त काँग्रेसले सडक तताउँदैन । हामी सडकका रेलिङ भाँच्ने र टायर बाल्ने प्रतिपक्षी होइनौँ भन्नु भएको छ नि ?–त्यो नगर्दा जनताले प्रतिपक्षी नदेखिएको ठान्दारहेन् छन् । ४८ सालमा तत्काली प्रतिपक्षी एमालेले सरकारको हनिमुन पिरियडसमेत नपर्खेर सडकमा उत्रिँदै रेलिङ भाँच्ने र टायर बाल्ने काम गरेका थियो । जनताले त्यसो गरे मात्र प्रतिपक्षीले राम्रो गर्यो भन्दा रहेछन् । तर काँग्रेसले कम्युनिस्टकै जस्तो विध्वांश मच्चाउँदैन । तर शालीन ढङ्गले जनताको भावनालाई क्यास गर्दै लाखौँको सङ्ख्यामा सडकको नेतृत्व गरेर जानैपर्छ ।तपाईं सरकारविरुद्ध आन्दोलनको विकल्प छैन भन्नुहुन्छ । सभापतिले सरकारसँग भागबण्डाको राजनीति गरिरहेको देखिन्छ । यस्तो अवस्थामा सरकारविरुद्धको आन्दोलन कसरी सफल हुन्छ ?–सभापति प्रतिपक्षी दलको नेता पनि हो । प्रतिपक्षी रहितको संवैधानिक निकाय बन्नपुग्यो भने मुलुक कम्युनिस्ट करण बन्न पुग्छ । यो भन्दैमा उहाँले सरकारको विरोध गर्नु छोड्नु भएको छैन । सदनबाट विरोध जनाइ राख्नुभएको छ ।सरकारका सबै काण्डको छानविनका लागि सभापतिले जोडदार आवाज उठाइ राख्नुभएको छ । उहाँ सालिन व्यक्तित्व हो । उहाँले छुद्र कुरा गर्नुहुन्न । उहाँको सालिनतालाई कमजोरी ठान्नु हुँदैन ।#गोपालमान श्रेष्ठ