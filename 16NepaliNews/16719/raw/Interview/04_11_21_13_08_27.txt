विगत पुस २२ गतेदेखि पटक पटक आन्दोलन गर्दै आइरहेका सरकारी चिकित्सक संघले फेरि गएको शुक्रबार चैत्र २२ देखि देशभरको स्वास्थ्य सेवा ठप्प पार्दै आन्दोलनमा उत्रिएको छ ।  मूलतः कर्मचारी समायोजनका मुद्दामा असहमति र असन्तुष्टि राख्दै आन्दोलनमा उत्रेका सरकारी चिकित्सकहरुको ठोस माग चाहिँ के हो ? किन उनीहरु संघीयताविरोधी, जनस्वास्थ्यमाथि खेलवाड गरेका जस्तो संगीन आरोपहरुलाई समेत खपेर, आवश्यक परे सामुहिक राजीनामा दिने चेतावनीका साथ आन्दोलनमा उत्रिरहेका छन् ? यही मूलमुद्दाको सेरोफेरोमा केन्द्रीत रहेर आन्दोलनरत सरकारी चिकित्सक संघका केन्द्रिय अध्यक्ष डाक्टर दिपेन्द्र पाण्डेसँग अञ्जु तामाङले कुराकानी गरेको छ ।सरकारले हाम्रो आवाज सुन्दै नसुन्ने हो भने हामी यसरी बिरामीलाई दुख हुने स्थितिलाई लम्बाएर बसिरहन सक्दैनौं । हालसम्म ७ सय सरकारी चिकित्सकको राजिनामा पत्र संकलन भएको छ । हामी जुनसुकै बेलामा पनि सामुहिक राजिनामा दिएर सरकारी सेवा छोड्न तयार छौँ ।कर्मचारी समायोजन अध्यादेश प्रति असन्तुष्टी जनाउँर्दै तेस्रो चरणको आन्दोलनमा फेरि देशभरको ओपिडी सेवानै बन्द गर्नुभयो । यसले एकातिर तपाईंहरुमाथि संघीयताविरोधीको गम्भीर आरोप लागेको छ । के आम जनतालाई मर्का नपर्ने गरी आन्दोलनका अन्य विकल्पहरु अपनाउन सकिँदैन थियो र ?सबैभन्दा पहिला हामी चिकित्सकलाई समायोजन विरोधी, संघीयता विरोधी भनेर प्रचार गरिनु गलत हो । सरकारी चिकित्सकले त झन संघीयतालाई बलियो बनाउन खोजिरहेका छौँ । बास्तवमा संघीयताको मूल मर्म भनेको दुरदराज ठाँउमा पनि चिकित्सकको बाक्लो उपस्थिति होसु भन्ने पनि हो । विकट ठाँउमा अझै धेरै चिकित्सक पुग्नु नै संघीयताको सही कार्यान्वयन पनि हो ।तर अहिले ल्याएको समायोजनको नीतिले चिकित्सकलाई दूर्गममा जान हतोत्साहित बनाउँछ । दूर्गममा काम गरिरहेका चिकित्सकलाई पनि  संघतिर फर्कन बाध्य बनाउँछ ।अहिलेको समायोजनालाई कार्यान्वयन गर्ने हो भने स्थानीय पालिकाको कुनै अस्पतालमा काम गर्ने चिकित्सकले आजीवन त्यहीँ काम गर्नुपर्ने हुन्छ, उसको अर्काे स्थानीय निकायका अस्पतालमा पनि सरुवा हुँदैन र उसको वृत्तिविकास पनि हुँदैन । अहिले दूर्गम केन्द्रित छन् चिकित्सकहरु । केही समय पहिला ३० जना डाक्टरलाई वीर अस्पतालमा सरुवा गर्दा कुनै पनि चिकित्सक वीरमा बस्न मानेनन् । उनीहरुले स्वास्थ्य मन्त्रालयमा आन्दोलन गरेर, घेराउ गरेर हामी अति दुर्गममा जान्छौं भनेका थिए । तलब संसारकै कम भए पनि सरकारले दुई वर्ष दूर्गममा सेवा प्रदान गरेपछि स्नाकोत्तरतह छात्रवृत्तिमा अध्ययन गर्न पाइने व्यवस्था ल्याएको छ । त्यो कारणले चिकित्सकहरु दुर्गममा जान चाहन्छन् ।अहिले एउटा स्थानीय तहमा चिकित्सक गएपछि ४० देखि ५० लाख लाग्ने छात्रावृत्ति त स्थानीय पालिकाले दिन सक्दैन । त्यसकारणले व्यवहारमा हेर्दा कुनै पनि गाउँपालिका या नगरपालिकाको मेयरले डाक्टरको वृत्तिविकासको सहयोग गर्दैन । अनि चिकित्सकको अन्य ठाउँमा पनि सरुवा हुँदैन । अहिले समायोजन सूचीमा संघ प्रदेश, स्थानीय तह जहाँ कार्यरत छ, त्यहीँ अवकास प्राप्त नभएसम्म बस्नुपर्ने हुन्छ । यो चिकित्सकविरोधी प्रावधानले गर्दा हामी चिकित्सकलाई आन्दोलन गर्न बाध्य बनायो ।अहिले ठूला र सुविधासम्पन्न, चिकित्सकको ज्ञान–सीपको बृद्धि र वृत्तिविकासको लागि आवश्यक पर्ने अस्पतालहरु जति चाहिँ संघको मातहतमा राखिएको छ । स्थानीय निकाय, प्रदेशमा गएका चिकित्सकहरुले त्यहाँ काम गर्ने, सीप सिक्ने, ज्ञानविकास गर्ने मौका पाउँदैनन् । अर्को, राज्यले पनि ज्ञान, सीप, क्षमता भएको डाक्टरको योग्यताको सही सदुपयोग गर्न पाउँदैन । अहिलेको अवस्थामा प्रदेश वा स्थानीय निकायमा जाने डाक्टरले राम्रो उपकरण र सुविधा नभएका अस्पतालहरुमा काम गर्नेपर्ने हुन्छ, जसले गर्दा उसको सीप, ज्ञान र क्षमताको सही सदुपयोग राज्यले गर्न पाउँदैन । चिकित्सक क्षेत्र भनेको अभ्यासले निखारिने क्षेत्र हो, जहाँ ३,४ महिना काम गर्न पाइएन भने बिर्सने र सीप क्षय हुने सम्भावना बढी रहन्छछ । डाक्टरलेआफ्नो क्षमता बढाउँनको लागि काम गरिरहनुपर्छ । यस पृष्ठभूमिमा कुनै पनि डाक्टरलाई प्रदेश वा स्थानीय निकायका सुविधाविहीन अस्पतालहरुमा जागिरअवधिभर सीमित पारेर राख्ने अहिलेको व्यवस्था भनेको ठीछ छैन । यसले चिकित्सकलाई राज्यले लगानी लगाएर अध्ययन गराएको  सिप पानीमा खेर जान्छ भने नागरिकले पनि सेवा पाउँदैन ।यस्तै हुने हो भने प्रदेश नम्बर ६ र सूदरपश्चिममा चिकित्सक हुँदै हुँदैनन्, २, ३ र ५ नम्बर प्रदेशमा धेरै चिकित्सक हुन्छन् भन्दा उहाँले त्यसलाई सकारात्मक रुपमा लिनुभएको थियो । उहाँले ‘संघीयता भनेको जनतालाई स्वास्थ्य सेवा अझ राम्रो बनाउने हो, तपाईहरुको माग जायज छ म पूरा गर्छु’ भन्नुभयो ।के तपाईंहरुले उठाउनुभएको यो कुरा राज्यले नबुझेको हो र ? के भन्छन् सरकारका जिम्मेवार निकायहरु ?हामीले प्रधानमन्त्रीलाई नै भेटेर के कुरा गर्‍यौँ भने यसरी समायोजनमा जाने हो भने दुर्गमको स्वास्थ्य संस्था खाली हुन्छ । यस्तै हुने हो भने प्रदेश नम्बर ६ र सूदरपश्चिममा चिकित्सक हुँदै हुँदैनन्, २, ३ र ५ नम्बर प्रदेशमा धेरै चिकित्सक हुन्छन् भन्दा उहाँले त्यसलाई सकारात्मक रुपमा लिनुभएको थियो । उहाँले ‘संघीयता भनेको जनतालाई स्वास्थ्य सेवा अझ राम्रो बनाउने हो, तपाईहरुको माग जायज छ म पूरा गर्छु’ भन्नुभयो । हामीले आन्दोलन स्थगन पनि गर्‍यौँ ।तर समायोजन सूची आउँदा उल्टो भयो । त्यसैको परिणाम, सूदुरपश्चिम र कर्णाली प्रदेश अहिले लगभग चिकित्सकविहीन जस्तै भएको छ । जुन प्रदेशमा चिकित्सकको संख्या धेरै छ, त्यहाँ चिकित्सक थपिएको छ ।    सुदुपश्चिमको सेती अञ्चल अस्पतालमा १५ जना विशेषज्ञ चिकित्सक थिए, अहिले ती मध्ये १३ जना चिकित्सकलाई संघमा ल्याईयो अब बाँकी २ जना विशेषज्ञ चिकित्सक मात्र छन् । कर्णालीमा १६ जना जति विशेषज्ञ चिकित्सक थिए । तीमध्ये धेरैलाई संघमा तानियो र अहिले ५ जना मात्रै बाकी छन् । हामीले खोजेको समायोजन अथवा संघीयता यो त होइन नि ।हामीले चाहेको त सेती अञ्चल अस्पतालमा ५० जना विशेषज्ञ होस्, कर्णालीमा र सुर्खेतमा त्यतिनै मात्रामा होस् भन्ने नै हो । अहिलेको असन्तुलनको अवस्था नओस् भन्नाका खातिर नै हामीले सबै चिकित्सकलाई संघीय सरकारअन्तर्गत राखेर अधिराज्यभर खटाओस् भनेको हो । अहिले अपव्याख्या गरिएजसरी सबै चिकित्सकहरु संघीय सरकार अन्तर्गत रहेर केन्द्रमा मात्रै बस्न खोज्यो भन्ने हाम्रो भनाइ पटक्कै होइन । आवश्यकताअनुसार सरकारले संघ अन्तर्गत राखिएका डाक्टरहरुलाई जहाँ पनि खटाउन सक्छ ।सरकारसँगको पटक पटकको कुराकानीहरुमा तपाईंहरुले यो बुझाउनु भएन र ? के भनाइ छ उहाँहरुको चाहिँ ?वार्ताको क्रममा उहाँहरु चिकित्सकले उठाएको माग जायज छ भन्नु हुन्छ तर व्यवहारमा त्यो पूरा गर्न सक्नुहुन्न । खासगरी, उहाँहरु ऐनबाट आएको कुरा अब परिवर्तन गर्न सकिन्न भन्नुहुन्छ । यो कुरा अलि अपाच्य छ । ऐन नियम कानून अपरिवर्तनशील हुन्छ भन्ने हुँदै हुँदैन । वार्ताको क्रममा माग जायज छ भने पनि उहाँहरु अहिले पेल्ने नियतले आउनु भएको छ ।हाम्रो माग तलब, सुरक्षा बढाऊ भन्ने हैन, हामीमाथि भइरहेको अन्याय रोक भन्ने हो । सरकारले हामीले उठाएको माग गलत छ, चिकित्सक चाहिदैन भनोस्, हामी आन्दोलन बन्द गर्छौं । तर सरकारले अहिलेसम्म त्यसो पनि भन्न सकेको छैन । फलतः हामी आन्दोलनमा उत्रिन बाध्य भएका छौं ।तर स्वास्थ्य क्षेत्र जस्तो संवेदनशील क्षेत्रमा सेवा बन्दनै समस्याको समाधान हो र ?हामीले सुरुवातमै ओपिडी सेवा बन्द गरेका होईनौ । आन्दोलनका वैकल्पिक उपायहरु सबै अपनाएर स्वास्थ्य सेवानै बन्द गर्ने अवस्था आइलाग्दा पनि सरकार कानमा तेल हालेर बस्यो । हाम्रा जायज मागहरुको सुनुवाइ नभएपछि मात्रै  बाध्यतावस हामीले ओपिडी सेवा बन्द गर्नुपरेको हो ।अत्यावश्यक सेवा ऐन अन्तर्गत पनि स्वास्थ्य सेवा बन्द गर्न पाइँदैन भनेको छ । अत्यावश्यक सेवा भनेको आकस्मिक सेवा हो । हामीले हरेक विज्ञप्तीमा अत्यावश्यक सेवा बन्द गरेका छैनौ पनि भन्दै आइरहेका छौँ । अप्रेशन,आईसियू  जस्ता सेवाहरु कतैबाट पनि बन्द भएको छैन ।  यो बन्द हड्ताल भन्दा पनि हामीले बहिष्कार भन्ने शब्द प्रयोग गरेका छौँ । समिति, प्रतिष्ठानका चिकित्सकहरुलाई हामीले अवरोधन सिर्जना गरेका छैनौँ हामी स्वास्थ्य मन्त्रालयअन्तगर्तका चिकित्सकहरुले बहिष्कार मात्र गरेका हौँ ।स्वास्थ्य क्षेत्रमा यस्तो बहिष्कार भएको पहिलो पनि होइन र यो अन्तिम पनि होइन । अन्तराष्ट्रिय रुपमा हेर्नुहुन्छ भने सबैले गर्ने नै यही हो । अब हामीले नेपाल बन्द भन्नु भएन । सडक बन्द गर्नु भएन । ढुङगामुढा हान्न जानु भएन । त्यसकारण हामीले गर्ने विरोध यही हो ।हो, यसबाट नागरिकलाई असुविधा परेको छ । त्यसका लागि हामी दुःखी र क्षमाप्रार्थी छौं । तर अहिले नागरिकभन्दा बढी पेलाइ र पीडामा हामी छौँ । बिरामीलाई सेवा दिने हाम्रो काम हो तर बिरामीनै जाच्न नपाउँदा हामी पीडामा छौँ ।हो, यसबाट नागरिकलाई असुविधा परेको छ । त्यसका लागि हामी दुःखी र क्षमाप्रार्थी छौं । तर अहिले नागरिकभन्दा बढी पेलाइ र पीडामा हामी छौँ । बिरामीलाई सेवा दिने हाम्रो काम हो तर बिरामीनै जाच्न नपाउँदा हामी पीडामा छौँ । अहिलेको अवस्थाको लागि सरकार नै जिम्मेवार छ ।हाल सरकारी चिकित्सकको दरबन्दी कति हो ?नेपालको जनसंख्या ३ करोड छ । ३ करोड जनताको स्वास्थ्यको जिम्मा लिएको सरकारसँग १ हजार ४ सय मात्रै सरकारी चिकित्सक रहेका छन् । सुरुमा १४ सय भनिए पनि आन्दोलनको क्रममा खोज्दै जाँदा १२ सयको हाराहारीमा मात्रै चिकित्सक रहेको हामीले पाएका छौं । दरबन्दी १ हजार ६ सय जति  हो । यस हिसाबले अझै ४ सय दरबन्दी खाली नै रहेको छ । राम्रो सेवा सुविधा र सुरक्षा नभएकै कारणले सरकारी क्षेत्रमा चिकित्सक आउनै चाहँदैन ।यो भएको दरबन्दी डेढ करोड जनसंख्या हुँदाको दरबन्दी हो । अहिले ३ करोड जनसंख्या हुँदा पनि दरबन्दी थपिएको छैन । राम्रो स्वास्थ्य सेवा दिनेनै हो भने सरकारी स्वास्थ्य क्षेत्रमा २० हजार चिकित्सक चाहिन्छ । तर नेपालमा भने १२ सय चिकित्सकले काम चलाएको अवस्था हो । विश्व स्वास्थ्य संगठनको मापदण्डअनुसार एक जना चिकित्सकले एक दिनमा २० जना भन्दा बढी बिरामी हेर्न मिल्दैन । तर नेपालमा भने चिकित्सकको संख्या कम, बिरामी धेरै एउटा चिकित्सकले दिनमा २ सय सम्म बिरामी हेर्नुपर्ने अवस्था रहेको छ । गुणस्तर सेवाभन्दा पनि धेरैलाई स्वास्थ्य सेवा दिनुपर्ने अवस्था छ । नागरिकले सोचे अनुसारको स्वास्थ्य सेवा पाउन सकेका छैनन् । त्यसकारण दरबन्दी थप्नु पर्छ भन्ने हाम्रो माग हो तर दरबन्दी थपेको छैन । अहिले भएको चिकित्सकलाई पनि जोसजागर मार्ने र यो चिकित्सक क्षेत्रबाटै विस्थापित गर्न खोज्ने काम भइरहेको छ । यस्तै अवस्था हुने हो भने भोलि नयाँ को चिकित्सक आउँछ ?सबै चिकित्सकलाई संघ अन्तर्गत नराखे पनि, देशभर सरुवा बढुवा हुने चिकित्सकको वृत्तिविकासमा अवरोध नगर्ने भन्ने कुरा आएको खण्डमा चिकित्सकको आन्दोलन के हुन्छ ?हामीले सरकारसँग मागेको पनि यही हो । तर हामीलाई सम्बन्धित निकायले के भन्छ भने ३ वटा फरक फरक सरकार हो । एउटा सरकारबाट अर्काे सरकारमा सरुवा गर्न सकिन्नँ ः स्थानीय तहको भनाइ सालाखाला यस्तो छ । निजामती प्रशासकिय अधिकृतलाई संघअन्तर्गत राख्ने र देशका ७ सय ५३ वटै स्थानियत निकायमा पठाउनुभयो , प्रशासनको एक स्थानिय निकायबाट अर्काे स्थानिय निकायमा सरुवा गर्न पनि मिल्ने, प्रदेश, संघ जहाँ पनि सरुवा गर्न मिल्ने भनिएको छ । तर चिकित्सकलाई एउटा स्थानीय निकायबाट अर्काे स्थानीय निकायमा सरुवा गर्न मिल्दैन भनिएको छ । हामी चिकित्सकमा पनि १२ सयमा ६ देखि ७ सयमा समस्या छैन । सरकारले चाहने नै हो भने अन्य चिकित्सकलाई पनि संघ अन्तर्गत राखेर स्थानीयमा खटाउन मिल्दोरैछ । उहाँहरुको प्रशासनको कर्मचारीलाई मिल्छ भने चिकित्सकलाई चाहिँ किन नमिल्ने भनेर हामीले सबैलाई संघअन्तर्गत नै राख्न माग गरेका हौँ ।प्रशासनको कर्मचारीको हकमा समायोजनमा एकतह बृद्धि गरिएको छ, चिकित्सकको हकमा पनि त्यो लागू भएको होला नि ?त्यसैले हामीले यो समायोजन प्रक्रियालाई विभेदकारी भनेका हौँ । किनभने यो निजामती कर्मचारीतन्त्रमा बर्चस्व जमाएकाहरु, डाडु पन्यू आफ्नै हातमा भएका हाकिमहरुले बनाए । निजामती कर्मचारीको समयोजन हुँदा एकतह बृद्धि भनिदिए र हामी सरकारी चिकित्सकलाई चाहिँ सोही मापदण्डअनुसार एक तह बृद्धि भनिएन ।हिजो हामी भन्दा जो तल्लो तहका कर्मचारी पनि हाम्रो हाकिम हुने स्थिति आयो । अर्काे त्यही समायोजनमा के लेखिएको छ भने जो सातौ तहको व्यक्ति हाकिम हुनेछ । यसअनुसार त उनै सातौ तहको मातहतमा त्यही अस्पतालमा हामी नवौँ तहको चिकित्सकले समेत काम गर्नुपर्ने भयो ।यसले गर्दा हिजो हामी भन्दा जो तल्लो तहका कर्मचारी पनि हाम्रो हाकिम हुने स्थिति आयो । अर्काे त्यही समायोजनमा के लेखिएको छ भने जो सातौ तहको व्यक्ति हाकिम हुनेछ । यसअनुसार त उनै सातौ तहको मातहतमा त्यही अस्पतालमा हामी नवौँ तहको चिकित्सकले समेत काम गर्नुपर्ने भयो । अब एउटा कनिष्ठको मातहतमा नवौँतहको चिकित्सकले कसरी काम गर्ने ?अर्काे त्रुटी के भएको छ भने पहिलो हामीलाई यति अस्पताल संघमा, यति अस्पताल प्रदेश र यति अस्पताल स्थानीय तहमा छ र कहाँ काम गर्ने हो भनेर फाराम भर्न लगाइयो, धेरै चिकित्सकले भर्नुपनि भयो । एक जना   ३ नम्बर प्रदेशको भरतपुर अस्पताल काम गर्ने चिकित्सक आफू त्यही अस्पतालमा काम गर्ने भनेर प्रदेश नम्बर ३ भरे, तर फारम भर्न लगाइसकेपछि त्यो भरतपुर अस्पताललाई संघअन्तर्गत राखिदियो ।   सो चिकित्सक संघमा आउनुप¥यो । यो त कस्तो भयो भने अंग्रेजीको परिक्षा छ भनेर नेपाली विषयको प्रश्न ल्याउने काम जस्तो भयो । कति जना संघमा काम गर्न इच्छुकनै नभए पनि जबरजस्त रुपमा संघमा ल्याइएको छ ।  पोखरा, वुटबल, कर्णाली त्यहीँ बस्न मन भएको चिकित्सकलाई संघमा तानिएको छ ।कर्मचारी समायोजन अध्यादेश र कर्मचारी समायोजन सूची सार्वजनिक गर्नु भन्दा पहिला चिकित्सा क्षेत्रका विज्ञ व्यक्तिहरुसँग छलफल भएन ?विश्वव्यापी रुपमानै स्वास्थ्य क्षेत्रलाई संवेदनशील मानिन्छ । त्यही अनुसार हाम्रो देशमा पनि छुट्टै स्वास्थ्य सेवा ऐन रहेको छ । तर यो समायोजन गर्दा स्वास्थ्य क्षेत्रका मानिसहरुलाई बाहेक गरियो, निजामती कर्मचारीको मात्र राखेर नीति तय गरियो । उनीहरु आफ्ना क्षेत्रका विज्ञ होलान् तर स्वास्थ्य क्षेत्रका लागि बाहेक गरेर गरिएको यो समायोजनमा निजामति कर्मचारी र समग्र स्वास्थ्यकर्मीलाई एउटै डालोमा हालिदियो । स्वास्थ्य क्षेत्रको संवेदनशीलता, विशिष्टता र महत्वलाई पटक्कै ख्याल नगरी सबै स्वास्थ्यकर्मीलाई पनि प्रशासनका कर्मचारी सरहनै सोच्दा यो समस्या आएको हो ।गर्नुपर्ने स्वास्थ्य क्षेत्रका विज्ञहरुलाई समेत समावेश गरेर उनीहरुको सुझावको आधारमा समायोजन गरिनुपथ्र्यो । त्यस्ता विज्ञहरुको खाँचो नेपालमा छैन । खाँचो छ जस्तो लागेमा सरकारले विदेशबाट ल्याउँदा पनि हुन्थ्यो । अथवा अन्तराष्ट्रिय अभ्यासमा कहाँ ÷कहाँ स्वास्थ्यलाई संघीयता लागू भएका देशमा कसरी समायोजन गरिएको छ भन्ने भन्ने कुरा हेर्नुपथ्र्याे । भारत, पाकिस्तान, भियतनाम, श्रीलंका,अफ्रिकाका लगायत संघीयता भएका अधिकांश देशहरुमा स्वास्थ्यका कर्मचारीलाई संघ अन्तर्गतनै राखिएको छ । समायोजनको सूची ल्याउँदा विज्ञताको कुरा गर्ने हो भने सरकारले कोहीसँग पनि कुरा गरेको छैन ।स्वास्थ्यको समायोजनमा मर्का सरकारी डाक्टरहरुलाई मात्र परेको हो ? किन तपाईंहरु मात्रै आन्दोलित, अरु पक्ष त त्यस्तो आन्दोलित छैनन् त ?स्वास्थ्य क्षेत्रको खम्बा अनमी, नर्स, जनस्वास्थ्यकर्मी हो । समायोजनको सूची आएपछि उहाँहरु पनि आन्दोलित हुने पक्का छ । त्यो स्थितिमा उहाँहरुको आन्दोलन राज्यले खेप्न सक्दैन ।अहिले त हामी चिकित्सकको मात्रै असन्तुष्टी बाहिर देखिएको छ । तर जनस्वास्थ्यकर्मी, स्टाफनर्स, अनमी सबैलाई समायोजनले मर्का पारेको छ र उहाँहरु पनि असन्तुष्ट हुनुहुन्छ । उहाँहरु सबैको सूची निकाल्दा यो भन्दा ठूलो भद्रगोल हुन्छ । गाउँ/गाउँमा सेवा दिने मूल शक्ति भनेको त उहाँहरु हो । विदेशमा गएर विभिन्न अवार्ड थाप्छ स्वास्थ्य मन्त्रालयले त्यो जनस्वास्थ्यकर्मीको मेहनत हो । स्वास्थ्य क्षेत्रको खम्बा अनमी, नर्स, जनस्वास्थ्यकर्मी हो । समायोजनको सूची आएपछि उहाँहरु पनि आन्दोलित हुने पक्का छ । त्यो स्थितिमा उहाँहरुको आन्दोलन राज्यले खेप्न सक्दैन ।सरकारी चिकित्सक अब कसरी अगाडि बढ्छ ? सरकारले सुन्दै नसुनेमा कसरी जाने तयारी छ ? माग सम्बोधन नभएसम्म ओपिडी सेवा ठप्प नै पारिराख्ने हो ?सरकारले अहिलेसम्म आफ्नो नागरिकको स्वास्थ्यको बारेमा सोच्ने हो भने चिकित्सकलाई तुरुन्त वार्तामा बोलाएर समस्याको समाधान खोज्नुपर्छ । ओपिडी सेवा ठप्प पारेको आज चैत २४ गते आइतबार ३ दिन भइसक्दा पनि सरकारले कुनै चासो दिएको छैन ।हाम्रो एउटै भनाइ हो, सरकारले वार्तामा बोलाएर चिकित्सकको माग जायज छ वा छैन, सोझै भन्न सक्नु पर्यो । माग जायज लाग्दैन भने हामी आन्दोलनमा लाग्नेलाई सरकारले माग सम्बोधन हुँदैन, बरु बर्खास्त गर्छौं भन्न सक्नु पर्यो । होइन, सरकारले हाम्रो आवाज सुन्दै नसुन्ने हो भने हामी यसरी बिरामीलाई दुख हुने स्थितिलाई लम्बाएर बसिरहन सक्दैनौं । हालसम्म ७ सय सरकारी चिकित्सकको राजिनामा पत्र संकलन भएको छ । हामी जुनसुकै बेलामा पनि सामुहिक राजिनामा दिएर सरकारी सेवा छोड्न तयार छौँ ।  