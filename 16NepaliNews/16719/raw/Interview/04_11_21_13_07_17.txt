पार्टी एकतादेखि नै बामदेव गौतमका केही ‘रिर्जरभेसन’ छन् । उनले आफ्ना मत कहिले लिखित त कहिले मौखिक रूपमा पार्टी बैठक र मिडियामार्फत् राख्दै आएका छन् । सरकारको कार्यशैलीसँग असन्तुष्ट गौतमको प्रधानमन्त्री केपी शर्मा ओलीसँगको सम्बन्ध पनि त्यति समुधुर छैन । त्यसो त उनी आफै मान्छन्, प्रचण्डसँग पनि पहिलाको जस्तो छैन । पछिल्लो समय उनी ‘एक व्यक्ति एक पद’का पक्षमा उभिएका छन् र पार्टी एकता हुँदाको सहमति कार्यान्वयन हुनुपर्छ नभए पार्टी एकता विथोलिन सक्छ भनेर उनले बताइसकेका छन् । नेकपामा पछिल्ला समय भएको शक्ति र सत्ता सङ्घर्ष, वैचारिक बहसलगायत विषयमा केन्द्रित रहेर रातोपाटीका लागिबबिता शर्माले नेकपाका सचिवालय सदस्य नेता गौतमसँग कुराकानी गरेकी छन् ।विगत हेर्दा तपाईं केही न केही गरिरहने नेता हो । पार्टी एकतापछि जिम्मेवारीविहीन भएर बस्नुपर्दा कस्तो अनुभव गर्नुपर्यो ?पार्टी एकीकरणपछि सरकारका विकास र सुशासनका प्राथमिकताका सम्बन्धमा रिपोर्ट तयार पार्ने जिम्मा दिइयो । हामीले दुई महिना लगाएर रिपोर्ट तयार पार्यौं । एकीकरणअघि नै त्यो जिम्मेवारी पुुरा गरी समयमै  दुईवटा अध्यक्षलाई रिपोर्ट बुझाएका हौं ।त्यसमा आधारित भएर नीति कार्यक्रम बन्नुपथ्र्यो तर नीति कार्यक्रम बनेन, बजेट पनि तद्नुरुप आएन हाम्रो प्रतिवेदनलाई बिलकुलै बेवास्ता गरिए जस्तो महशुस भयो । त्यसपछि म आफ्नो स्वअध्ययन चिन्तनमा लागेँ । केही दिन पहिलेसम्म मलाई कुनै जिम्मेवारी दिइएको थिएन । कुनै बैठकमा बोलाए जाने, बाँकी समय देश कसरी छिटो विकास हुन्छ भन्नेमा केन्द्रित रहेर अध्ययन गरेँ ।मैले आफूसँग नजिक रहेका अर्थशास्त्रीहरुसँग समेत छलफल गरेर १० वर्षमा ५० हजार अमेरिकी डलर प्रतिव्यक्ति आय हुने अवस्था ल्याउन काम कसरी काम सुरु गर्नुपर्छ ? कति लगानी गर्नुपर्छ ? १० वर्षमा १ लाख अमेरिकी डलर प्रतिव्यक्ति आय पुर्‍याउनको लागि लगानी कति गर्नुपर्छ ? कसरी कामलाई अघि बढाउनुपर्छ ? जस्ता विषयहरुमा यो अवधिमा मैले गम्भीर रूपमा छलफल गरेँ ।मैले आफूसँग नजिक रहेका अर्थशास्त्रीहरुसँग समेत छलफल गरेर १० वर्षमा ५० हजार अमेरिकी डलर प्रतिव्यक्ति आय हुने अवस्था ल्याउन काम कसरी काम सुरु गर्नुपर्छ ? कति लगानी गर्नुपर्छ ? १० वर्षमा १ लाख अमेरिकी डलर प्रतिव्यक्ति आय पु¥याउनको लागि लगानी कति गर्नुपर्छ ? कसरी कामलाई अघि बढाउनुपर्छ ? जस्ता  विषयहरुमा यो अवधिमा मैले गम्भीर रूपमा छलफल गरेँ । त्यसका आधारमा ‘समृद्ध नेपाल निर्माण कार्ययोजना’ भन्ने कार्यपत्र हाम्रो टिमले तयार पार्यो र त्यसलाई राष्ट्रिय योजना आयोगमा पठायौं । त्यसको १, १ प्रति प्रधानमन्त्री र अर्थमन्त्रीलाई पनि दियौँ । पार्टी सचिवालयका प्रत्येक सदस्यलाई पनि दियौँ । त्यसभित्रका कतिपय विषयहरु उहाँहरुले यस पटकको बजेट र नीति तथा कार्यक्रममा पनि ल्याउनु भएको छ । तपाईं अहिले सरकारले ल्याएको बजेटप्रतिसन्तुष्ट हुनुहुन्छ ?सन्तुष्ट त म छैन तर असन्तुष्ट छु भनेर विरोध गर्दिनँ । पहिलेको भन्दा राम्रो छ तर योभन्दा पनि राम्रो बनाउन सकिन्थ्यो । म एउटा दृष्टिकोणसहित जुन गहिराइमा पुगेको छु, हाम्रा साथीहरु पुग्नु भएको छैन ।पार्टीको घोषणापत्र र बजेटमा कत्तिको तालमेल पाउनुभएको छ ?अहिले तालमेल गर्न खोजिएको छ । समाजिक सुरक्षाका विषयलाई उहाँहरुले महत्वका साथ राख्नुभएको छ । सरकार सञ्चालन गर्नका निम्ति सबैभन्दा ठूलो समस्या स्रोत निर्माण र परिचालन हो । उहाँहरुले स्रोत निर्माण र परिचालन गर्न राजस्वबाहेक अरू देख्नुभएन । तर हामीसँगै स्रोत पर्याप्त छ । एउटा उदारण दिन्छु, हाम्रो देशमा ३१ लाख हेक्टर जमिन कृषि उत्पादनका लागि प्रयोग भइरहेको छ । त्यो जमिन व्यक्तिको नाममा छ,  सरकारको नाममा छैन । त्यो कुनै जमिनदारी वा राजामहाराजाहरुबाट विर्ता पाएको नभएर हरेक नागरिकले रगत पसिना बगाएर आर्जेको (किनेको) हो । अहिले त्यो जमिन उत्पादनको साधनका रूपमा छैन, सम्पत्तिका रूपमा छ । सम्पत्तिका रूपमा रहेको यो जमिनलाई उत्पादनको साधनको रुपमा परिणत गर्न व्यक्तिको हातबाट  राज्य  सार्वजनिक वा सामूहिक स्वामित्वमा लानुपर्छ । जमिनलाई व्यक्तिको स्वामित्वमा राखेर उत्पादनको साधन बनाउन सकिँदैन ।सम्पत्ति भनेपछि त्यसमा नेपालको कानून अनुसार सन्तानहरुको हक अधिकार लाग्छ । छोरा छोरीले अंशका रुपमा त्यो पाउछन् । हेर्दाहेर्दै सम्पत्ति सकिन्छ । सम्पत्तिका रुपमा रहेको सो जमिनलाई उत्पादनको साधनका रूपमा प्रयोग गर्नका लागि सरकारले आफ्नो नाममा लिनुपर्छ । त्यसलाई विनमुआब्जा राष्ट्रियकरण गर्न पाइन्न किनकी जमिन व्यक्तिगत सम्पति बनेकोछ । यस्तो अवस्थामा चलनचल्तिको मूल्यमा किनेर त्यो कृषिभूमि सरकारले आफ्नो बनाउनु पर्छ ।मानिलिनुस्, हामीहरूको देशको सम्पूर्ण जमिनको मूल्य २०० खर्ब रुपैया रहेको छ भने सरकारले किनेपछि जनताको नाममा २०० खर्ब रुपैया बैंकमा जम्मा हुनेछ । सरकारसँग २०० खर्बको जमिन हुनेछ । जग्गाधनिले बैंक ग्यारेन्टी प्राप्त गर्नेछन् र उनीहरुको नाममा मुनाफा सुनिश्चित हुने औद्योगीकरणमा सो रकम लगानी हुनेछ । यो जमिन सुन चाँदी जस्तै महत्वको हुनेछ । सरकारले प्राप्त गरेको सम्पूर्ण भूमि कृषि औद्योगीकरणमा प्रयोग हुनेछ । यसबाट लाखौं नेपालीले रोजगारी प्राप्त गर्नेछन् तथा लाखौं जनता स्वरोजगारयक्त हुनेछन् । सरकारले प्राप्त गरेको त्यो २०० खर्ब रुपैयाँ मूल्यको जमीन धितो राखेर अन्तर्राष्ट्रिय वित्तिय संस्थाहरुको सहमतिमा आवश्यकता बमोजिम नोट जारी गर्न सकिनेछ । अन्तर्राष्ट्रिय व्यापारका निम्ति भने विदेशी मुद्रा प्राप्त गर्न विभिन्न उपायहरु अवलम्बन गर्नुपर्नेछ । पहिलो त हामीलाई आवश्यक पर्ने विदेशी मुद्रा ऋण लिन सकिनेछ । औद्योगीकरण पछि अन्तर्राष्ट्रिय बजारमा जाने नेपाली उत्पादनबाट विदेशी मुद्रा प्राप्त हुनेछ । खास कालसम्म दक्षजनशक्ती निर्माण गरी वैदेशीक रोजगारीमा योजनावद्ध रुपमा पठाइनेछ र त्यसबाट वैदेशीक मुद्रा प्राप्त हुनेछ । हामीले एकैचोटी २०० खर्ब नै परिचालन गर्न पनि सक्नेछौँ । आगामी पाँच वर्षका लागि २०० खर्ब रूपैया हाम्रो देशको विकासमा लगानी हुनेछ । क्रमशः त्यसबाट हरेक वर्ष मुनाफा प्राप्त हुनेछ । निश्चित समय पछि लगानी फिर्ता हुनेछ । तर कृृषि औद्योगीकरणबाट ठूलो मात्रामा राष्ट्रिय पूँजी विकसित हुनेछ र सम्पूर्ण पहिलेका भूमिपतिहरुसहित सरकार तथा अन्य उत्पादकहरु त्यसको मालिक हुनेछन् ।दूरदृष्टिकोणसहित अगाडि बढ्ने हो भने हामीलाइ कहीँ भिख माग्न जानु पर्दैन । हामीसँग युरेनियम, पेट्रोल, फलाम, सुनचाँदी छ । अन्य पनि बहुमूल्य रत्नहरु पनि हामीसंग छन् । यिनी जम्मैलाई पनि व्यवसायीकरण गरेर आवश्यकता बमोजिम विदेशी मुद्रा आर्जन गर्न सकिनेछ । यसरी हामीले व्यापार घाटा पनि समाप्त गर्न सक्नेछ । त्यो वैदेशिक मुद्रा थपिँदै जानेछ । सिंगो देश औद्योगीकरण हुनेछ । आगमी १० वर्षमा नेपालीको प्रतिव्यक्ति आम्दानी ५० हजार अमेरीकी डलर पु¥याउन पनि सकिनेछ । तरिका जान्ने हो भने आजको युगमा यो त्यति ठूलो समस्या होइन । देश विकासका निम्ति यस किसिमको वृहत् दृष्टिकोण उहाँहरुले निर्माण गर्न सक्नुभएको मलाई लाग्दैन ।पुनः पार्टीकै कुरामा फर्किऊँ । पार्टी एकतापछि यो वा त्यो नाममा लफडा आइरहेका छन् । यसलाई व्यक्तिगत रूपमा आरोपित नगरी हेर्दा त्यो आवश्यकताले जन्माएको वा नेताको मनोगत उपज हो ?‘खाली दिमाग सैतानको घर’ भन्ने हिन्दी उखानजस्तो भइरहेको छ । अब कैयौँ नेता जिम्मेवारीविहीन छन् । काम नभएको कारण तिनलाई के भन्ने, कसो गर्ने भइरहेको छ ।‘खाली दिमाग सैतानको घर’ भन्ने हिन्दी उखानजस्तो भइरहेको छ । अब कैयौँ नेता जिम्मेवारीविहीन छन् । काम नभएको कारण तिनलाई के भन्ने, कसो गर्ने भइरहेको छ । विभिन्न परिकल्पनाहरु गर्छन् । त्यही भएर अहिले आएका विभिन्न कुरा विभिन्न लफडासँग सम्बन्धित छन् । यी केही मनोगत पनि छन् केही बस्तुगत पनि छन् ।तर दुई अध्यक्षबीचको लफडा बेलाबेला किन बाहिर आइरहन्छ ?दुई अध्यक्षात्मक प्रणाली संसारका धेरै देशमा अभ्यास गरेको विषय होइन । यो त हाम्रो देशको विशिष्ट परिस्थितिमा हामी आफैले निर्माण गरेका हौँ । सुरुमा कमरेड केपी ओली आफू अध्यक्ष र कमरेड प्रचण्डलाई सहअध्यक्ष बनाउने पक्षमा हुनुहुन्थ्यो । कमरेड प्रचण्ड पनि एकजना अध्यक्ष र अर्को एकजना सह अध्यक्षसहित प्रधानमन्त्री हुनुपर्छ भन्ने पक्षमा हुनुहुन्थ्यो । दाबी नगरे पनि दुबै नेताको अध्यक्षमा दाबी रहयो । त्यो अवस्थामा जनताका बीचमा अध्यक्ष को हुने भन्ने समस्याले पार्टी एकीकरण गर्न सकेनौं भन्न पनि भएन । किनभने पार्टी एकताको कुरा हामीले जनताका बीचमा लगिसकेका थियौँ र जनताले अनुमोदन पनि गरे । त्यस्तो अवस्थामा दुई पार्टी एकीकरणमा लागेका हामीले दुई अध्यक्ष प्रणालीमा जाऊँ भन्ने प्रस्ताव ग¥यौं । केही दिनको छलफल पछि दुबै अध्यक्ष तयार हुनुभयो ।दुई अध्यक्ष प्रणालीमा गएपछि पार्टी कमिटीका बैठकहरुको आलोपालो अध्यक्षता गर्ने र त्यसैगरी सरकारको नेतृत्व गर्ने भन्ने कुरा हुने नै भयो । नेताहरुले यसमा सहमति पनि गर्नुभयो ।शुरुदेखि नै तपाइहरु सबैले देख्नु भएकै छ बैठकको आयोजना, अध्यक्षता र संचालन क. केपी ओलीले गर्नुहुन्छ र सरकारको पनि प्रमुख हुनुहुन्छ । तर विधानको र पार्टीको निर्णयको आधारमा कुरा गर्दा प्रचण्डसँग कुनै काम र जिम्मेवारी छैन ।तर पछि दुबै जना बसेर अरु के कति समझदारी हो गर्नुभयो होला । कहिले आलोपालोको विषय विवाद बनेर बाहिर आउँछ, कहिले चुपचाप हुन्छ । दुबै अध्यक्ष फेरि घनिष्ट पनि देखिनुभा छ । यो हाम्रो टाउको दुखाइको विषय पनि भएन । दुईवटा अध्यक्ष नबनाई पार्टी एकता गर्न नमिल्ने स्थितिमा हामीले दुई अध्यक्ष बनाएको हो । भइसके पछि कार्यविभाजन हुनुपर्ने हो तर त्यस्तो भएको छैन । शुरुदेखि नै तपाइहरु सबैले देख्नु भएकै छ बैठकको आयोजना, अध्यक्षता र संचालन क. केपी ओलीले गर्नुहुन्छ र सरकारको पनि प्रमुख हुनुहुन्छ । तर विधानको र पार्टीको निर्णयको आधारमा कुरा गर्दा प्रचण्डसँग कुनै काम र जिम्मेवारी छैन । उहाँ कसैले बोलाउँदा भाषण गर्न जानुहुन्छ । यस्तो अवस्थामा अन्तरविरोध देखापर्नु र विभिन्न विषयहरु आउनु स्वाभाविक जस्तो लाग्छ । दुई अध्यक्षकै विवादका कारण पार्टीमा नेताहरु पनि धु्रवीकृत भएको देखिन्छ नी ?दुई अध्यक्ष भएकै कारण नेताहरु धु्रवीकृत भएका होइनन् । धु्रवीकृत हुने अरू नै विभिन्न कारण छन् । सङ्गठनात्मक समस्याहरु समाधान नहुने, दुई अध्यक्षको कार्यविभाजन नहुने सिंगो पार्टीमा ३०÷४० जना बाहेक अरुको कार्यविभाजन नहुने र कम्युनिष्ट पार्टीमा हुने सामूहिक नेतृत्व प्रणाली लागु नहुने तथा व्यक्तिगत निर्णयमा पार्टी र सरकार संचालन गर्न खोज्नाले भएको हो । सचिवालयका सदस्यहरुलाई हाइकमान्ड भनियो तर सचिवालयका सदस्यहरुको पनि कार्यविभाजन हुन सकेन । जो मन्त्री र अध्यक्ष छन्, ती भइगए तर अरूको त कार्यविभाजन हुनुपर्यो नि । त्यसो नहुँदा कुरा उठ्ने नै भयो । राजनीतिक प्रतिवेदनमा पार्टीको सिद्धान्त, विचार, नीतिहरु र कार्यनीतिक तथा रणनीतिक योजना हुन्छन् । त्यहीभएर राजनीतिक प्रतिवेदन र विधान पनि तयार गरिएको हो । विधान खासखास व्यक्तिहरु लागेर दुई तीन पटक परिमार्जन भयो तर प्रतिवेदन त आजसम्म सार्वजनिक भएकै छैन । जसले विचारधारात्मक र सैद्धान्तिक मार्गदर्शन गर्ने काम गर्छ, त्यो दस्तावेज नै छैन ।कहाँ अड्किएको हो त्यो महत्त्वपूर्ण दस्तावेज चाहिँ ?दुई अध्यक्षकोमा अड्किएको छ ।पार्टीको सङ्गठनात्मक संरचनामा दुई अध्यक्षको गम्भीर कमजोरी म देख्छु । पार्टीको संगठनात्मक महत्त्व दुबै नेताले आत्मसात गरेको देखिएन । सङ्गठनभन्दा बाहिर कम्युनिस्ट पार्टी कसरी बन्न सक्छ ? एक वर्षसम्म कार्यविभाजन नभई कमिटी कसरी बन्न सक्छ ?सचिवालयमा यो विषय उठेको छैन ?किन नउठ्नु कतिपटक उठिसक्यो । तर सुनुवाई भएन । त्यही भएर पार्टीको सङ्गठनात्मक संरचनामा दुई अध्यक्षको गम्भीर कमजोरी म देख्छु । पार्टीको संगठनात्मक महत्त्व दुबै नेताले आत्मसात गरेको देखिएन । सङ्गठनभन्दा बाहिर कम्युनिस्ट पार्टी कसरी बन्न सक्छ ? एक वर्षसम्म कार्यविभाजन नभई कमिटी कसरी बन्न सक्छ ? माछा र पानीको जस्तै कम्युनिस्ट पार्टीको कमिटी र दैनिक जीवन गाँसिएको हुन्छ । अहिले नभएर के फरक पर्छ भन्ने हुँदैन । मानिसको वैचारिक विचलनको कुरा हुनसक्छ, गल्ती गरेको हुनसक्छ । दृष्टिकोण परिवर्तन भएको, अराजकता र निराशा भएको हुनसक्छ । जसरी पानीबाट माछो बाहिर आउँदा केही समय पीडाले छट्पटाउँछ र मर्छ । त्यसैगरी पार्टी कमिटी भएन भने संगठनात्मक रूपले पार्टी पनि त्यसै दिन समाप्त हुन्छ । एक वर्षमा हामीले  के गर्याँै ? पार्टीका विचारहरु राख्ने ठाउँ कहाँ छ ? हाम्रो यो प्रश्न त उठ्यो नि ! एउटा कम्युनिस्ट पार्टीको सदस्य कमिटीमा छैन भने त्यो कसरी कम्युनिस्ट हुन्छ ? त्यस्तो अवस्थामा पार्टीले शक्ति शक्ति पनि प्राप्त गर्न सक्दैन, जनतामा आधारित पनि आफुलाई  बनाउन सक्दैन ।तर प्रचण्ड पनि जिम्मेवार र समान हैसियतको नेता होइन र ?हो तर व्यवहारमा मैले देख्दा समान हैसियत भएन । पार्टी एकतापछि प्रचण्डको भूमिका केपी अ‍ोलीको सहयोगी जस्तो छ । उहाँ त्यसमै सन्तुष्ट हुनुहुन्छ भने त हामीले फेरि उहाँको सन्तुष्टि बिगार्नु पनि त भएन  ।पार्टी एकताको त्यो सहमति ओपन सेक्रेट जस्तै छ, जसले पछिल्लो समय नेकपामा तरङ्ग आएको छ नि ?पहिलो कुरा त त्यस्तो सहमति गर्नुहुँदैन थियो । सहमति गरेपछि लुकाएर पनि राख्नु हुँदैनथियो । म यस्तो सहमतिको पक्षमा कहिल्यै छैन ।पहिला पहिलाको अभ्यास भद्र सहमति गर्ने गरिन्थ्यो, यस पटक चाहिँ लिखित नै भएछ होइन ?भद्र सहमति त लागू गर्नका लागि हुन्छ । कम्युनिस्ट पार्टी र त्यसका नेताहरुले बाहिर निकाल्ने वित्तिकै गाह्रो हुने सहमति गर्नै हुँदैनथियो ।यसबाहेक अरू सहमति पनि भएका छन् ?उपरोक्त विषयहरु बाहेक भन्न नहुने अरु केके सहमति भएका छन् त्यो उनी उहाँहरुले जान्ने कुरा भयो ।प्रचण्डले अचानक पुरानो सहमतिलाई अगाडि सार्नुभयो, यो आवश्यक थियो कि थिएन ?सहमति भएको हो तर यो सहमति लागू हुनै पर्छ भन्ने पनि छैन अर्को सहमति गरेर पाँचै वर्ष उहाँ (केपी ओली) ले सरकार चलाउन सक्नुहुन्छ भन्नु भएको मैले सुनें । तर हामीले छलफल गरेर जान पर्यो । सहमति गर्नुपर्यो । प्रचण्डले भन्नुभएको सारमा जम्माजम्मी यति होे ।उहाँले त्यस्तो अगाडि सार्नुभएकै छैन । त्यो टिभी अन्तर्वार्तामा शुरुमा म यसमा बोल्नै चाहन्न भन्नुभयो । तर पटक पटक त्यही प्रश्न दोहोर्‍याएपछि उहाँले त्यो लुकेको कुरा पनि छैन, पहिलै किताबमै छापिएको छ, हेरे पनि हुन्छ । सहमति भएको हो तर यो सहमति लागू हुनै पर्छ भन्ने पनि छैन अर्को सहमति गरेर पाँचै वर्ष उहाँ (केपी ओली) ले सरकार चलाउन सक्नुहुन्छ भन्नु भएको मैले सुनें । तर हामीले छलफल गरेर जान पर्यो । सहमति गर्नुपर्यो । प्रचण्डले भन्नुभएको सारमा जम्माजम्मी यति होे ।त्यसो भए यसलाई ओली–प्रचण्डबीच बढ्दो अविश्वासका रूपमा पनि लिन सकिन्छ कि ?अविश्वास पनि छ, विश्वास पनि छ । अविश्वास र विश्वासको बीचबाट हामीले बाटो निकालेको हो । त्यसो भएर नै हामीले महाधिवेशनसम्म विवाद नगर्ने र सहमति बनाएर पार्टी संचालन गर्ने पद्धति बनाएको हो । तर पनि कहीँकतै विवाद हुने खतरा त छँदैछ ।  त्यो सहमतिको विषयमा सचिवालयमा छलफल भएको थिएन ?पार्टी एकता संयोजन समितिले एकता सम्बन्धि घोषणा जे गर्‍यो, त्यसमा आधारित भएर हामी अगाडि बढ्यौं । पछि पार्टीको विधान र नियमावली छापिएर आयो । यिनैमा आधारित भएर पार्टी अहिलेसम्म चलेको छ । शुरुशुरुका सचिवालय बैठकहरुमा क.प्रचण्डले आलोपालो लागु गरौं भन्नुहुन्थ्यो तर त्यसलाई कमिटीमा छलफलको विषय उहाँले पनि बनाउनु भएन, हामीले पनि बनाउन सकेनौ ।तर सहमति कार्यान्वयन हुन त समय छ नि ?जे सहमति भएको छ, उपयुक्त समयमा कार्यान्वयन होला भन्ने विश्वास गरौं । तपाईंलाई के लाग्छ, अब १५ महिनापछि त्यो सहमति कार्यान्वय होला कि नहोला ?सहमति १५ महिना पछि मात्र हैन अहिले पनि कार्यान्वयन हुनुपर्छ । हामीले पार्टीको विधानमा सहमतिमै आगामी महाधिवेशनसम्म पार्टी संचालन गर्ने उल्लेख गरेका छौं । अहिले सहमतिमा पार्टी संचालन भएको छ भन्न प¥यो । पछि पनि गरिएको सहमति कार्यान्वयन हुनेछ ।प्यूठानमा मैले भनेको सहमति गर्नेहरू पनि दुई अध्यक्ष हुन, केके सहमति गर्नुभएको छ, उहाँहरूले गर्नुभएको छ । सहमति गरेपछि कार्यान्वयन गर्नुपर्छ । सहमति गर्ने तर कार्यान्वयन नगर्ने हो भने एकता विथोलिन सक्छ, मैले भनेको यति हो ।तर तपाईंले प्युठान पुगेर सहमति पालना नभए एकताको अर्थ रहँदैन भन्नुभयो । फेरि अलग अलग बाटोमा लाग्ने भनेको अर्थ हो ?मैले एकता अर्थ छैन भनेको होइन । फेरि अलग अलग भन्ने अर्थ पनि यसबाट निकाल्न हुन्न । प्यूठानमा मैले भनेको सहमति गर्नेहरू पनि दुई अध्यक्ष हुन, केके सहमति गर्नुभएको छ, उहाँहरूले गर्नुभएको छ । सहमति गरेपछि कार्यान्वयन गर्नुपर्छ । सहमति गर्ने तर कार्यान्वयन नगर्ने हो भने एकता विथोलिन सक्छ, मैले भनेको यति हो ।पार्टी एकताले पूर्णता नपाउँदै पछिल्लो समय नेकपाभित्र सुरु भएको सत्ता र शक्ति सङ्घर्षको असर के हुन सक्छ ?अहिले पार्टीभित्र सत्ता सङ्घर्ष त छँदैछैन । मैले पहिला पनि भनें पार्टीको सङ्गठनात्मक व्यवस्थापन नै भएन । सही व्यवस्थापन नभएर नै यो विभिन्न समस्या देखिएका हुन् । त्यसकारण पनि छिटो भन्दा भन्दा छिटो सङ्गठनात्मक व्यवस्थापन गर्नुपर्छ । त्यसपछि यी सबै समस्या समाधान हुनेछन् ।सैद्धान्तिक पक्षमा पार्टी एकताको स्पिरिट के हो ? अबको महाधिवेशनमा कसरी तय हुन्छ राजनीतिक–वैचारिक पक्ष ?हामीले माक्र्सवाद–लेनिनवादलाई मार्गदर्शक सिद्धान्त बनाएका छौं । संसारमा धेरै पार्टी छन्, जसले माक्र्सवाद–लेनिनवादलाई मात्र मार्गदर्शक सिद्धान्त बनाएका छन् । सत्ता कब्जाको लडाइँ लडेर कतिपयले समाजवाद लागू गरेका छन् ।उनीहरूले अर्को सिद्धान्त केही ल्याएनन् । कतिपय देशमा आफ्नो अनुरूपको काम गर्दा छुट्टै किसिमको सिद्धान्तको प्रतिपादन गर्न पर्यो, जनतालाई प्रशिक्षित गर्न, आन्दोलनलाई अगाडि बढाउन । माक्र्सवाद लेनिनवादसंगै चीनमा माओत्सेतुङ विचारधारा विकास गरियो । उत्तर कोरियामा ‘जुछे’ विचारधारा भनेर विकास गरियो । आफ्नो देशको परिस्थितिमा कतिपय सैद्धान्तिक विचारधारा विकसित हुन्छन् भन्ने यि उदाहरण हुन् । त्यसै गरेर हाम्रो देशको परिस्थितिमा पूर्व एमालेतर्फ जनताको बहुदलीय जनवादको विचार  विकसित भयो । पूर्वमाओवादीतर्फ चीनमा विकसित भएको माओवाद र आफ्नै २१औँ शताब्दीको जनवाद भन्ने विचार विकसित भयो । यी दुईलाई हामी आफैले विकास गरेको भएपनि तत्काल समायोजन गर्न सकिने अवस्था देखिएन । तसर्थ उपयुक्त समयमा छलफल गरी आगामी एकता महाधिवेशनबाट टुंगो लगाउने निर्णय हामीले गर्‍यौं ।हाम्रो देशको परिस्थितिमा पूर्व एमालेतर्फ जनताको बहुदलीय जनवादको विचार विकसित भयो । पूर्वमाओवादीतर्फ चीनमा विकसित भएको माओवाद र आफ्नै २१औँ शताब्दीको जनवाद भन्ने विचार विकसित भयो । यी दुईलाई हामी आफैले विकास गरेको भएपनि तत्काल समायोजन गर्न सकिने अवस्था देखिएन ।हामीले बहुदलीय प्रतिस्पर्धाको राजनीति प्रणालीबाट नै समाजवाद उन्मुख सामाजिक–आर्थिक रुपान्तरण सम्पन्न गर्दै समृद्ध समाजवाद  निर्माण गर्ने बाटो टुङ्गो लगायौं । आवधिक निर्वाचन प्रणालीबाट जनताको बहुमत प्राप्त गर्ने र सरकार निर्माण गरेर समाजवादका आधारहरू तयार गर्ने कार्यनीति बनायौं । लोकतान्त्रिक मूल्यमान्यतामा आधारित समृद्ध समाजवादलाई हाम्रो रणनीति बनायौं अल्पमतमा पर्यौँ भने प्रतिपक्षीको भूमिका खेल्दै समाजवाद उन्मुख सामाजिक, आर्थिक रूपान्तरण गर्दै राष्ट्रलाई अगाडि बढाउन दबाव मुलक काम गर्नेछौं । यि विषयमा हाम्रो सहमति भइसकेपछि अगाडि बढ्न र काम गर्नका निम्ति हामीलाई बाधा छैन ।अब पहिले विकसित भएका विषयलाई के गर्ने भन्नेमा हामीले विधानको प्रस्तावनामा पनि लेखिएको छ । माओवाद, जनताको बहुदलीय जनबाद र २१औँ शताब्दीको जनवादलाई अहिले छलफलमा लगेका छौँ । यसमाथि पार्टीमा विधिसम्मत निर्णय गरेर छलफल गर्ने र सहमति निकाल्ने हो । मत विभाजनका आधारमा हैन, सहमतिकै आधारमा निष्कर्ष निकाल्ने हो । मलाई लागेको माओवादलाई छाडेर जनताको बहुदलीय जनवाद, २१औँ शताब्दीको जनवादको बीचमा सहमति हुने के के छन्, त्यसलाई मिलाएर परिमार्जित मार्गदर्शक सिद्धान्त निर्माण गर्ने हो । त्यो दिशामा हामी जानुपर्छ ।कठिन परिस्थितिमा पार्टी निर्माण गर्दा केपी र म सँगै छौँ । उहाँ जेलमा हुनुहुन्थ्यो बाहिर पार्टी निर्माणमा म लागें । तर पनि प्रचण्डसँग जस्तो दोस्ती भएन ।तर नेकपाभित्र सैद्धान्तिक बहसको सुरुवात भइसकेको छ । सचिवालयकै नेता ईश्वर पोख्रेलले त बहस उत्रिन सुरु गर्नुभएको छ नि ?बहस अहिले जरुरी भएको भए उहाँले पहिला सचिवालयमा ल्याएर बहसमा जाने निर्णय गराउनु पर्थ्यो । त्यसपछि हामी सबै बहसमा जाने थियौँ ।यसको मतलब उहाँले सैद्धान्तिक बहसको आवरणमा आफ्नो शक्ति निर्माण गर्ने कोसिस हो भनेर बुझ्ने ?विधानमा भनिएको छ, विधिसम्मत छलफल गरिने छ । के हो त छलफल गर्ने विधि ? त्यो त पास हुनुपर्यो नि । पार्टीमा छलफल गर्दा आआफ्ना कुरा लिखित रूपमा राख्नुपर्ने हुन्छ । मदनले यसो भन्नुभएको छ, फलानो ठाउँमा यसो छ भनेर हुन्न । दस्तावेजीकरण गर्नुपर्यो । त्यो दस्तावेज अगाडि सार्नुपर्यो । त्यसलाई काउन्टर दिने अर्को आउला । ती दस्तावेजहरू संयुक्त भएनन् भने अलग अलग जान्छन्, त्यसमा छलफल हुन पर्यो । छलफल गर्दा कसरी बोल्ने, कहाँ छलफल गर्ने सबै मापदण्ड तय हुन्छ । सर्तहरू अगाडि बढाइन्छ । आचारसंहित तयार गरेर त्यसलाई पालना गर्नुपर्छ । त्यो अहिले केही पनि भएकै छैन ।प्रसङ्ग मोड्छु, पछिल्लो समय पार्टी अध्यक्ष केपी ओलीसँग तपाईंको सम्बन्ध कस्तो छ ? अर्का अध्यक्ष प्रचण्डसँग त राम्रै देखिन्छ ?सम्बन्ध स्थापित हुँदा नै प्रचण्ड र म दोस्त भयौँ । भनेरै दोस्ती गर्यौँ ।तर कमरेड केपीसँग त्यस्तो दोस्तीको किसिमको सम्बन्ध हुन पाएन । मैले उहाँलाई धेरै धेरै अफ्ट्यारो अवस्थादेखि जानेको, चिनेको छु । २०३३ सालदेखि कमरेड केपी र मसँगै छौँ । कमरेड प्रचण्ड र म २०५५ सालदेखि सँगै छाँै । समयको हिसाबले यति फरक छ । कठिन परिस्थितिमा पार्टी निर्माण गर्दा केपी र म सँगै छौँ । उहाँ जेलमा हुनुहुन्थ्यो बाहिर पार्टी निर्माणमा म लागें । तर  पनि प्रचण्डसँग जस्तो दोस्ती भएन । तपाईंले विभिन्न कालखण्डमा पार्टीका शीर्ष नेतालाई गुन लगाउनुभयो । त्यो गुन नेताहरूले कत्तिको सम्झिनुहुन्छ ? त्यसको बदलामा तपार्इंले केही पाउनुभयो कि पाउनुभएन ?मैले जोसँग सम्बन्ध जोड्छु सम्पूर्णरूपले निभाउँछु । जसलाई मैले विश्वास गर्छु शतप्रतिशत विश्वास गर्छु । त्यसकारण कहिले काहीँ मैले धोका पाएको छु ।म खुल्ला हृदय भएको व्यक्ति हुँ । मैले सबैलाई माया गर्छु । मेरो दिलमा एउटा, मुखमा अर्को र दिमागमा अर्को हुँदैन । मैले जोसँग सम्बन्ध जोड्छु सम्पूर्णरूपले निभाउँछु । जसलाई मैले विश्वास गर्छु शतप्रतिशत विश्वास गर्छु । त्यसकारण कहिले काहीँ मैले धोका पाएको छु । जोसँग मेरो सम्बन्ध हुन्छ, त्यो सम्बन्धमै म खुशी भएको हुन्छु । उसले आफ्नो कर्तव्य पुरा गरोस या नगरोस म मतलव राख्दिन ।सरकार र पार्टीबीच समन्वय हुँदैछ कि दूरी छ ?पहिलो कुरा त पार्टी नै छैन । पार्टीका नेताहरू छन् । केन्द्रीय कमिटी छैन, स्थायी कमिटी छ भन्न पाइन्न । केन्द्रीय कमिटी छ, स्थायी कमिटी छ । तर केन्द्रीय कमिटी छ भन्नका निम्ति केन्द्रीय कमिटीको सदस्यको हैसियतको प्रत्येकले जिम्मेवारी पाउनुपर्ने हो, त्यो छैन । अब पार्टी कमिटी छ भनेर कसरी भन्ने ? तर नेताहरू त छन् । सरकारमा गएका छन्, मन्त्री भएका छन् । प्रधानमन्त्री स्वयम् पार्टी अध्यक्ष हुनुहुन्छ । अर्को केन्द्रीय सचिवालय भन्ने छ, त्यसलाई कोर लिडरसिप भनिएको छ । त्यो कोर लिडसिप भएको कमिटी र सरकार बीचमा समन्वय छैन । कोर लिडसिप भएको कमिटीले निर्णय गरेको आधारमा सरकार चल्ने स्थिति भयो भने समन्वय छ भन्न मिल्छ, नत्र छैन । यस्तो कहिल्यै भएन । सरकार त हामीले धेरै पटक चलायौँ । मनमोहन अधिकारी प्रधानमन्त्री भएको बेला पार्टीले निर्णय गरको कुरा सरकारले लागू गथ्र्यो । आफ्नो गाउँ आफै बनाउँ र वृद्ध भत्ताको सुरुवात पहिले पार्टीले निर्णय गरेको हो । विकासका कार्यक्रम पार्टीले निर्णय गरेको हो । पार्टी र योजना आयोग मिलेर गरेका निर्णयहरू सरकारमा पठाएर लागू भएका हुन् । त्यसकारण पार्टीले सञ्चालन गरेको हो भन्ने स्थिति हुन्थ्यो, आज त्यस्तो छैन । हाम्रो पार्टी अध्यक्ष केपी ओलीले सरकारको नेतृत्व गर्नुभएको छ, त्यस अर्थमा पार्टी छ, त्यसो भन्नेबाहेक अरू केही छैन ।