 नोबेल पुरस्कारबाट सम्मानित अमेरिकी उपन्यासकार विलियम फल्कनर (William Faulkner 1897-1962) ले सन् १९५६ मा अमेरिकाको न्युयोर्क सहरमा ज्यान स्टेइन (Jean Stein) लाई एउटा अन्तरवार्ता दिएका थिए, जसको विश्वभरका साहित्यप्रेमीहरुले निकै प्रशंसा गरे । विश्वप्रसिद्ध पत्रिका पेरिस रिभ्युलाई दिएको लामो अन्तरवार्ताको अंश प्रकाशित गर्दैछौँे । हामीले यो अन्तरवार्ता पेरिस रिभ्युको अनलाइन संस्करणबाट लिएका हौँ । श्रीमान् फल्कनर केही समयअघि तपाईंले अन्तरवार्ता दिन मन पर्दैन भन्दै हुनुहुन्थ्यो ? मलाई अन्तरवर्ता दिन किन मन पर्दैन भने व्यक्तिगत प्रश्नहरुमा म अलिक हिंस्रक ढङ्गले प्रतिक्रिया जनाउने गर्छु । यदि प्रश्नहरु आफूले गर्दै गरेको कामको सन्दर्भमा हो भने म त्यसको जवाफ दिने प्रयास गर्छु । आफ्नो बारेमा सोधिएका प्रश्नहरुको मैले जवाफ दिन पनि सक्छु र नदिन पनि सक्छु । तर मैले त्यसको जवाफ दिएँ भने पनि भोलि त्यही कुरा सोध्दा मेरो जवाफ अर्कै हुनसक्छ ।एउटा लेखकका रुपमा आफ्नाबारेमा केही भन्नु न ? यदि मेरो अस्तित्व हुँदैनथ्यो भने अरु कसैले मेरो बारेमा लेख्थ्यो । हेमिङवे, दोयस्तोवस्की, हामी सबै यसका साक्षी छौँ । नाटककारका रुपमा सेक्सपियरले लेखेका तीन उम्मेदवार छन् । तर महत्वपूर्ण के होइन भने ‘हैमलेट’ र ‘ए मिड समर नाइट्स ड्रिम’ कसले लेखेको थियो । महत्व के कुराको हो भने वास्तवमा कसैले लेखेकै थियो । कलाकारको कुनै मोल छैन, मोल त त्यसले के रचना गर्छ भन्ने हो । किनभने भन्न लायक केही पनि नयाँ छैन । सेक्सपियर, वाल्ज्याक, होमरले एउटै खालका कुराहरु लेखे र यदि उनीहरु एक हजार वर्ष अथवा दुई हजार वर्ष बाँच्थे भने प्रकाशकहरुलाई कसैको आवश्यकता नै हुँदैनथ्यो ।राम्रो लेखहरुलाई केही कुराले पनि बिगार्न गर्न सक्दैन । त्यो एउटा मात्र कुरा छ, जसले राम्रो लेखकलाई फेर्न सक्छ त्यो हो– मृत्यु । मृत्युबाहेक केही पनि होइन ।फेरि पनि यदि धेरै कुरा भन्न केही पनि लेख्दैनथे भने के थाहा लेखकलाई वैयक्तिकता, इन्डिभिजुआलिटी महत्वपूर्ण हुँदैनथ्यो होला ? आफ्ना लागि निकै महत्वपूर्ण हुन्थ्यो । अरु सबै मान्छे काममा निकै व्यस्त छन्, भलै त्यसको चिन्ता कसैलाई पनि हुँदैन ।र तपाईंका समकालीन ?हामी सबै परफेक्सनका आ–आफ्नै सपनामा सन्तुलन मिलाउन नाकाम रह्यौँ । त्यसैले म सबैलाई असम्भव गर्नेसम्मको अद्भूत विफलताको आधारमा मङ्ल्याङ्कन गर्छु । मेरो बुझाइमा, यदि म आफ्ना सम्पूर्ण रचनाहरु फेरि लेख्न सक्ने थिएँ भने मलाई विश्वास छ, मैले राम्रै गर्ने थिएँ । जुन कुनै पनि रचनाकारका लागि सबैभन्दा स्वस्थ सर्त हो । त्यसैले उसले काम गर्दै जान्छ, प्रयास गर्दै जान्छ । उसले हरेक पटक सोचेको हुन्छ कि यस पटक त मैले केही गर्छु, केही त हासिल गरिहाल्छु । जानेकै कुरा हो उसले त्यस्तो गर्न सक्दैन, त्यसैले यो सर्त स्वस्थ सर्त हो । एक पटक त्यसले गरोस, फेरि ऊ छवि र स्वप्नको विपरीत आफ्नो कामलाई उभ्याउँछ भने त्यसको घाँटी काटिनु निश्चित छ । जबकि त्यो सम्पूर्णताको चरमोत्कर्ष पारी हामफाल्छ, जसलाई हामी आत्महत्या भन्न सक्छौँ । म एउटा विफल कवि हुँ । हुनसक्छ हरेक उपन्यासकार पहिला कविता लेख्न खोज्छ । फेरि थाहा पाउँछ कि होइन म त कविता लेख्न सक्दिन र फेरि कथा लेखेर आफ्नो भाग्य परीक्षण गर्छ । जुन कवितापछिको सबैभन्दा चुनौतीपूर्ण विधा हो र त्यसमा पनि असफल भएपछि ऊ उपन्यास लेख्न थाल्छ ।एउटा राम्रो उपन्यासकार बन्न कुनै सम्भव फर्मुला छ र ? जसलाई पच्छ्याउन सकियोस् । ९९ प्रतिशत प्रतिभा... ९९ प्रतिशत अनुशासन... ९९ प्रतिशत काम । जेसुकै होस्, उसले जे गर्छ त्यसमा ऊ कहिलै पनि सन्तुष्ट हुनुहुँदैन । हुन सक्छ यो कहिलै पनि राम्रो हुँदैन । सधैँ सपना हेर्नुस् र निशाना आफ्नो सामथ्र्यभन्दा धेरै परसम्म ताक्नुस् । यो कुरामा कहिलै पनि तर्किने प्रयास नगर कि तिमी आफ्ना समकालीन अथवा आफ्ना पूर्ववर्तीहरुभन्दा निकै राम्रा भइसकेका छौँ । आफूभन्दा राम्रो हुने प्रयास गर्नुस् । एउटा कलाकार त्यो प्राणी हो, जसलाई दैत्यहरुले लखेटी रहन्छन् । उसले कहिलै पनि जानेको हुँदैन् कि उनीहरुले उसैलाई किन चुने । वास्तवमा उसलाई त्यो सबै पर्गेल्ने समय पनि हुँदैन । यसबारेमा ऊ निरपेक्ष हुन्छ कि आफ्नो काम सल्ट्याउनलाई केही न केही त हातपार्छु, कसै न सकैसँग उधारो माग्छु, याचना गर्छु र कसैसँग पनि र सबैसँग केही न केही त चोरिहाल्छु ।तपाईंको भनाइको अर्थ, एउटा लेखक पूरै निष्ठुर हुनुपर्छ ?लेखकको एउटा मात्रै जवाफदेहिता उसको आफ्नो रचनाप्रति हो । यदि ऊ राम्रो रचनाकार हो भने ऊ पूर्णरुपमा निष्ठुर हुन्छ । उसको एउटा सपना हुन्छ । उसले त्यसलाई यति तड्पाउँछ कि त्यसबाट छुटकारा पाउनु जरुरी छ । उसलाई त्यसबेलासम्म शान्ति हुँदैन । किताब लेख्नका लागि हरेक चीज निश्चित गरिए अनुरुप हुन्छ । सम्मान, गर्व, गरिमा, सुरक्षा, प्रसन्नता सबै कुरा यदि लेखकले आफ्नो आमालाई पनि ठग्नु पर्यो भने पनि ऊ पछि हट्नु हुँदैन ।राम्रा लेखकहरुसँग सफलताले गदगद हुने अथवा धनी हुने समय नै हुँदैन । यदि तपाईं सफलताका अगाडि लम्पसार पर्नुहुन्छ भने त्यो तपाईंको टाउकोमा आएर बस्छ । त्यसैले त्यसलाई उल्टो हातले एक दिनुस् ।भनेपछि के सुरक्षा, खुसी, सम्मानको कमी रचनाकारको सृजनात्मकतामा एउटा महत्वपूर्ण तत्व हुन सक्छ ? होइन, त्यो त उसको शान्ति र सन्तोषका लागि मात्र महत्वपूर्ण हो । कला भन्ने कुराको शान्ति र सन्तोषसँग कुनै साइनो छैन ।त्यसो भए लेखकका लागि सबैभन्दा राम्रो पर्यावरण के हुन सक्छ ? कला भन्ने कुराको पर्यावरणसँग पनि कुनै सम्बन्ध हुँदैन । उसलाई कुनै स्वाद हुँदैन कि ऊ कहाँ छ । यदि तपाईंले मेरा बारेमा सोध्नुभएको हो भने म तपाईंलाई भनुँ मैले जुन सबैभन्दा राम्रो काम पाएको थिएँ, त्यो एउटा कोठामा जागिर खाने थियो । मेरो बुझाइमा कुनै पनि लेखकका लागि यो एउटा सबैभन्दा राम्रो परिवेश हुनसक्छ । उसलाई पूर्णरुपमा आर्थिक स्वतन्त्रता हासिल हुन्छ । भोक र भयबाट ऊ मुक्त रहन्छ । उसको टाउको माथि छानो हुन्छ भने उसले गर्नुपर्ने काम भनेको जम्मा केही खातापाता हेर्नुपर्ने र अन्तिम मसान्तमा एक चोटि प्रहरी चौकी गएर प्रहरीलाई केही पैसा दिने मात्र । बिहानपख त्यो ठाउँ शान्त हुन्छ, कामका लागि दिनभरीको सबैभन्दा राम्रो बेला पनि त्यही नै हो । साँझतिर निकै मानिसहरुको ओहोरदोहोर हुन्छ । यदि एक्लोपनाबाट बच्न त्यहाँ सामेल हुने हो भने पनि समाजमा उसलाई एउटा विशेष स्थान दिइन्छ । उसले केही गर्नुपर्दैन । किनभने मैडमले किताब राख्नु हुन्छ, घरमा सबै महिला मात्रै छन् । कसैले उसलाई केही पनि भन्दैनन् । बरु उसलाई सर भन्छन् । टोल छिमेकका सबै भएभरका जँड्याहाँहरुले पनि उसलाई सर नै भन्छन् र उसले पुलिसका मान्छेहरुलाई पनि उनीहरुको नामले बोलाउन सक्छ भन्ने हुँदाहुँदै पनि एउटा लेखकलाई त्यति मात्र पर्यावरण चाहिन्छ, जसमा ऊ निम्नभन्दा निम्न मूल्यमा जति शान्ति, जति एकान्त र जति खुसी हासिल हुनसक्छ । गलत पर्यावरणले उसलाई ब्लड प्रेसर बढ्न थाल्छ । त्यसले ऊ धेरैभन्दा धेरै कुन्ठित र झिजिने हुन्छ । मेरो अनुभव त के छ भने मलाई मेरो कामको समयमा जे कुराको आवश्यक हुन्छ, त्यो भनेको कागज, तम्बाकु, खाना र अलिकति ह्विस्की हो ।भन्नुको अर्थ बोरबोन होइन त ?होइन, होइन म त्यति पार्टिकुलर छैन । स्कच र अरु केही भनेमा म स्कच रोज्छु ।मसँग जनताको चिन्ता गर्ने समय छैन । मलाई मेरो रचना कसले पढिरहेको छ भन्ने कुनै चासो छैन् । आफ्नो कामदेखि सन्तुष्ट हुने मेरो आफ्नो तह र स्तर छ ।तपाईंले आर्थिक स्वतन्त्रताको कुरा पनि उठाउनु भयो, एउटा लेखकलाई के त्यो आवश्यक छ ? चाहिँदैन । एउटा लेखकलाई आर्थिक स्वतन्त्रता चाहिँदैन । उसलाई एउटा कलम र कागज मात्र चाहिन्छ । उपहारमा पैसा पाएर पनि मलाई कहिलै पनि लागेन कि त्यसले लेखनमा थोरै भए पनि राम्रो गरेको छ । एउटा राम्रो लेखक लेखनका लागि विभिन्न सङ्घ संस्थाहरुमा याचिका दिँदै हिँड्दैन । त्यो केही न केही लेख्नमै व्यस्त रहन्छ । यदि त्यो राम्रो स्तरको लेखक होइन भने उसले आफैलाई मलाई समय भएन, मलाई आर्थिक स्वतन्त्रता भएन भनेर मूर्ख बनाइरहन्छ । राम्रो कला चोर, लफङ्गाहरुसँग पनि लिन सकिन्छ, जड्याहा अथवा गोठालासँग पनि । मानिसहरु वास्तवमै गरिबहरुले कति धेरै दुःख र अप्ठेराहरु बेहोर्न सक्छन् भनेर सोच्नसमेत डराउँछन् । उनीहरु बिर्सन्छन कि उनीहरु कति आँडे र कठोर भइसकेका छन् । राम्रो लेखहरुलाई केही कुराले पनि बिगार्न गर्न सक्दैन । त्यो एउटा मात्र कुरा छ, जसले राम्रो लेखकलाई फेर्न सक्छ त्यो हो– मृत्यु । मृत्युबाहेक केही पनि होइन । राम्रा लेखकहरुसँग सफलताले गदगद हुने अथवा धनी हुने समय नै हुँदैन । यदि तपाईं सफलताका अगाडि लम्पसार पर्नुहुन्छ भने त्यो तपाईंको टाउकोमा आएर बस्छ । त्यसैले त्यसलाई उल्टो हातले एक दिनुस् । त्यसो भयो भने हुनसक्छ त्यो त्यतै कतै घस्री राखेको होस् ।सिनेमामा काम गर्दै गर्दा तपाईंको आफ्नो लेखनमा केही असर पर्छ कि ?यदि ऊ पहिलो दर्जाको लेखक हो भने उसको लेखनलाई केही कुराले पनि असर गर्न सक्दैन । यसमा धेरै केही गर्न सकिँदैन । समस्या त्यति बेला आउँदैन । यदि ऊ पहिलो दर्जाको लेखक होइन भने घरमा स्विमिङ पुल बनाउन उसले आफ्नो आत्मा पहिले नै बेचिसकेको हुन्छ ।सिनेका लागि लेख्ने बेलामा के लेखकले लेखनमा सम्झौता गरिरहेको हुन्छ ?सधैँ नै, किनभने चलचित्र आफ्नो प्रकृतिका हिसाबले नै एउटा सहयोगी हो र कुनै पनि सहयोग सम्झौता नै हुने गर्छ । किनभने त्यो शब्दको अर्थ नै त्यही हो– ‘गिभ एन्ड टेक’ ।यदि लेखकलाई टेक्निकमा चाँसो छ भने सर्जरीमा जाओस अथवा मिस्त्रीको काम गर्न थालोस्, त्यही नै राम्रो हुन्छ । लेखनका लागि कुनै एउटा यान्त्रिक विधि छैन । त्यो लेखक नै मूर्ख हो जसले कुनै सिद्धान्तलाई पच्छ्याइरहेको होला । आफ्नै गल्तीहरुबाट आफैलाई शिक्षित गर ।तपाईंलाई कुन अभिनेतासँग काम गर्दा निकै राम्रो लाग्छ ?हम्फ्रे बोगार्टका साथ मैले निकै राम्रो गरी काम गरेको छु । हामी दुवैले ‘टु ह्याव एन्ड ह्याव नट’ र ‘द बिग स्लिप’मा सँगै काम गरेका छौँ ।तपाईं दोस्रो सिनेमा पनि बनाउन खोज्दै हुनुुहुन्छ र ? हो, मैले जर्ज अरवेलको उपन्यास १९८४ माथि सिनेमा बनाउन खोज्दैछु । म यो सिनेमामा यस्तो अन्त्य दिन चाहन्छु, जुन सिद्धान्तको म जोडदार समर्थन गर्छु । स्वतन्त्रताको आफ्नो सरल कामनाले गर्दा नै मनुष्य अविनाशी छ ।सिनेमाका लागि काम गर्दै गर्दा तपाईंले उत्कृष्ठ नतिजा कसरी ल्याउनु हुन्छ ? सिनेमामा मेरो सबैभन्दा राम्रो काम त्यति बेला हुन्छ, जब अभिनेता र लेखकले पटकथालाई एकातिर फालेर क्यामेरा रोल हुनुभन्दा केहीअघिको वास्तविक अभ्यासमा दृश्यको आविष्कार गरिहाल्छन् । मैले मोसन पिक्चरको कामलाई गम्भीरतापूर्वक लिइन, जुन कि मैले वास्तवमै लिएको भए आफ्नोप्रति र सिनेमाको प्रति विल्कुलै इमानदारीपूर्वक भन्ने हो भने मैले यो कोसिस नै गर्ने थिइनँ । तर अहिले मलाई थाहा छ, म कहिलै पनि राम्रो सिनेमा लेखक हुन सक्दिनँ, त्यसैले यस कामको कुनै अपरिहार्यता रहँदैन, जुन मेरो आफ्नो माध्यममा छ ।तपाईंले सिनेमाका लागि काम गर्दा लेखकले सम्झौता गर्नुपर्छ भन्नुभयो । भनेपछि उसको लेखनको के हुन्छ ? आफ्नो लेखनीप्रति के उसको केही जवाफदेहिता हुन्छ ? उसको जवाफदेहिता भनेको कति मात्र हुन्छ भने जति काम तपाईंको जिम्मामा छ, त्यसलाई राम्रो ढङ्गले सम्पन्न गर्नु । त्यसपछि जुन जवाफदेहिता बाँकी रहन्छ, त्यसका प्रयोग उसले जसरी पनि गर्न सक्छ । मसँग जनताको चिन्ता गर्ने समय छैन । मलाई मेरो रचना कसले पढिरहेको छ भन्ने कुनै चासो छैन् । आफ्नो कामदेखि सन्तुष्ट हुने मेरो आफ्नो तह र स्तर छ । यदि त्यो स्तर मैले La Tentation De Saint Antoine अथवा ‘ओल्ड टेस्टामेन्ट’ पढ्दा महशुस गर्छु भने मेरो सन्तुष्टिको स्तर त्यही हो । यी दुवै कुरा मलाई निकै राम्रा लाग्छन् । चराहरुको उडान देखेर मलाई निकै आनन्दको सन्तुष्टि हुन्छ । यदि मेरो पुनर्जन्म भयो भने म गिद्ध बनेर आउन चाहन्छु । कसैले पनि उसँग रिस, राग या शत्रुता गर्दैन । कसैले पनि उसलाई मन पराउँदैन अथवा कसैलाई उसको आवश्यकता हुँदैन । उसलाई पनि कसैको परवाह हुँदैन र उसले जे पनि खान सक्छ ।तपाईंले आफ्नो लेखनको स्तर तय गर्न कुन टेक्निक प्रयोग गर्नुहुन्छ ? यदि लेखकलाई टेक्निकमा चासो छ भने सर्जरीमा जाओस् अथवा मिस्त्रीको काम गर्न थालोस् त्यही नै राम्रो हुन्छ । लेखनका लागि कुनै एउटा यान्त्रिक विधि छैन । त्यो लेखक नै मूर्ख हो, जसले कुनै सिद्धान्तलाई पच्छ््याइरहेको होला । आफ्नै गल्तीहरुबाट आफैलाई शिक्षित गर । मानिसहरु आफ्ना गल्तीहरुबाट मात्र सिक्छन् । एउटा राम्रो कलाकारको के विश्वास हुन्छ भने उसलाई सल्लाहा दिने कोही पनि त्यति होसियार छैन । उसँग अलग्गै किसिमको गर्व हुन्छ । उसले एउटा बूढो पुरानो लेखकलाई जति नै मन पराओस् तर उसको चाहना त उसलाई हराउने नै हुन्छ ।   अनुवाद : नरेश ज्ञवाली