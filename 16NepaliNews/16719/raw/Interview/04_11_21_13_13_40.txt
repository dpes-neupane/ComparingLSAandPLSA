सिन्धुपाल्चोक–१ बाट प्रतिनिधिसभाका लागि निर्वाचित अग्निप्रसाद सापकोटानेपाल कम्युनिस्ट पार्टी (नेकपा) का स्थायी कमिटी सदस्य हुन् । तत्कालीन माओवादीका तर्फबाट उनी २ पटक मन्त्रीको हैसियतमा सिंहदरबारमा बसेर काम गरे । उनले विगतमा छोटो समयका लागि सूचना तथा सञ्चार मन्त्री र अर्को पटक वन मन्त्रीको जिम्मेवारी लिएका थिए । अहिले नेकपाको स्थायी र शक्तिशाली सरकार छ । तर सरकारले काम गर्न नसकेको प्रश्न उठन थालेको छ । साथै प्रतिपक्षीदल काङ्ग्रेसले सरकारका काम कारवाहीको सदन र सडकमा चर्को विरोध गरिरहेको छ । यो अवस्थामा विपक्षीलाई विश्वासमा ल्याउन र साथै जनताले महशुस गर्ने गरी सरकारले चाल्नुपर्ने कदम कस्तो हुनुपर्छ ? दुई पार्टी एकता भएको लामो समय भइसक्दा पनि अन्य तहका सङ्गठनको एकीकरण प्रक्रिया किन सुस्ताएको छ ? यिनै विषयमा केन्द्रित रहेर रातोपाटीका लागि बबिता शर्माले नेता सापकोटासँग कुराकानी गरेकी छन् । जेठ ३ गते सरप्राइजरूपमा केन्द्रमा एकता गर्नुभयो । त्यसपछि पार्टीका अन्य तहका सङ्गठनका एकताको गति अलि ढिला भएको छ । खासमा एकता प्रक्रिया किन ढिला भएको हो ?जेठ ३ गते पार्टी घोषणाभयो । त्यसपछि आन्तरिक गृहकार्य बाँकी नै थियो । केन्द्रीय कार्यालय टिम बन्यो । स्थायी कमिटी र केन्द्रीय कमिटी बनाउनतिर लाग्यौँ । अहिले ७ वटै प्रदेशमा कार्यदल बनेका छन् । जवस मोर्चा सबैको एकीकरण गर्न कार्यादलहरू बनेका छन् । काम अघि बढेकै छ । बीचमा अध्यक्ष केपी शर्मा ओलीको चीन भ्रमण र अर्का अध्यक्ष प्रचण्ड पारिवारिक कामले सिङ्गापुर जानु प¥यो । त्यसले पनि अलिकति ढिला हुन गयो । तर त्योबीचमा पनि कार्यदलले काम गरिराखेको छ । कुनै कुनै कार्यदलले आफ्ना काम अन्तिम चरणमा पु¥याएका छन् । अहिले पनि बैठक बसिरहेका छन् । भर्खरै मात्र स्थायी समितिको बैठक बसेको थियो । विद्यान र नियमावलीलाई अन्तिम टुङ्गोमा पु¥याउन गहन रूपमा छलफल चलेको छ । अस्ति मात्रै सचिवालयको बैठकले त्यसलाई टुङ्गोमा पु¥याउने गरी काम अघि बढाएको छ । यस हिसाबले हेर्दा साउनको पहिलो हप्तासम्म सबै काम टुङ्गो लाग्छ । पार्टी एकताको सुरुमै हामीले ३ महिनाभित्र सबै तहको एकीकरण गर्छौं भनेका छौँ, त्यो समयमै सम्पन्न हुन्छ । दुई अध्यक्ष देशमा नहुँदा अन्य सङ्गठन एकीकरणका काम ढिला हुन गयो भन्नु भयो । भनेपछि कार्यदलले मिलाउन सक्ने अवस्था नभएर पार्टीका दुई अध्यक्षले नै मिलाउनुपर्ने स्थिति बनेर हो ? कार्यदलले छलफल गरेर प्रस्ताव गर्ने हो । ठोस जिम्मा कार्यदललाई दिइन्छ । कार्यदलले छलफल गर्दै जाँदा त्यो छलफलका क्रममा उठेका कतिपय पेचिला कुरा अध्यक्षसँग गाइडलाइन लिएर परामर्श गर्दै अगाडि बढ्नुपर्ने हुन्छ । स्वभाविक रूपमा दुई अध्यक्ष बाहिर भएको बेला राजनीतिले गति लिँदैन । त्यसैले सङ्गठनात्मक काम पनि तीव्र गतिमा अघि नबढेका हुन् । जति घनीभूत हुनुपथ्र्याे, त्यो नभएको मात्र हो । नत्र त कार्यदलले आफ्नो काम गरिरहेको थियो । दुवै सङ्गठनको अवस्था उस्तै उस्तै छ । धेरै फरक छैन । अब ठ्याक्कै बराबर हुनुपर्छ भन्ने होइन । केही तलमाथि हुन सक्छ । त्यसलाई अन्यथा लिनु हँुदैन । –प्रदेशदेखि जिल्लासम्म, जनवर्गीय सङ्गठनदेखि प्रवाससम्मका कमिटीको एकतामा अवश्य पनि नेतृत्व र कमिटीभित्रको अनुपात जटिल नै छ । यसमा पूर्व माओवादीको पोजिसन के छ ?मुख्यतः एकीकरणको प्रक्रिया धेरै महत्वपूर्ण र जटिल पनि हो । यो धेरै संवेदनशील पनि छ । यो बेलामा फेरि हामी सङ्गठनमा काम गरेको, पार्टीमा काम गरेको मान्छे, नेता कार्यकर्ताहरूले आफूले नेतृत्व पाउन पाए हुन्थ्यो भनेर इच्छा राख्नु, त्यो स्वभाविक नै हो । त्यो नाजायज पनि होइन । यस्तो बेलामा सबैले आफ्ना धारणा स्पष्ट राख्छन् । तर म के विश्वास दिलाउन चाहान्छु भने अन्तरविरोधको स्तरमा, विवादको स्तरमा छैन । मलाई लाग्छ सजिलै छलफलको माध्यमबाट टुङ्ग्याउँछौ । सबैभन्दा कठिन कुरा त केन्द्रीय समिति थियो । त्यो त सहजै टुङ्गियो । केन्द्रीय समितिलाई आधार बनाएर अरू एकीकरण हुन्छन् । अब एउटै पार्टी भएपछि एक दुई पहिलाको धारका कतैबाट बढी हुन सक्छन्, कतै कमी हुन सक्छन् । त्यसमा विवाद गर्नु हँुदैन । सबै नेता कार्यकर्तालाई उचित व्यवस्थापन गरिन्छ । –केन्द्रीय कमिटी, स्थायी समिति र केन्द्रीय कार्यलयमा जेजस्तो अनुपात छ, अन्यकमिटीमा पनि यस्तै हुन्छ कि तपाईंहरू सबै विकल्पमा खुला हुनुहुन्छ ?त्यो त पहिले नै सुनिश्चित भएको छ । मुख्य त केन्द्रीय समितिको आधारमा निर्धारण अन्य तहका कमिटी हुन्छन् । समान्यतया समानता र बराबरीको सिद्धान्तमा एकीकरण हुन्छ । अब ठ्याक्कै सुन जोखे जस्तो त नहोला केही तलमाथि हुनु कुरा छुट्टै हो । त्यसमा एक खालको सहमति पहिल्यै भएको छ । ठूला समस्या त हामीले हल गरिसक्यौँ । अब समस्या आउँदैनन् । दुवै सङ्गठनको अवस्था उस्तै उस्तै छ । धेरै फरक छैन । अब ठ्याक्कै बराबर हुनुपर्छ भन्ने होइन । केही तलमाथि हुन सक्छ । त्यसलाई अन्यथा लिनु हँुदैन । ‘अधिनायकवाद’ शब्द : टु हेभी, टु अर्ली (अन्तरवार्ता )–एकीकृत पार्टीमा अवश्य  पनि थोरै पद र धेरै नेता हुनेछन् । यस्तोमा नेतृत्व व्यवस्थापनको विषय जटिल नै हुन्छ । तपाईंहरूलाई कति कठिन हुन्छजस्तो लाग्छ ?पार्टी एकता भइसकेको छ । समस्या त केही आउँछन् । जटिलता पनि आउँछन् । तर पनि सजिलैसँग समाधान हुन्छ । किनभने हामीले धेरै ठूलो कुरा त सम्पन्न गरिसक्यौँ । मुख्यतः केन्द्रीय कमिटी बनाउनै जटिल थियो । अन्य कमिटी पनि बनिसकेका छन् । कार्यदलमा छलफल गर्दा पूर्व एमालेको र पूर्व माओवादीको साङ्गठनिक संरचना उस्तैउस्तै छ । पहुँच र प्रभाव पनि उस्तै छ । कुनै जिल्लामा पूर्वमाओवादीको बढी छ कुनै जिल्लामा पूर्वएमालेको बढी छ । तर शालाखाला उस्तै उस्तै छ । कुनै सङ्गठन पूर्वएमालेको बढी छ । कुनै जनवर्गीय सङ्गठन पूर्वमाओवादीको बढी छ । त्यसकारण समग्रमा भन्नुपर्दा उस्तैउस्तै छ । किनभने दुवै कम्युनिस्ट पार्टी र दुवैको त्यही ढाँचामा सङ्गठन निर्माण भएको हुनाले धेरै भिन्नता छैन । पहिला कुनै सङ्गठन अव्यवस्थित बन्न पुगेको भए पनि त्यसलाई व्यवस्थित बनाउने राम्रो आधार छ । मुख्य कुरा त हाम्रा लागि यो ऐतिहासिक अवसर पनि हो । हामीले ठूला राजनीतिक निर्णय ग¥यौँ । हामी महान बहसको प्रक्रियाबाट राजनीतिक संश्लेषण, वैचारिक संश्लेषण गर्छौं । अहिले हामीलाई सङ्गठनात्मक ढाँचामा नितान्त नयाँ ढङ्गले क्रान्तिकारी पार्टी बनाउने चुनौती र अवसर दुवै छ । चुनौतीभन्दा पनि अवसर धेरै हो । त्यसैले पार्टीमा नेतृत्वको विषयलाई लिएर ठूलो विवाद हुन्छ जस्तो लाग्दैन । सबैलाई सहज ढङ्गले व्यवस्थापन गर्छौं । आश्र्चयजनक ढङ्गले भावनात्मक एकताको विकास भएको छ । चाहे त्यो नेताकार्यकर्तामा, चाहे त्यो हाम्रा समर्थक शुभचिन्तकमा होस् । बरु सबैले तल्लो तहका कमिटीको एकीकरण किन ढिला भैरहेको छ भनेर प्रश्न पनि उठाइरहेका छन् ।–पार्टी एकता गर्नुभयो । सङ्गठनका कुरा प्राविधिक पाटा भए । विगतका तिक्ततापूर्ण सम्बन्ध, घोचपेचको इतिहासलाई हेर्ने हो भने तत्कालीन एमाले र माओवादीका नेता–कार्यकर्ताको मन मिल्न समय जान्छ जस्तो देखिन्छ । तपाईं के ठान्नुहुन्छ, मन मिल्न कति गाह्रो काम होला ?यो जटिल पनि हो । संवेदनशील पनि हो । यो महत्वपूर्ण कुरा पनि हो । राजनीतिक ढङ्गले सोच्दा यो कुरा सहज ढङ्गले भावनात्मक एकतामा परिणत भइहाल्छ र भएको पनि छ । हामीले केही महिनाअघि बामगठबन्धन बनायौँ । एकता संयोजन समिति बनाएर चुनावमा गयौँ । लगत्तै हाम्रो भावनात्मक एकता सृदृढ भयो । कतिपयले सकारात्मक ढङ्गले पनि के आशङ्का गरेका थिए भने यिनीहरू एकअर्काको मन मिलेर अघि जालान् ? एकअर्कालाई कसरी भोट हाल्लान् भनेर पनि शङ्का गरेका थिए । हाम्रा विरोधीहरूलाई यिनीहरू मिल्दैनन् भन्ने नै थियो । तर यति राम्रो भावनात्मक एकता भयो । वास्तवमा भन्ने हो भने नेपाली जनताले यो देशमा राजनीतिक स्थायित्व, समृद्धि, विकास चाहेका रहेछन् भन्ने पुष्टिभयो । जनताले जुन जनादेश दिए, त्यो स्थायी सरकारका लागि त थियो नै अझै पार्टी एकता गरून् भनेर दिएको जनादेश हो । दुवैतिरका कार्यकर्ता चुनावमा सबै एकैसाथ खटे । जसले गर्दा भावनात्मक एकताको आधारभूत जग खडा भयो । हिजो एकअर्कालाई निषेध नै गर्नेगरी बहसमा उत्रेका दुई ठूला पार्टीमा अहिले नै पुरै तुष समाप्त भइसक्यो भनेर त म भन्दिनँ । तर, आश्र्चयजनक ढङ्गले भावनात्मक एकताको विकास भएको छ । चाहे त्यो नेताकार्यकर्तामा, चाहे त्यो हाम्रा समर्थक शुभचिन्तकमा होस् । बरु सबैले तल्लो तहका कमिटीको एकीकरण किन ढिला भैरहेको छ भनेर प्रश्न पनि उठाइरहेका छन् । सबैतिर उत्साहको वातावरण छ । सबै तहका एकीकरण तीव्र गतिमा जाओस् भन्ने आम चाहना छ । छिटफुट कहीँकतै तित्तता देखिनु त त्यो अस्वभाविक होइन । सबैको मन भावना ग्यारेन्टी मिल्छ । पुराना कुरामा कोही अल्झिँदैन । टिम ओलीको गम्भीर गल्ती– खेल्नुपर्ने टेस्ट म्याच, उत्रिए ट्वान्टी–ट्वान्टीमासरकार र पार्टीबीचको तालमेल नमिलेजस्तो देखिन्छ, के कुरा मिलेको छैन ?सरकार र पार्टीबीच तालमेल नभएको होइन । किनभने सरकार प्रमुख नै पार्टी अध्यक्ष हुनुहुन्छ । दुई अध्यक्षबीच निरन्तर गहन, गम्भीर छलफल भएका छन् । बरु सरकारका मन्त्री मन्त्रीबीच, प्रधानमन्त्री कार्यालय र अन्य मन्त्रालयबीच समन्वय नभएको जस्तो देखिन्छ । तर त्यसका लागि पनि हामीले छलफल गरिरहेका छौँ । मलाई लाग्छ, सरकार बनेको चार महिना पुग्दैछ । अब समीक्षा गर्दै मूल्याङ्कन र अनुगमनको प्रक्रिया प्रधानमन्त्री कार्यालयबाट थालेपछि त्यो पनि कुनै ठूलो समस्याका रूपमा रहँदैन । त र पनि अझै समन्वय हुनुपर्ने हो यो बेलामा । किनभने हामी नयाँ सङ्कल्पसाथ नयाँ युगको नयाँ चरणमा छौँ । त्यसको अपेक्षित खालको समन्वय हुन्छ भन्ने थियो त्यो हुन बाँकी छ । तर पार्टी र सरकारको बीचमा भन्ने कुरा त विल्कुल छैन । तालमेल भएको छ ।   बजेटको विषयमा प्रधानमन्त्रीले आलोचना नगर्न नेकपाका नेताहरूलाई निर्देशन दिनुभयो । फेरि स्थायी कमिटीमा पनि सरकारको प्रतिरक्षा गर्नुस् भनेर भन्नुभयो ? नेकपाका नेताहरू किन सरकारको प्रतिरक्षामा नलागेका हुन्, पार्टी नेतृत्वले निर्देशन दिनुपर्ने अवस्था कसरी आयो ?त्यो त यस्तो हो, छलफलको क्रममा सबै एकजुट भएर जानुपर्छ भन्ने कुरा भएको हो । त्यो स्वभाविक हो । त्यसलाई अन्यथा लिनु हुदैँन । गलत कुरा उठेका छन् भने त्यसको प्रतिवाद गर्नुपर्छ । एकताबद्ध भएर सरकारले गरेका राम्रा कामको प्रचार गरौँ । प्रतिपक्षको त धर्म नै हुन्छ आलोचना गर्ने । बेठीक आलोचना छ भने विषयलाई स्पष्ट पार्ने भन्नुभएको हो प्रधानमन्त्रीज्यूले । त्यो त नियमित प्रक्रियाभित्र पर्छ । विषेश स्थितिका लागि उहाँले बैठक आह्वान गर्नु भएको पनि होइन । कुनै नयाँ कुराका लागि वैठक आह्वान गर्नुभएको होइन । यहि विषयमा कुनै टिप्पणी निर्देशन दिन बैठक आह्वान गर्नुभएको पनि होइन । बाहिरबाट हेर्दा नेकपाले सरकार चलाएको भन्दा पनि सरकारले नेकपा चलाए जस्तो देखिन्छ, कम्युनिस्ट पार्टीका लागि यो सही कदम हुन्छ ?नेकपाले सरकार चलाइ नै रहेको छ । विशिष्ट स्थिति भएको हुँदा हाम्रो अहिले दुई अध्यक्ष हुनुहुन्छ । दुई अध्यक्षका बीचमा निरन्तर छलफल भइरहेको छ । केही दिन दुई अध्यक्ष चीन र सिङ्गापुर हँुदा पनि टेलीफोन मार्फत वार्ता भइहाल्यो । त्यसकारण पार्टीले सरकार चलाउने हो र पार्टीले नै सरकार चलाएको छ । यो मिडियामार्फत म सबैलाई आश्वस्त र विश्वास दिलाउन चाहान्छु, पार्टीले सरकार चलाएको छ । पार्टी र सरकारबीच कुनै प्रकारको असमझदारी छैन । कुनै प्रकारको दरार छैन । पार्टीकै अध्यक्ष प्रधानमन्त्री हुनुहुन्छ । त्यसमा हामीले कुनै प्रश्न उठाउने ठाउँ छैन । प्रधानमन्त्रीको तहबाट भएका पहल, चाहे त्यो भारतको भ्रमण होस् वा चीनको भ्रमण होस्, त्यो असाध्यै सफल भएको छ । त्यसले दुई देशको सम्बन्धलाई सुमधुर बनाएको छ । अहिले नयाँ कुरा के भएको छ भने हाम्रो दुवै देशसँग सन्तुलित सम्बन्ध छ । समदूरीकै सम्बन्ध छ ।त्यसो भए स्थायी कमिटीको बैठकमा तपाईंहरूबाटै सरकारले पार्टीसँग समन्वय, सल्लाह भएन भनेर किन आलोचना भयो त ? त्यसो होइन । स्थायी कमिटीको बैठकमा के प्रश्न उठेको थियो भने निर्वाचनमा हामीले साझा घोषणा पत्र लिएर गयौँ । त्यहाँ धेरै महत्वपूर्ण कुरा समावेश गरेका छौँ । जनताले त्यही घोषणपत्र हेरेर नै हामीलाई यति ठूलो जनादेश दिए । विश्वास गरे । त्यही घोषणापत्रको आधारमा नीति तथा कार्यक्रम बन्यो । नीति तथा कार्यक्रमकै निरन्तरतामा बजेट आयो । नीति तथा कार्यक्रम आफैँमा ठीक छ । तर बजेट आउँदा चाहिँ यसलाई ठोस र मूर्त गरेर आउनु प¥थ्यो भनेर हामीले भनेका हौँ । बजेटले नीति तथा कार्यक्रमको स्प्रिटलाई पूरै पक्रन सकेन । तर फेरि त्यहाँबाट पनि अघि बढेर मन्त्रालयगत बजेटको विनियोजन गर्दा पूरै घोषणापत्र, नीति तथा कार्यक्रमको स्प्रिट पक्रन सकेको देखिएन । त्यसकारण मन्त्रालयको विषय आउँदा समग्रताको विषयलाई आत्मसाथ गर्ने, बजेटलाई न्योचित गर्ने, सन्तुलित बनाउने, विवेक सङ्गत बनाउने, धरातलिय यथार्थलाई मान्ने भन्दा पनि मन्त्रीहरूका क्षेत्र केन्द्रित भएको कुरा बैठकमा उठेको साँचो हो । त्यो कुराको हामीले नेतृत्वको ध्यान आकर्षण गरेका छौँ । सारमा भन्नुपर्दा मन्त्रालयहरूले प्रधानमन्त्री कार्यालयको स्प्रिटलाई पक्रनका लागि अब धेरै मिहिनेत गर्नुपर्छ । त्यहाँ कमी भएको छ । प्रश्न उठेको त्यहाँ हो । तपाईं मन्त्रीको हैसियतमा सिंहदरबार बसेर काम गर्नुभयो । अस्थिर र कम शक्तिशाली सरकारको मन्त्री हुँदा काम गर्दाको अनुभव तपाईंहरूसँग छ । अहिले निकै शक्तिशाली र स्थिर सरकार छ । तर सरकारको काम गर्ने गतिमा कहीँ न कही ग्याप देखिन्छ । सरकारको कामसँग पूरै सन्तुष्ट हुने अवस्था छ कि केही गति बढाउनुपर्ने ठान्नुहुन्छ ?रणनीतिक र स्प्रिटको हिसाबले अहिले नै सरकारका काम कारवाहीमा गति आएन भन्नु बेठीक हुन्छ । केही रणनीतिक महत्वका काम भएका छन् । राजनीतिक स्थायित्वका लागि, विकास, पूर्वाधारको लागि, समृद्धिका लागि रणनीतिक काम भएका छन् । छिमेकीहरूको सम्बन्धको धेरै ठूलो अर्थ र महत्व हुन्थ्यो । यस अर्थमा प्रधानमन्त्रीको तहबाट भएका पहल, चाहे त्यो भारतको भ्रमण होस् वा चीनको भ्रमण होस्, त्यो असाध्यै सफल भएको छ । त्यसले दुई देशको सम्बन्धलाई सुमधुर बनाएको छ । अहिले नयाँ कुरा के भएको छ भने हाम्रो दुवै देशसँग सन्तुलित सम्बन्ध छ । समदूरीकै सम्बन्ध छ । कतिपय नीति कार्यक्रम राम्रा आएका छन् । त्यसको कार्यान्वयन गर्ने दौरानमा अब ध्यान केन्द्रित हुनुपर्छ । जनताले जनजीविकाका कुरा लिएर प्रश्न उठाउन थालेका छन् । महँगी बढेको छ । बर्खाको समय छ । प्राकृत्तिक विपत्तिले जिउ धनको क्षति भएको छ । त्यसमा ध्यान दिनुपर्ने छ । अहिले यो सरकारबाट केही राम्रा कामको थालनी भएको थियो । यातायात क्षेत्रको सिन्डिकेटको अन्त्य, ढिला सुस्ती गर्ने निर्माण व्यवसायीका विरुद्ध एक्सन भएका छन् । सरकारका पनि केही दृष्टान्तहरू छन् तर पनि फेरि आधारभूतरूपमा सरकारको समग्र मूल्याङ्कन गर्दा यसले केही आधारभूत तयारी गर्दैछ । अब पिकअप लिन्छ भन्ने हो । जनताले यो सरकारबाट धेरै ठूलो अपेक्षा गरेका छन् । सबै कुरा चाँडो नै होस् भन्ने छ । अब सरकारले कामको वर्गीकरण गर्नुपर्छ । रणनीतिक महत्वका हिसाबले तात्कालीन, मध्यकालीन, दीर्घकालीन काम भनेर  वर्गीकरण गर्नुपर्छ । तात्कालीन काम के भने जस्तो महँगीको छटपटि, बेथितिहरू, जनस्वाथ्यमा खेलवाड, काठमाडौँमा अस्तव्यस्त सडक, ट्राफिक अस्तव्यस्त यी सबै तत्कालीन काम हुन् । यसमा ध्यान दिनुपर्छ । अझ बढी मध्यकालीन, अनि रणनीतिक कामहरू गर्नुपर्छ । अब रणनीतिक कामहरूमा सरकारको मूल्याङ्कन गर्दा त्यसमा म सन्तुष्ट नै छु । अब मध्यकालीन कामको कुरा पनि सरकारले थालेको छ । त्यो ठीकै छ । अहिले तत्कालीन काममा सरकारको ध्यान पुगेको छैन । अब त्यसमा ध्यान दिनुपर्छ । सरकार कहीँ चुकेको छैन । खाली यति मात्रै हो कि जनताले जुन खालको प्रश्न उठाएका छन्, त्यसमा ध्यान दिनु पर्छ भन्ने मात्र हो । अब कामको स्प्रिटलाई बढाउनुपर्छ । जनताले उठाएका प्रश्न प्रति उत्तरदायि हुनेगरी काम गर्नुपर्छ ।  –सरकार आफ्नो काममा कहाँ चुक्यो जस्तो लाग्छ ?हैन सरकार कहीँ चुकेको छैन । खाली यति मात्रै हो कि जनताले जुन खालको प्रश्न उठाएका छन्, त्यसमा ध्यान दिनु पर्छ भन्ने मात्र हो । अब कामको स्प्रिटलाई बढाउनुपर्छ । जनताले उठाएका प्रश्न प्रति उत्तरदायि हुनेगरी काम गर्नुपर्छ ।  –सरकार गठनको चार महिनामै विरोधको स्तर धेरै बढेको छ । विपक्षीलाई विश्वासमा ल्याउने कोसिस प्रधानमन्त्रीको तहबाट भएको छैन । यस्तोमा समृद्धि हासिल गर्ने सरकारको योजना प्रभावित हुने खतरा देख्नुहुन्छ ?विपक्षीहरूलाई मेरो पनि हार्दिक अपिल छ । निकै लामो समयदेखि सदनको अनुभव हामीसँग पनि छ । पार्टीका शीर्ष नेताहरूसँग अन्तत्र्रिmया भइ नै रहेको छ । कतिपय विषयमा प्रतिपक्षले यही हो मौका भनेर भन्दा पनि रचनात्मक र सिर्जनात्मक खालको चरित्र अवलम्बन गर्नुपर्छ । जहाँसम्म सरकारको तर्फबाट सदनमा सभामुखले हदैसम्म लचिलो भएको सबैले देखेकै कुरा हो । जस्तो लामो समयसम्म काम बिग्रिने गरी नियमावली अड्किँदा पनि अन्तिममा सरकारकै लचकता कारण, धैर्यताका कारण, प्रतिपक्षलाई पनि विश्वासमा लिएर जानुपर्छ भन्ने सदासयताले लामो समय पर्खेर नियमावली पास भयो । हामीसँग दुई तिहाइ छ । हामी काम अघि बढाऊँ भन्ने भएको भए त बढाउन सकिन्थ्यो । सदन अवरुद्ध हुँदाहँुदै पनि संवादकै लागि भनेर केही दिनलाई संसद रोकियो । त्यसले धेरै काम अवरुद्ध भएको छ । अध्यादेश नै निष्क्रिय हुने तहसम्म पुग्दाखेरी पनि सरकार लचिलो भयो । यो कुरा बुझ्नुपर्छ । मौका पाइयो भनेर जे पनि कुरा उठाएर भएन । वास्तवमा वेइटिङ गभरमेन्ट भनिन्छ प्रतिपक्षलाई । भोलि उसले पनि सरकार चलाउनुपर्छ । चलाई आएको पनि हो । म के भन्छु भने सरकार प्रतिपक्षलाई विश्वासमा लिएर जानका लागि भगीरथ प्रयत्न गरिरहेको छ । बरु सानातिना मौका पाउनेवित्तिकै अधैर्यता, हतारो प्रतिपक्षबाट भयो । आग्रह गर्न चाहन्छु, मिलेर अगाडि बढौँ । राष्ट्रिय अन्तर्राष्ट्रिय रूपमा करोडौँ जनताले हामीलाई हेरेका छन् । हामी आफुँलाई जनताका सच्चा सेवकको रूपमा परिचित गराऔँ । अहिले केही हतारो गर्नुपर्दैन । जनताले त जसले राम्रो काम गर्छ भोलि फेरि त्यसलाई जिम्मेवारी सुम्पिहाल्छ । त्यसकारण देशलाई, जनतालाई हामी राजनीतिक पार्टीलाई समृद्धिका लागि अघि बढ्न ठूलो ऐतिहासिक अवसर पैदा भएको छ । म फेरि के भन्छु भने प्रतिपक्षले रचनात्मक र सिर्जनात्मक ढङ्गले उठाएका कुराले सरकारलाई फाइदा नै हुन्छ । उसलाई पनि फाइदा हुन्छ । देशलाई पनि फाइदा हुन्छ । त्यसकारण प्रतिपक्षले तथ्यमा आधारित तार्किक ढङ्गले उठाएका सबै प्रश्नलाई सरकारले सम्मान गर्नुपर्छ ।  समृद्धि र बिकास छाडेर किन भैरहेको छ ‘अधिनायकवाद’ को बहस ?–सरकारलाई तपाईंको सुझाव के छ ?मेरोतर्फबाट भन्दा जुन रणनीतिक दिशा अवलम्बन गरेको छ, त्यो ठीक छ । तर अब तत्काल केही कुरामा ध्यान दिन जरुरी छ । जस्तो कि प्रधान र गौण छुट्ट्याउने । त्यसमा पनि रणनीतिक, तात्कालीन, मध्यकालीन र दीर्घकालीन महत्वका कामको वर्गीकरण गर्ने । सबैभन्दा पहिला म के भन्छु भने हामीले समृद्धिका कुरा गर्दागर्दै सुशासनका कुरा पनि गरेका छौँ । सुशासनका लागि राष्ट्रिय जीवनका लागि सबै क्षेत्रहरूलाई रूपान्तरणका लागि सरकारले आह्वान गर्नु पर्छ । सरकार पनि र हामी पनि नयाँ युगमा प्रवेश गरेका छौँ । नयाँ ढङ्गले अघि बढ्न प्रतिबद्ध छौँ भनेर जनतालाई विश्वास दिलाउनु पर्छ । सरकारले प्रतिपक्षलाई पेल्ने र अधिनायकवाद उन्मुख हुने क्रियाकलाप देखाए भनेर जुन आरोप लागेको छ, त्यो ठूलो आरोप हो । सरकारले काम अघि बढाउने क्रममा जनताबाट केही प्रश्न उठ्छन् । प्रतिपक्षको त धर्म नै हो आफ्नो विरोध गर्ने । अहिले नै सरकार अधिनायकवाद, निरङ्कुशतातिर अघि बढ्यो भनेर जे भनिएको छ, त्यो भन्नका लागि मात्रै भनिएका हुन्, कुनै आधारयुक्त छैनन् ।अव सरकारले आह्वान गर्ने कि राष्ट्रिय जीवनका सबै क्षेत्रलाई रूपान्तरण गर्न । यो कुनै व्यक्ति विशेषको कुरा होइन । हाम्रोमा ठूलो राजनीतिक परिवर्तन भएको छ । तर हाम्रो राज्यसंयन्त्र पुरानै छ । ब्युरोक्रेसी नम्र्सहरू पुराना छन् । अब ब्युरोक्रेसीका मान्छेहरू पनि रूपान्तरण हुनुप¥यो । सरकारले रूपान्तरणका लागि आह्वान गर्नु पर्यो । उनीहरूलाई निश्चित समय दिनु पर्यो । त्यसको अनुगमन, मूल्याङ्कन गर्नुप¥यो । जनताको हितका लागि त्यो समयमा कोही रूपान्तरण हुन चाहँदैनन् भने उनीहरूलाई दण्डित गर्नुप¥यो । राम्रो गर्नेलाई पुरस्कार दिने गर्नुपर्यो । यसो गरेर सरकार अघि बढ्योे भने सरकार सफल हुन्छ । –प्रधानमन्त्री कार्यालयाई शक्तिशाली बनाउने, विपक्षीहरूलाई नजर अन्दाज गर्नेदेखि सार्वजनिक स्थल प्रदर्शनीमा रोक लगाउनेसम्मका मुद्दालाई लिएर अधिनायकवादको चर्चा सुरु भएको छ । यसमा तपाईंको टिप्पणी के छ ?विपक्षी दलले सराकारका गतिविधिको विरोध गर्नु उनीहरूको धर्म हो । अब विरोधलाई व्यवस्थित बनाउने कुरा पनि छ । जनताका आवाज पनि मुखरित होस् भन्नेमा ध्यान दिनुपर्छ । त्यस्तै गरी जनतालाई असुविधा हुनुहुँदैन । अब त हिजोको जस्तो अवस्था छैन । देशमा धेरै ठूलो परिवर्तन आएको कुरा स्वतः सिद्ध छ । हिजो निरङ्कुशता थियो । जीवनमरणको स्थितिबाटै त्यसका विरुद्धमा केन्द्रित हुनु पथ्र्यो । आज त त्यस्तो अवस्था छैन ।विपक्षीले अहिले खासगरेर केही मुद्दा उठाएका छन् । सरकारले पहिलाका नियुक्ति खारेज गर्ने जुन निर्णय गर्यो, त्यो सर्वथा ठीक छ । जथाभावी भएका नियुक्ति खारेज गरेर उपयुक्त र योग्य व्यक्ति नियुक्त हुनु पर्छ । अर्को डा. गोविन्द केसीको अनशनको कुरा छ । त्यो पनि वार्ताद्वारा हल गरिनुपर्छ । सरकारले पनि पहिला आफूले सम्झौता गरेको कुरा पालना गर्नुपर्छ । डा.केसीले पनि म मात्र अन्तिम सत्य भन्नेखालको हठ छोड्नुपर्छ । प्रत्येक व्यक्तिका मागमा सरकार अलमलिँदै गयो भने त अन्य काममा गति लिन सक्दैन । त्यसैले हल वार्ताकै माध्यमबाट गरिनुपर्छ । तर दुवै लचिलो हुनुपर्छ । सरकारले छलफल अघि बढाउनुपर्छ र समाधान गर्नुपर्छ । केहि विषय राष्ट्रिय बहसमा आएका छन् । विपक्षीले साना साना कुरा लिएर अहिले नै आकाश खस्लाझैँ गरी अतिरञ्जित गर्न जरुरी छैन । सबै कुरा बहसमा छ । बहसबाट कहाँ–कहाँ के–के कुरा व्यवस्थित गर्नुपर्छ, त्यो हुन्छ नै । मलाई के लाग्छ भने सरकारले प्रतिपक्षलाई पेल्ने र अधिनायकवाद उन्मुख हुने क्रियाकलाप देखाए भनेर जुन आरोप लागेको छ, त्यो ठूलो आरोप हो । सरकारले काम अघि बढाउने क्रममा जनताबाट केही प्रश्न उठ्छन् । प्रतिपक्षको त धर्म नै हो आफ्नो विरोध गर्ने । अहिले नै सरकार अधिनायकवाद, निरङ्कुशतातिर अघि बढ्यो भनेर जे भनिएको छ, त्यो भन्नका लागि मात्रै भनिएका हुन्, कुनै आधारयुक्त छैनन् । सरकारको नियत जनताका आवाज बन्द गर्ने खालको होइन । व्यवस्थित गर्ने योजना हो । मलाई फेरि पनि के लाग्छ भने विपक्षीले जे जति कुरा उठाएको छ, त्यसको आधारमा अधिनायकवाद भन्न मिल्दैन । यो सरकार अधिनायकवादतिर जानै सक्दैन । विपक्षीले भ्रम फैलाएको मात्र हो । जनताले पत्याउँदैनन् । मुलभूतरूपमा भन्दा प्रधानमन्त्रीमा निकै मिहिनेतका साथ केही गरेर देखाऊँ भन्ने इच्छाशक्ति  छ ।   