भारतको ‘मिनिस्ट्री अफ डिफेन्स’मा काम गरेका जयप्रकाश रावले सन् २०१४ मा अवकाश लिएका थिए । भारतका पूर्वराष्ट्रपति अब्दुल कलामको सचिवालयमा लियजन अफिसर (समन्वय अधिकारी) को रूपमा काम गरेका जयप्रकाश डिफेन्स (रक्षा) को विकास र अनुसन्धान विभागमा कामसमेत गरेका थिए । ६७ वर्षीय जयप्रकाश राव पब्लिक रिलेसन काउन्सिल अफ इन्डियाका प्रादेशिक अध्यक्ष पनि हुन् । डिफेन्सका विभिन्न अनुसन्धानमा सक्रिय भएर काम गरेका जयप्रकाशसँग भारतको सुरक्षा अवस्था र अन्तर्राष्ट्रिय सम्बन्धका बारेमा बेङ्गलोरमा रातोपाटीले गरेको कुराकानीको सम्पादित अंशःभारतीय डिफेन्स (रक्षा) क्षेत्रमा मा तपाईंले लामो समय काम गर्नुभएको छ र त्यसका बारेमा विभिन्न रिसर्च पनि गर्नुभएको छ । बेलाबेलामा भारतले आफूलाई असुरक्षित महसुस गर्नुको कारण के हो ?–भारत एउटा शान्तिप्रिय राष्ट्र हो । भारतले आफ्ना छिमेकी राष्ट्रहरुसँग राम्रो सम्बन्ध बनाएर राखेको छ । तर पाकिस्तान र चीनसँग अलिकति हामी सशङ्कित भइरहन्छौँ । कुनै पनि बेला युद्ध हुनसक्छ भन्ने अवस्था छ । किनभने विगतका कुराहरुले गर्दा चीन र पाकिस्तानसँग भारतको त्यति राम्रो सम्बन्ध देखिएको छैन । त्यही भएर आफ्नो सुरक्षामा भारत सचेत छ ।भारत–पाकिस्तानको बोर्डरमा सधैँजसो एक प्रकारको तनाव हुन्छ । भूमिको साथै हिन्दु मुस्लिम मुद्दामा दुई देशबीच तनाव रहिरहन्छ । भारत आफ्नो सुरक्षाका लागि चिन्तित रहनुको यो मतलब होइन कि भारत कसैको विरुद्धमा जान्छ । भारत आफ्नो सुरक्षाका लागि सम्पूर्ण तयारीमा जुटेको छ । हातहतियारदेखि सम्पूर्ण युद्ध सामग्रीमा भारत आत्मनिर्भर हुन चाहन्छ, जसका लागि विभिन्न अनुसन्धान भइरहेका छन् । एउटा युद्ध ट्याङ्क खरिद गर्नका लागि करोडौँ रुपैयाँ विदेशीलाई दिनुपर्छ । हामीले आफ्नो सुरक्षाका लागि हतियार वा ट्याङ्क खरिद गरेका हुन्छौँ, अरूसँग खरिद गरिएको हुनाले त्यस्तै हतियार वा ट्याङ्क अरू देशसँग पनि हुन्छ । त्यसले झन् सुरक्षा चुनौती बढ्ने भएकाले सकभर आफैँ रिसर्च गरेर आफैँ युद्धसम्बन्धी सामग्री तयार गर्ने भारत सरकारको लक्ष्य छ ।चीनसँग युद्ध हुने खतरा कतिको छ ?–चीनसँग युद्ध हुने सम्भावना निकै कम छ । भारत कुनै देशसँग युद्ध गर्ने गरी तयारीमा छैन । तर आफ्नो सुरक्षाप्रति अवश्य चिन्तित छ । आफ्नो राष्ट्रियताका लागि डिफेन्सले आवश्यक तयारी गर्नु स्वाभाविक हो । चीनसँग एक पटक युद्ध भइसकेको हुनाले एक प्रकारको भय रही रहन्छ तर युद्ध हुने सम्भावना धेरै कम छ ।भारत–नेपालबीचको सम्बन्धलाई कुनै अरू देशसँग दाँज्नै मिल्दैन । हरेक देशभन्दा नेपालसँग भारतको फरक खालको सम्बन्ध छ । खुला सीमाका कारण नेपाल–भारत एउटै घर आँगनजस्तो लाग्छ मलाई । नेपाल–भारतबीच कूटनीतिक सम्बन्ध मात्र नभएर पारिवारिक र समाजिक सम्बन्ध छ ।भारतबाट पाकिस्तानबीच लामो समयदेखि तनाव रहेको छ । तर पछिल्लो समय चीनसँग पनि तनाव बढेको देखिन्छ । केही समयअघि त युद्धकै आशङ्का गरिएको थियो ?–विगतमा पनि चीनसँग सीमा विवाद थियो, त्यसका लागि युद्ध पनि भएको थियो । अहिले पनि केही न केही आशङ्काहरु भइरहेका हुन्छन् । चीन र पाकिस्तान आपसमा मिलेका छन् । चीनले पाकिस्तानलाई सहयोग गरेको कारणले पनि भारतले चीनलाई आशङ्काको घेरामा राखेको छ । भारत र चीनलाई लिएर मिडियामा पनि विभिन्न रिपोर्टहरु आइरहेका हुन्छन् । सुरक्षा एजेन्सी पनि चीनसँग एलर्ट रहेको देखिन्छ । यद्यपि चीनसँग भारतको राम्रो सम्बन्ध छ ।भारतको नेपालसँगको सम्बन्ध कस्तो पाउनु भएको छ ?–भारत–नेपालबीचको सम्बन्धलाई कुनै अरू देशसँग दाँज्नै मिल्दैन । हरेक देशभन्दा नेपालसँग भारतको फरक खालको सम्बन्ध छ । खुला सीमाका कारण नेपाल–भारत एउटै घर आँगनजस्तो लाग्छ मलाई । नेपाल–भारतबीच कूटनीतिक सम्बन्ध मात्र नभएर पारिवारिक र समाजिक सम्बन्ध छ । भारतको सुरक्षामा नेपालीहरुको पनि योगदान छ । भारतको कुनै कुनामा जानुस् नेपालीसँग भेट हुन्छ । भारतको सीमामा नेपालीले मात्र होइन भारतको घरघर, अफिस अफिसमा नेपालीले सुरक्षा दिइरहेका हुन्छन् । नेपालीहरु भारतको राष्ट्रियतासँग जोडिएका छन् । भारतका लागि नेपालीले रगत बगाएका छन् र बगाउन तयार छन् । यस्तो सम्बन्ध अरू कुनै पनि मुलुकसँग हुन सक्दैन । नेपालीहरु भारतमा बहादुर र हिम्मतवाला, ताकतवरको रूपमा चिनिएका छन् ।चीनले नेपाललाई सहयोग गरेकामा भारतलाई कुनै आपत्ति छैन तर चीनले सानो देशमा जुन प्रकारका सक्रियता बढाएको छ त्यसमा सशङ्कित मात्र भएका छौँ ।तर भारतले पनि नेपाललाई चीन र पाकिस्तानको आँखाले हेरेको हुन्छ, भारतविरुद्ध नेपालमार्फत पाकिस्तान र चीनका गतिविधि हुने गरेको बुझाइ भारतको छ । यसमा तपाईंको के धारणा छ ?–भारतले यो कुरा भनेको मैले कहीँ सुनेको छैन र बुझेको पनि छैन । आधिकारिक रूपमा यो कुरा कहीँ आएको होजस्तो लाग्दैन । तर एउटा कुरा सही हो कि चीन अहिले नेपालमा निकै सक्रिय भएको छ । नेपालका विभिन्न प्रोजेक्टमा चीनले सहयोग पु-याइ रहेको छ । त्यो किन गरिरहेको छ, कुनै देशले अर्को कुनै देशलाई सहयोग गर्नुको पछाडि कुनै न कुनै स्वार्थ लुकेको हुन्छ । चीन जसरी नेपालमा सक्रिय भएर सहयोग गरिरहेका छन् त्यसप्रति भारत थोरै सशङ्कित हुनसक्छ तर त्यसको कारणले थ्रेट नै हो भन्ने अवस्था आए जस्तो लाग्दैन । भारत धेरै पहिलादेखि नेपाललाई सहयोग गर्दै आएको छ तर चीनले जुन सक्रियता बढाएको छ त्यस्तो भारतले गरेको छैन । नेपाललाई भारतले सहयोग गर्न सक्छ भने चीनले किन गर्न सक्दैन ?–चीनले नेपाललाई सहयोग गरेकामा भारतलाई कुनै आपत्ति छैन तर चीनले सानो देशमा जुन प्रकारका सक्रियता बढाएको छ त्यसमा सशङ्कित मात्र भएका छौँ । चीनले नेपाललाई सहयोग गर्नु र भारतले गर्नुमा फरक छ । नेपाल–भारतबीच सदियौँदेखि सम्बन्ध छ । त्यहाँको भाषा, संस्कृति, रहनसहन धेरै कुरा मिल्छन् । एउटै परिवारजस्तो लाग्छ । एउटा केही सहयोग गर्दा वा लिँदा आफ्नै परिवारलाई गरेको वा दिएको जस्तो लाग्छ । त्यसमा कुनै स्वार्थ हुँदैन । तर चीनसँग नेपालको कुनै कुरा मिल्दैन । तैपनि चीनले यतिको सहयोग गर्नुको कारण के हो ? भारतले सबै कुरा त दिइ नै रहेको थियो । भारतबाट सबै प्रकारको सहयोग भइ नै रहेको थियो । चीनले नेपाललाई जसरी सहयोग गरिरहेको छ, त्यसको प्रभाव अहिले देखिँदैन, पछि देखिनेछ । त्यतिबेला भारत र चीनबाट नेपालले लिने सहयोगबीचको फरक प्रष्ट हुनेछ ।चीनले नेपाललाई सहयोग गर्दा किन भारतको टाउको दुख्छ ?–यो कुरा मैले आधिकारिक रूपमा सरकारका तर्फबाट बोलेको होइन । आम जनताको दृष्टिकोण बोलिरहेको छु । आफ्नो अनुभवका आधारमा बोलिरहेको छु । मैले अघि नै भनेँ भारतलाई यसमा कुनै टाउको दुखाइ छैन । तर नेपाललाई लिएर अलिकति सशङ्कित अवश्य छ । कुनै पनि देश विकास हुनुमा आफैँमा राम्रो कुरा हो तर विकास कसरी भइरहेको छ । त्यसको दीर्घकालीन प्रभाव के पर्न सक्छ, त्यसको बारेमा बुझ्नु आवश्यक छ ।चीनसँग भारतको राम्रो सम्बन्ध छ । कूटनीतिक सम्बन्ध पनि राम्रो छ । तर विगतमा भएको एउटा घटनाले अलिकति सशङ्कित बनाएको मात्र हो ।चीनको नेपालमा भन्दा भारतमा बढी कारोबार हुने गरेको छ । भारतमा पनि उसको व्यपार, लगानी भइरहेको छ । विभिन्न व्यापारिक सम्झौता भएका छन् । भारतले चीनसँग विभिन्न सम्झौता गर्न मिल्ने तर नेपालले चाहिँ किन नमिल्ने ?–भारतमा चीनको लगानी तथा परियोजना धेरै कम छन् । चीनको व्यापार त्यति धेरै छैन । नेपाल सानो देश भएको कारणले त्यहाँभन्दा अलि बढी देखिएको होला, त्यो छुट्टै कुरा हो तर भारतमा चीनको त्यति ठूलो लगानी छैन ।चीनका राष्ट्रपति सी चिनफिङ नेपाल भ्रमणमा आउनुभन्दा पहिले भारत भ्रमणमा जानुभयो, भारत हुँदै नेपाल आउनुभयो । यसले प्रष्ट पार्दैन र नेपालसँग भन्दा भारतसँग राम्रो सम्बन्ध रहेको ?–मैले पहिला पनि भनिसकेँ चीनसँग भारतको राम्रो सम्बन्ध छ । कूटनीतिक सम्बन्ध पनि राम्रो छ । तर विगतमा भएको एउटा घटनाले अलिकति सशङ्कित बनाएको मात्र हो । चीनका राष्ट्रपतिले पहिले भारतको भ्रमण गर्ने कि नेपालको गर्ने भन्ने उहाँको स्वतन्त्रताको कुरा हो । यो कुरालाई लिएर दुई देशबीचको सम्बन्धलाई विश्लेषण गर्न मिल्दैन । भारतको कूटनीति तथा डिफेन्सबाट पनि यसबारेमा कुनै आधिकारिक धारणा आएको छैन । केही कुरा आएको छ भने त्यो राजनीतिक विश्लेषण मात्र हो । यस प्रकारको विश्लेषण हरेक देशमा हुन्छ । अमेरिका, रसिया, जपानजस्ता देशमा पनि यसप्रकारका विश्लेषण भइरहेका हुन्छन् । तर भारतले नेपाललाई चीनको नजरले हेरेको कुरा जुन बाहिर आएको छ, त्यसमा कुनै सत्यता छैन ।तपार्इंले भारतका पूर्वराष्ट्रपति अब्दुल कलामसँग पनि काम गर्नुभयो । त्यतिको बेलाको भारतको सुरक्षा अवस्था र अहिलेको अवस्थामा कतिको फरक पाउनु भएको छ ?–पूर्वराष्ट्रपति अब्दुल कलामले कहिल्यै अरू  देशसँग युद्ध गर्न चाहनु भएन । उहाँ एकदमै शन्तिप्रिय मान्छे हुनुहुुन्थ्यो । राष्ट्रको भलाइका लागि उहाँ जतिखेर पनि चिन्तित हुनुहुन्थ्यो । यद्यपि भारतमा राष्ट्रपति कार्यकारी पद होइन । पूर्वराष्ट्रपति कलामले जे पथ अपनाउनु भएको थियो त्यही पथमा अहिलेका प्रधानमन्त्री नरेन्द्र मोदी हिँड्न थाल्नुभएको छ । कलामले देख्नुभएको सपना प्रधानमन्त्री मोदीले पूरा गर्न थाल्नुभएको छ । रह्यो शान्ति सुरक्षाको कुरा । कुनै पनि देशको अवस्था सधैँ एकै खालको रहँदैन । समय अनुसार परिवर्तन भइरहेको हुन्छ । पहिला पनि पाकिस्तान र चीनसँग भारतको सम्बन्धबारे कुरा उठ्थ्यो । अहिले पनि उठिरहेको छ । पहिला भारत सरकारले त्यति रिएक्ट गर्दैनथ्यो, अहिले रिएक्ट गर्न थालेको छ । पाकिस्तानले भारत सीमामा कुनै गतिविधि गर्दा भारत सरकारले नजरअन्दाज गथ्र्यो । त्यति मतलब राख्दैनथ्यो तर अहिलेको सरकारले मतलब राख्न थालेको छ । पाकिस्तानलाई जवाफ दिन थालेको छ । त्यति मात्र फरक हो ।#जयप्रकाश राव