भारत र चीन नेपालका दुई छिमेकी राष्ट्र हुन् । भारतसँगको सम्बन्धलाई रोटीबेटी स्तरको भनिरहँदा उत्तरमा लामो सिमाना जोडिएको चीन अझै हाम्रा लागि रहस्य नै छ । ५ हजार वर्षभन्दा लामो निरन्तर सभ्याता रहेको चीनको इतिहास, चालचलन अझ आन्तरिक राजनीति र विदेश नीतिबारे नेपालमा अनभिज्ञता देखिन्छ । यस्तो अवस्था कसरी निम्तियो जिज्ञासासँगै नेपाल–चीन सम्बन्धको विगत, वर्तमान र भविष्य बुझ्न हामीले चीनबारे अध्ययन अनुसन्धान गर्ने संस्था ‘चीन स्टडी सेन्टर’का महासचिव डा. उपेन्द्र गौतमसँग कुराकानी गरेका छौँ । डा. गौतमसँग रातोपाटीका लागि चन्द्र खाकी र श्रवण उप्रेतीले गरेको सो संवादको पूर्ण पाठ :नेपाल र चीन बीचको सम्बन्ध कति पुरानो हो ? दुई देशलाई के कुराले जोड्छन् ?–चीन र नेपाल दुवै प्राचीन मुलुक हुन् । हामी अस्तित्वमा रहँदा दक्षिण एसियाका धेरै मुलुक बनेकै थिएनन् ।हामीबीचको सम्बन्ध कति पुरानो हो भन्ने कुरा ‘चाइना स्टडी सेन्टर’को एक अध्ययनले पनि देखाएको छ । मीनबहादुर शाक्यले बुद्धभद्रबारे गरेको अध्ययनमा बुद्धभद्र चौथो शताब्दीमै चीन पुगेको देखियो ।चीन नेपालको सम्बन्धको कुरा गर्दा हामी भृकुटीबाट सुरु गर्छौं तर अब उनीभन्दा तीनसय वर्षअघिका बुद्धभद्रको कुराबाट सुरु गर्नुपर्ने देखिन्छ । शाक्यले चीनमै गएर अध्ययन गरेका थिए । एउटा सानो संस्थाको अध्ययनबाट यति लामो इतिहास उजागर भएको छ । पूर्व चिनियाँ प्रधानमन्त्री चाउ एन–लाईले नेपाल भ्रमणका क्रममा नेपाल र चीनको सम्बन्धबारे खोज्नुपर्ने कुरा धेरै भएको बताएका थिए । त्यसरी मात्र दुई देशको सम्बन्ध कति घनिष्ट रहेछ, कति प्राचीन रहेछ भन्ने कुरा थाहा लाग्छ ।हामी प्राचीन मुलुक हौँ, हामीबीच लामो समयदेखि अन्तरक्रिया छ भनेर पुग्दैन । जहाँसम्म हामीलाई जोड्ने आधारको कुरा छ । यसका दुई आधार छन् । एउटा आधार हिमालय जुन प्राकृतिक भयो । अर्को चाहिँ आध्यात्मिक बुद्ध धर्म हो ।तर नेपाली तथा चिनियाँ दुवै राजनीतिज्ञ र कूटनीतिज्ञमा अनौठो प्रवृत्ति छ । आफूलाई अफ्ठ्यारो परेको बेला यत्रो हिमाल छ, सम्बन्ध बढाउन गाह्रो छ भन्छन् । अनि आफूलाई सजिलो भएको बेला त्यो त हाम्रो एकताको प्रतीक हो भन्ने गर्छन् ।यथार्थमा हिमाल अवरोध होइन । त्यसो हुन्थ्यो  भने चौथो शताब्दीमा कसरी बुद्धभद्र चीन पुगे ? उनी त भियतनामको बाटोबाट साङदोङ हुँदै त्यहाँ पुगेका थिए । विगत हेर्ने हो भने नेपाल त तिब्बत जान चाहनेको मुख्य बाटो थियो । तिब्बत जाने व्यापारीदेखि पादरीसम्म त्यहाँको उचाइमा बानी पार्नका लागि पहिले नेपालमा ६ महिना समय बिताउने गर्थे ।त्यो बेला जति सांस्कृतिक आदान प्रदान त अहिले पनि भएको छैन होला । इच्छा छ भने केही कुराले पनि सांस्कृतिक आदान प्रदानलाई बाधा पार्दो रहेनछ ।सन् १९५५ मा दुई देशको कूटनीतिक सम्बन्ध स्थापित भइसकेपछि त्यो ऐतिहासिक सम्बन्धलाई बहुआयामिक बनाउने अवसर आयो । तर हामीले सकिने जति गर्न सकेका छैनौँ ।चीनसँगको सम्बन्धमा हिमालय अवरोध होइन भन्नुभयो तर कतिपय अवस्थामा नेपालको एउटा मात्र छिमेकीजस्ता पो देखिन्छ ? उत्तरी सिमाना हिमालयजस्तो लाग्छ । नेपाल र चीनबीचको अन्तरक्रिया र बुझाइ त टाढाका युरोपेली वा अफ्रिकी मुलुकसँग बराबर नै देखिन्छ । हिमालयले रोकेन वा भौगोलिक कठिनाइ थिएन भने यस सीमितता केले ल्यायो ?–हामीमा धेरै कमजोरी गुनासो गर्ने बानी छ । नत्र चीनलाई बुझ्न त कसैले रोकेको छैन । चीन–अध्ययन केन्द्रजस्तो सानो संस्थाको प्रयासबाट यति गरेका छौँ ।हाम्रो राज्यको नीतिअनुसार तिब्बत चीनको अभिन्न अङ्ग हो । तर पश्चिमी मिडियाले त्यसबारे समाचार दिँदा समाचारको कतै न कतै यो विवादित, चीनको कब्जामा परेको भूभाग हो भन्ने जस्ता कुरा लेख्छन् ।अझ सरकारी संयन्त्र, विश्वविद्यालय, मिडियाले धेरै गर्न सक्नुपर्ने हो । केले गर्दा त्यो सकिएन त भन्ने कुरा नै मूल कुरा हो ।हाम्रा मन्त्रीज्यूसँग भेट हुँदा पनि चीनबारे धेरै कुरा थाहा छैन भन्नु हुन्छ । यहीँ चिनियाँ राजदूतावास छ, नबुझेका कुरा सोध्न सकिन्छ ।आम सर्वसाधरणसँग कुराकानी गर्नका लागि कूटनीतिले आफ्ठ्यारो होला तर सरकारी निकायबीचमा त्यो संवाद सम्भव छ ।त्यस्तै चीनमा यति धेरै थिङ्क ट्याङ्क छन्, तपाईं आफूलाई चाहेको कुरा बुझ्न सक्नुहुन्छ । हामी आफ्नै छिमेकीको खबर बुझ्न पश्चिमी मिडियामा भर परिरहेको अवस्था छौँ । यसले अफ्ठ्यारो पनि पार्छ, जस्तो तिब्बतकै सन्दर्भमा हेरौँ ।हाम्रो राज्यको नीतिअनुसार तिब्बत चीनको अभिन्न अङ्ग हो । तर पश्चिमी मिडियाले त्यसबारे समाचार दिँदा समाचारको कतै न कतै यो विवादित, चीनको कब्जामा परेको भूभाग हो भन्ने जस्ता कुरा लेख्छन् ।अनि यहाँका सञ्चारमाध्यम तिनै खबरलाई सारिदिन्छौँ । त्यति कुरा त हामीले सम्पादन गर्नुपर्ने हो । यस्ता कुराको ख्याल गर्नुपर्ने हो ।चिनियाँ पक्षसँग जानकारी लिनका लागि पहल त गर्नुपर्यो नि । अर्को कुरा सीमा क्षेत्रको भौगोलिक अवस्था कठिन छ, सही हो । अब कुन प्रविधि ल्याएर त्यो कठिनाइ हटाउने भन्ने हुनुपर्छ ।चीनको भीमकाय आकार, जनसङ्ख्या र पछिल्लो समय विकासमा उसले गरेको उल्लेख्य प्रगतिले कतै चीनसँग हामीमा हिनताबोध त छैन ? नेपाली अधिकारीले चीन सम्बन्धमा हीनता पालेर त्यो प्रयास गर्न असहज मानेका पो हुन् कि ?–त्यो हुन नसक्ने होइन । हाम्रो परराष्ट्र मन्त्रीले मनोवैज्ञानिक दबाब भन्ने शब्द प्रयोग गर्न थाल्नुभएको छ ।नेपाल निक्कै लामो इतिहास भएको देश हो । यो आधार नभएको वा कतिपय देशजस्तो कृतिम रूपमा स्थापना भएको देश पनि होइन । त्यस अर्थमा हीनता पाल्नुपर्दैन ।तर चीनलाई बुझ्न एउटा निश्चित पक्ष समात्नु पर्छ किनकि चीन भनेको त विशाल नदी जस्तो हो । त्यहाँबाट हामीले के लिने भन्ने कुरामा प्रष्ट हुनुपर्छ ।नदीमा तपाईं जत्रो भाँडो लिएर जानुहुन्छ पानी त्यति नै आउँछ । पत्रपत्रिका ख्याल गर्नुभयो भने चीन र नेपालसम्बन्धमा जति पनि चासो चर्चा हुन्छ, दुई देशको उच्च पदस्थको भ्रमणको बेला मत्रा हुन्छ । त्योबीच पनि सम्बन्ध त हुन्छ नि तर त्यस समय शून्य जस्तो हुन्छ । सम्बन्धमा रिक्तता हानिकारक हुन्छ ।त्यो कुरा सरकारी अधिकारीहरूमा पनि लागू हुन्छ । भ्रमणको समयमा एकदम दौडधूप हुन्छ, त्यसपछि सुस्ताउन थालिन्छ । तर सम्बन्धमा भ्रमणको समयमा बनेका प्रोटोकल लागू गर्नेजस्ता अनेक कुरा हुन्छन् ।दुई देशको सम्बन्ध १० देखि ५ सम्म कार्यालय समयको कामले हुँदैन । त्यो काम गर्न हामीलाई एकदम ‘डेडिकेटेट’ संस्थाहरू चाहिन्छ । देश ठूला साना भन्ने हुँदैन । सार्वभौमसत्ता सबैको उही हो, मूल कुरा हाम्रो सार्वभौमसत्तालाई कार्यान्वयन कति गर्छौं ?हालैको नेपाली राष्ट्रपतिको चीनको भ्रमणका क्रममा चिनियाँ सरकारले दिएको विशेष सत्कारले यहाँ सकारात्मक माहोल उत्पन्न गरेको छ । विगतदेखि नै चीनले नेपाललाई गाह्रो सारोमा सहयोग गर्छ भन्ने छ । चीनले नेपाललाई महत्त्व दिने कारणहरू के छन् ?–सुरुमै म तपाईंको कुरामा एउटा कुरा सच्याउन चाहन्छु । चीनसँगको सम्बन्धलाई गाह्रो सारोको सहयोगीको हिसाबले हेर्नुभएन । यो निरन्तर हुनुपर्यो । सम्बन्धलाई गाह्रो सारोमा मात्र सीमित गर्यौं भने त्यो गाह्रो सारो सकिएपछि सकिन्छ ।अफ्ठ्यारोमा मित्रताको परीक्षा हुने कुरा अलग कुरा हो । तर नियमित स्तरको अन्तत्र्रिmया भइरहनु पर्छ, जस्तो व्यापार हुन्छन्, पर्यटन, ज्ञान र सीपका आदान प्रदानका कुरा आउँछ ।जहाँसम्म नेपाली राष्ट्रपतिको चीन भ्रमणमा विशेष सत्कार भन्ने कुरा छ, एक त राष्ट्रपतिलाई अतिथि भनेर बोलाइसकेपछि राज्यले दिनुपर्ने सम्पूर्ण मर्यादा चीनले दिएको हो । चीन ५ हजारभन्दा लामो सभ्यता भएको भएको समाज हो । त्यसले गर्दा ती निक्कै सुसंस्कृत छन् । अतिथि सत्कारमा उनीहरूलाई उछिन्ने धेरै थोरै राष्ट्र होलान संसारमा ।फेरि नेपालसँगको सम्बन्ध धेरै आत्मीय सम्बन्ध हो । यस घनिष्टताले गर्दा पनि उसले महत्त्व दिन्छ ।राजा वीरेन्द्रको समयमा त दुई देशबीचको सम्बन्ध अत्यन्त घनिष्ठ थियो । कम्युनिस्ट देश भएर पनि राजालाई कसरी समर्थन गर्यो भन्ने कुरा आउला ।तर ख्याल गर्नुपर्ने कुरा चीन अरू देशमा कस्तो शासन हुनुपर्छ भनेर भनिरहँदैन । यसले गर्दा चीनको पराराष्ट्र नीति त्यति विवादमा पर्दैन ।कतिपय मामिलामा बरु हामी चीनलाई हस्तक्षेप गर्न बोलाउँछौँ । त्यसमा चिनियाँ तपाईंको मामिला तपाईं आफैले गर्ने हो, हामी आवश्यक सहयोग गर्न तयार छौँ भन्छन् ।यी कुरालाई ख्याल गर्दा राष्ट्रपतिलाई अद्भूत खालको व्यवहार गरियो भन्ने मलाई लाग्दैन ।चीनले आन्तरिक मामिलामा हस्तक्षेप गर्दैन भन्ने स्वीकार्दा पनि नेपालको स्थायित्वलाई लिएर चीन एकदम सचेत भएको त सत्य हो नि । स्थिरता हुने सोचेरै चीनले (पञ्चायती) निरङ्कुश राजतन्त्रलाई पनि समर्थन गर्यो । भारतसँग असहज सम्बन्ध भएको उक्त समय नेपाललाई चीनले पूर्ण समर्थन दिएको थियो । अहिले पनि स्थायित्वका लागि सहायक हुन्छ भनेर दुई तिहाइको बलियो सरकारलाई समर्थन जनाएको बताइन्छ नि ।–यहाँका शासन कति स्थिर छ कति छैन भन्ने कुरा त नेपाली जनताले निर्णय गर्ने हो । नेपालमा कम्युनिस्टलाई झण्डै दुई–तिहाइ मत त नेपाली जनताले दिएका हुन् ।मेरो अवलोकन र बुझाइमा चीन एक उद्देश्यपूर्ण देश हो । त्यत्रो लामो इतिहासमा कन्फ्युसियस दर्शन मात्र किन हाबी भयो । हाम्रोतिर यति धेरै ऋषिमुनि छन् त । त्यहाँ एक दिशा पहिचान गरेपछि सबै त्यसमा समाहित हुन्छन् । जस्तो केहीअघि ओलम्पिक गर्ने भनेर सबै त्यसमा लागे । अहिले बेल्ट एन्ड रोड इनिसियटिभ भन्नेमा सारा मिडिया, समाज सबका सब लागेका छन् ।मसमेत उपस्थित भएको एक भेटघाटमा चिनियाँ प्रतिनिधिमण्डलसँग नेपालका एक प्रधानमन्त्रीले अमेरिकासँगको तपाईंको द्वन्द्वमा हामी अग्र–मोर्चामा हुनेछौँ भने । त्यस्ता हल्का मतबाट चिनियाँ प्रभावित हुँदैनन् । तिनले आफ्नै संयन्त्रबाट कहाँ के छ भनेर सबै आफै बुझिरहेका हुन्छन् । त्यत्रो ठूलो सञ्जाल छ, तिनको । उनीहरूको जोड त हामी आफै बलियो हुने भन्ने हुन्छ । अब कम्युनिस्ट सरकार भएकाले दुईबीच केही राम्रो होला भन्ने कल्पना त गर्न पाइयो तर त्यस्तो मलाई लाग्दैन । विदेश सम्बन्धमा चीनको एउटा स्थिर नीति छ । उसले त्यही अनुरूप सम्बन्ध अघि बढाउँछ । चिनियाँहरू अत्यन्त व्यावहारिकतालाई हेरेर सम्बन्ध तय गर्छन् ।तर नेपालको स्थायित्वमा चीनकै स्वार्थ जोडिएको छ भन्छन् नि । चीनको स्वशासित क्षेत्र तिब्बतसँग नेपालको लामो सिमाना जोडिएको छ । यसले गर्दा नेपालको बाटो त्यहाँ गडबडी हुने खतराका कारण चीन नेपालमा त्यस्ता गतिविधिमाथि नियन्त्रण गर्न बलियो शक्ति चाहन्छ भनिन्छ नि । –इतिहासमा साम्राज्यवाद र औपनिवेशवादबाट सबैभन्दा बढी प्रताडित चिनियाँ भए होलान् । त्यही कारणले यसले कसैको फाइदा गर्दैन भन्ने उनीहरूले बुझेका छन् । त्यसैले ऊ अन्य देशको मामिलामा हस्तक्षेप गर्नु हुँदैन भन्ने बुझेको छ ।मेरो अवलोकन र बुझाइमा चीन एक उद्देश्यपूर्ण देश हो । त्यत्रो लामो इतिहासमा कन्फ्युसियस दर्शन मात्र किन हाबी भयो । हाम्रोतिर यति धेरै ऋषिमुनि छन् त । त्यहाँ एक दिशा पहिचान गरेपछि सबै त्यसमा समाहित हुन्छन् । जस्तो केहीअघि ओलम्पिक गर्ने भनेर सबै त्यसमा लागे । अहिले बेल्ट एन्ड रोड इनिसियटिभ भन्नेमा सारा मिडिया, समाज सबका सब लागेका छन् ।आखिर नेपाल त सार्वभौमसत्ता सम्पन्न राष्ट्र हो । यहाँ सबै कुरा चिनियाँहरूले भनेको कुरा लागू हुने भए उसको त १४, १५ वटा छिमेकी छन्, कति ठाउँमा संलग्न हुने ? उनीहरूको सबैभन्दा ठूलो अनुरोध तपाईं आफ्नो घर आफै सम्हाल्नुस् भन्ने छ, त्यसमा केही सहयोगसम्म गर्ने हुन् ।यहाँ पनि कम्युनिस्ट पार्टी हुने र चीनमा पनि कम्युनिस्टको सरकार भएपछि सम्बन्धमा सुधार भएको हो कि भन्ने कुरा पनि छ नि ?–चिनियाँहरू कुरा कसरी सुरु गर्ने भन्ने कुरामा निक्कै चलाख हुन्छन् । जस्तो तपाईं कुनै कम्युनिस्ट पार्टीको महासचिव हुनुहुन्छ । चिनियाँ राष्ट्रपति पनि त्यहाँका कम्युनिस्ट पार्टीका महासचिव हुन् । अब तुलना त केही छैन तर पनि कुरा सुरु गर्दा त्यहाँका राष्ट्रपतिले दुई जना कम्युनिस्ट पार्टीका महासचिव भएकाले समान भएको भन्दै सुरु गर्छन् ।चिनियाँ नेतासँगको भेटपछि यहाँका धेरै प्रधानमन्त्रीले त्यहाँका नेताले भारतसँग राम्रो सम्बन्ध बनाउन भने भन्छन् । चिनियाँ भारतसँग नराम्रो सम्बन्ध राख्न सल्लाह दिँदा के फाइदा हुन्छ र ? त्यहाँका नेताले अरूलाई सल्लाह दिँदा जे कुराले तपाईंको स्वतन्त्रता, सार्वभौमसत्तालाई बलियो पार्छ, त्यसलाई लाग्नुस् भन्छन् ।चीन हरेक राष्ट्रलाई आफूलाई पायक पर्ने आर्थिक नीति लिन भन्छ । चीनले पाकिस्तानलाई पनि त्यही भनिरहेको छ । नेपाललाई उसले भन्ने पनि त्यही हो । कम्युनिस्ट सरकार हुनु नुहुनुले तिनको उक्त आग्रहमा कुनै फरक पर्दैन ।नाकाबन्दीको समयमा चीनले नेपाललाई सहयोग गर्यो । सहयोग त्यति ठूलो त होइन तर चीनले ढाडमा हात राखिदिँदा पनि हामी त खुसी भयौँ, ठूलो आसा देखियो । त्यो आसा राख्नु ठीक कि बेठीक हो ?–हामीकहाँ मन पर्यो देवता बनाइदिन्छौँ, मन परेन भने राक्षस बनाइदिन्छौँ । त्यसैले भारतसँगको सम्बन्ध आफ्नो ठाउँमा छ, त्यसलाई चीनसँगको सम्बन्धले विस्थापित गर्न सक्दैन । अन्य देशको सम्बन्धको हकमा पनि त्यही हो । मुख्य कुरा राष्ट्रका सम्बन्धलाई राष्ट्रिय हितमा कसरी उपभोग गर्नुहुन्छ भन्ने हो ।वि.स. २०४७ मा भारतले नाकाबन्दी गर्दा पनि म यही थिएँ । त्यो बेला टिङ्करको बाटो बनाउने भनेर भन्यौँ, पछि सहज हुनासाथ बिर्सिदियौँ ।तपाईंले कुनै पनि दुई देशबीचको सम्बन्ध राष्ट्रिय स्वार्थले गाँसिएको हुन्छ भन्नुभयो । त्यस परिप्रेक्षमा नेपालमा चीनको के–के स्वार्थ छन् त ?–एउटा छिमेकी एकदम धनी समृद्ध हुँदै जाने, अर्को छिमेकी साह्रै गरिब रह्यो भने समृद्ध छिमेकीको राष्ट्रिय हित संवद्र्धन हुन्छ त ?आजको दिनमा अमेरिका आर्थिक र सैन्य हिसाबले महाशक्ति राष्ट्र हो । तर त्यही तल दक्षिण अमेरिकाको अवस्था भने दरिद्रतम छ । विगतमा ती राष्ट्रबाट आउने आप्रवासीलाई सहज थियो तर अहिले अमेरिकी प्रशासनले नै कडाइ गर्न थालेको छ । यसले अफ्ठ्यारो अवस्था निम्त्याएको छ ।टोलमा एउटा एकदम सम्पन्न छु र वरिपरि सबै गरिब छन् भने कसरी सहजता हुन्छ ? तपाईं शान्तसँग बस्नै सक्नुहुन्छ ।अमेरिकाले हरेक वर्ष निकाल्ने मानव अधिकारको रिपोर्टमा यस वर्ष नेपाल खण्डका कैयौँन ठाउँमा उसले तिब्बती शरणार्थीको कुरा उठाएको छ । अमेरिकाको टिप्पणीप्रति चीनको कस्तो चासो छ ?मैले पश्चिमाको मनोविज्ञानमै तिब्बत घुसिसकेको पाएको छु । अमेरिकाको एक सम्मेलनमा सहभागी हुन जाँदा आयोजकले हामीलाई कफी ब्रेक वा बेलुका कार्यक्रम सकिएपछि खाना खान जाँदा नजिकै राम्रो तिब्बती पसल छ, त्यहाँ जान सक्नुहुन्छ भने । अब त्यहाँ संसारभरीबाट आएका २, ३ सय मानिस थिए, तिनलाई तिब्बतको स्मरण गराउने कस्तो तरिका ।यो कुरा अमेरिकाको परिराष्ट्र नीतिमा धेरै पहिलेदेखि छ । चीनले ती कुरा अवलोकन गरिरहन्छ र तीबारे जानकार छ ।यसबाट नेपालले पाउने प्रमुख फाइदा त यातायात नै हो । चर्चामा रहेको रेल त्यसको एउटा स्वरूप हो । अर्को चाहिँ ऊर्जा, बिजुलीको हो । चीनले केरुङ र विभिन्न भागसम्म नै राष्ट्रिय प्रसारण ल्याइसकेको छ । सन् २००४ मा म तिब्बत जाँदा त्यस्तो केही थिएन । अहिले व्यापक भइसकेको छ ।तिब्बतको विषयलाई लिएर अमेरिकाको यति धेरै चासो किन भएको होला ?आजको दिनसम्म अमेरिका विश्व महाशक्ति राष्ट्र हो । दोस्रोमा आर्थिक शक्ति चीन अमेरिकाको हाराहारी हुने गरी उदाइरहेको छ । शीतयुद्धको बेला अमेरिका र सोभियत सङ्घ प्रतिद्वन्द्वी शक्ति थिए । ती दिन दुई राष्ट्रबीच सामरिक द्वन्द्व थियो । आज चीन र अमेरिकाबीचको वैमनश्यताको प्रमुख विषय आर्थिक बनेको छ तर विस्तारै सामरिक पनि बन्दै गएको छ ।यस हिसाबले अमेरिका आफ्ना प्रतिस्पर्धीका खोटमा खेल्न खोज्छ नै । तिब्बत अमेरिकाको चीन विरुद्ध सामरिक हतियार हो । कूटनीतिक रूपमा त अमेरिकाले तिब्बत चीनको हिस्सा भनेर स्वीकार गरिसकेको छ ।बेल्ट एन्ड रोड अग्रसरतालाई चीनले अत्यन्त महत्त्व दिएर अगाडि बढाइरहेको छ । यस योजनामा नेपालले पनि समर्थन जनाएको छ । यसमा सहभागी हुँदा नेपालले पाउने फाइदा के के छन् ?यसबाट नेपालले पाउने प्रमुख फाइदा त यातायात नै हो । चर्चामा रहेको रेल त्यसको एउटा स्वरूप हो । अर्को चाहिँ ऊर्जा, बिजुलीको हो । चीनले केरुङ र विभिन्न भागसम्म नै राष्ट्रिय प्रसारण ल्याइसकेको छ । सन् २००४ मा म तिब्बत जाँदा त्यस्तो केही थिएन । अहिले व्यापक भइसकेको छ ।अब भावी दिन ऊर्जाको मुख्य स्रोतमा बिजुलीले स्थान लिनेछ । चीनसँगको बिजुलीको व्यापार दोस्रो फाइदा हो ।यातायात भएपछि पर्यटकहरू पनि त्यहीँबाट आउनेछन्, त्यसले गर्दा त्यो अप्रत्यक्ष फाइदामा पर्छ ।तपाईंका कुरा सुन्दा त यस परियोजनामार्फत चीनबाट नेपाल आउने कुरा मात्र देखिए । नेपालले चीन पठाउने कुनै सामग्री छैन ?–हामीले ख्याल नगरेको मात्र हो । नत्र हामीसँग प्रशस्त कुरा छन् । नेपाल आफ्नै व्यवस्था र राजनीतिले गरिब भएको हो । जस्तो हामीले चीन बेच्नका लागि जडीबुटी हुन सक्छ ।त्यति ठूलो जनसङ्ख्या भएको चीनका लागि यहाँको जडीबुटी त अचारजस्तो मात्र हुँदैन र ?–त्यो जडीबुटीबाट बनाउने औषधिहरू छन् नि त्यो औषधि ती निक्कै महत्त्वपूर्ण हुन्छन् । त्यसको लागि त थोरै जडीबुटीले पनि काम गर्छ । स्विट्जरल्यान्ड पनि त भूपरिवेष्ठित मुलुक हो । उत्पादनका स्रोत पनि धेरै छैनन् त्यहाँ तर त्यहाँ जति पनि उत्पादन हुन्छन्, ती विश्व स्तरका गुणस्तरीय हुन्छन् । यसले गर्दा अब उसका उत्पादन विश्वभरी माग हुने भयो । उच्च मूल्य राखेर बेच्दा फाइदा पनि प्रशस्त हुने भयो ।हामीले त्यो खालको सम्भावनाको ख्याल नै गरेका छैनौँ ।चीनको रेल हुँदै विकास आउँछ भन्ने आस नेपालीहरूमाझ देखिन्छ । लगानीसँगै खराबी पनि आउला नि । श्रीलङ्काको हम्बनटोटालाई देखाएर ‘ऋण पासो कूटनीति’को कुरा हुन्छ । नेपालमा त्यस्तो हुँदैन भन्ने आधार के छ ?जब हामीले श्रीलङ्काको समस्या बुझेका छौँ, श्रीलङ्कामा के भएको हो भने हामीहरू बुझ्न सक्दैनौँ र ? श्रीलङ्कासँग हाम्रो कूटनीतिक सम्बन्ध छ । त्यसबारे त्यहाँ गएर बुझौँ न । धेरै देशसँग हाम्रो राम्रो सम्बन्ध हुँदा तुलनात्मक लाभको कुरा आउँछ । पैसा त फेरि हाम्रै हो नि । हामी २० खर्ब नहोला तर २० अर्ब त छ नि । त्यसलाई कसरी सबैभन्दा राम्ररी खर्च गर्ने भन्ने कुरा पो महत्त्वपूर्ण हो नि ।–त्यसरी स्वीकार्दा त हामी बुद्धिमान रहनेछौँ भन्ने कुरा स्थापित भयो नि । बुद्धिमान र मूर्खबारे मेरो बढो सरल परिभाषा छ । बुद्धिमान नपरी चेत्छ, मूर्ख परेपछि मात्र चेत्छ ।जब हामीले श्रीलङ्काको समस्या बुझेका छौँ, श्रीलङ्कामा के भएको हो भने हामीहरू बुझ्न सक्दैनौँ र ? श्रीलङ्कासँग हाम्रो कूटनीतिक सम्बन्ध छ । त्यसबारे त्यहाँ गएर बुझौँ न ।धेरै देशसँग हाम्रो राम्रो सम्बन्ध हुँदा तुलनात्मक लाभको कुरा आउँछ । पैसा त फेरि हाम्रै हो नि । हामी २० खर्ब नहोला तर २० अर्ब त छ नि । त्यसलाई कसरी सबैभन्दा राम्ररी खर्च गर्ने भन्ने कुरा पो महत्त्वपूर्ण हो नि ।हामीसँग आत्मविश्वास छैन भने हाम्रा धेरै मित्रहरू छन्, हामीले बुझ्न सक्छौँ ।संसारका हरेक देशको वित्तीय अवस्थाको ¥याकिङ निकाल्ने संस्थाहरू हुन्छन् । एउटा त्यस्तो संस्थाबाट प्रमाणीकरण गर्न सक्छौँ । आफ्नो र्‍याङकिङ अनुरूपको ऋण त लिन सक्छौँ नि हामीहरू ।हामी ती ठोस कुरा छाडेर आधारहीन कुरा गरिरहेका छौँ ।तपाईंले माथि नेपालमा चीनलाई भारतको विकल्पको रूपमा हेरिने गलत परम्परा छ भन्नु भयो । तर त्यही खालको मानसिकता भारतमा पनि देखिन्छ । हालैको राष्ट्रपतिको चीन भ्रमणलाई त्यहाँको मिडियाले उलेख्य स्थान दिए । अधिकांश समाचारमा नेपालमा भारत अब कमजोर भयो भन्ने कोणमा छन् । भारत सहभागी नभएको योजनामा नेपाल सहभागी भयो भन्ने असन्तुष्टि छ ।–बीआरआईमा भारत सहभागी नभएको प्रति चीनको प्रष्ट नीति छ । अघिल्लो वर्ष उहानमा भारतीय प्रधानमन्त्री मोदी र चिनियाँ राष्ट्रपति सीबीच अनौपचारिक खालको खुल्ला वार्ता भयो ।सुमधुर भनिएको उक्त वार्तापछि पनि भारत बीआरआईमा सहभागी भएन । यसबारे बोल्दै दक्षिण एसिया पनि हेर्ने चिनियाँ उपविदेश मन्त्री कङ्गले के भन्नुभयो भने भारतको बेल्ट एन्ड रोडमा सहभागिता महत्त्वपूर्ण छैन । लाइन त्यही हो, नभए पनि चल्छ भन्ने । चीनको काम भारतलाई आउनु भनेर अनुरोध गर्ने हो । कुनै दूरभावना नराखी त्यो भन्न सकिन्छ नि । आउने नआउने भारतको स्वतन्त्रता हो ।अब ‘एशियन इन्फास्ट्रक्चर इन्भेष्टमेन्ट बैंक’मा भारत त छ । त्यसअन्तर्गत भारतमा अलग्गै लगानी भइरहेका छन्, सडक र खानेपानीसम्बन्धमा । चिनियाँ व्यावहारिक रूपमा भारत बेल्ट एन्ड रोडमा आइसक्यो अब औपचारिक रूपमा नआएर के भयो भन्छन् ।भारत असन्तुष्ट हुँदाहुँदै बीआरआईका परियोजनामा नेपाल सहमत हुँदा नेपाल भारत सम्बन्धलाई असर त गर्दैन नि ?–हाम्रो प्रधानमन्त्रीले मोदीलाई के भनिदिए हुन्छ भने तपाईंसँगको सम्बन्धलाई चीनसँगको हाम्रो सम्बन्धले कुनै मात्रा पनि असर गर्दैन ।धेरैले कम ख्याल गरेको कुरा के हो भने चीनसँग हाम्रो पहिले साइबर जोडिएको छ । हङ्कङमार्फत विश्वसँग जोडिएक छौँ । त्यही भएर हामीले धेरै चिन्ता र कत्ति अवस्थामा भूराजनीति भन्दै अवस्थालाई ठूलो बनाउनेतिर जान हुँदैन ।चीनसँगको सम्बन्ध दयाको चाहनाका आधारमा चलाउने त कसैले भनेको छैन । हाम्रा आफ्ना राष्ट्रिय स्वार्थ बाझिए त्यही अनुरूपको नीति अङ्गीकार गर्नुपर्छ ।आजको दिनमा अमेरिका महाशक्ति राष्ट्र हो भन्ने कुरामा कुनै विवाद छैन । तर जुन रफ्तारमा आर्थिक वृद्ध भइरहेको छ, त्यस आधारमा चीन यही शताब्दीको मध्यपछि पहिलो शक्ति हुने प्रक्षेपण गरिँदै छ । त्यो अवस्थामा विश्वशक्ति राष्ट्रको छिमेकी देश हुनुको फाइदा बेफाइदा के होला ?–हामीले इतिहासबाट सिक्ने हो तर इतिहास दोहोर्याउने होइन । अमेरिकामै पनि हामीले चीनलाई बुझ्न सकेका छैनौँ, बुझौँ भन्ने छ ।चीन इतिहासको अधिकांश समय आफ्नो सीमाभन्दा बाहिर गएन । नेपालमा धेरै भित्र आएको तिब्बतसँगको नेपालको युद्धको समयमा तिब्बतलाई सघाउने क्रममा हो । त्यो बेला उनीहरू थापाथलीसम्म आए तर त्यहाँ सन्धि गरेर पुनः फर्किहाले ।हालसालै अफ्रिका र अरब प्रयाद्वीप नजिकको अफ्रिकी मुलुकमा उनीहरूले नौसेना राखे । तर त्यो पनि विश्वको ठूलो व्यापारिक सामानको ढुवानी हुने समुन्द्री रुटमा डाँकाबाट सामानको सुरक्षाका लागि हो ।तर यी सब इतिहासको बाबजुद भोलि चीनले फरक व्यवहार देखायो भने हामीले पनि सोचौँला । चीनले गर्ने व्यवहार भोलिका दिनमा त्यहाँ कस्तो नेतृत्व आउँछ भन्ने कुराले पनि निर्धारण गर्छ । तर त्यो त अहिले नै भन्न सक्ने अवस्था छैन ।चीनसँगको सम्बन्ध दयाको चाहनाका आधारमा चलाउने त कसैले भनेको छैन । हाम्रा आफ्ना राष्ट्रिय स्वार्थ बाझिए त्यही अनुरूपको नीति अङ्गीकार गर्नुपर्छ ।पछिल्लो समय अमेरिकाले इन्डो–प्यासिफिक कमान्डलाई आक्रमक रूपमा अघि बढाइरहेको छ । त्यसमा नेपाललाई पनि सहभागी हुन आमन्त्रण भइरहेको छ । त्यसमा सहभागी भए ठूलो आर्थिक सहयोग पाउने प्रलोभन पनि देखिइँदै छ । तर यो कमान्ड चीनलाई कन्टेन्ट गर्ने रणनीतिअन्तर्गत आएको विश्वास गरिँदै छ । नेपालले यस कुरालाई कसरी सन्तुलनमा राख्नुपर्ला ?–आजको संसारमा सबैभन्दा महत्त्वपूर्ण कुरा न्याय र त्यसपछि सञ्चार हो । सञ्चार टुट्नु वा अनियमित हुनुहँुदैन । ‘नर्म अफ गभर्मेन्ट’भन्ने एक चर्चित जर्मन पुस्तकले सरकार कुन बेला विफल हुन्छ भन्ने विषयमा चर्चा गरेको छ । त्यसमा जनता र सरकारबीचको सञ्चार अवरुद्ध भयो भने सरकार विफल हुन्छ भनेर व्याख्या गरिएको छ । सरकार र जनताबीच मात्र होइन, देश देशबीच पनि त्यो कुरा लागू हुन्छ ।यो कुरामा अमेरिका सजग छ । चीनमा पनि त्यो सचेतना छ । यही कुरा प्रत्याभूत गर्न जति नै प्रतिस्पर्धा भए पनि अमेरिका र चीनबीच व्यापारसम्बन्धी वार्ता त चलिरहेको छ । यो किन भइरहेको छ त ? सञ्चार अवरुद्ध भयो भने ठूलो गढबढी आउँछ भन्ने तिनले बुझेका छन् ।हामीले जे देखे पनि अमेरिका र चीनको सम्बन्ध प्रतिस्पर्धा र सहकार्यको संयोजनको सम्बन्धको हो । कति कुरामा प्रतिस्पर्धा छ, कतिमा सहयोग छ ।वैदेशिक नीति परिपक्व भएकाहरू खतराको घेरा नाघ्न हुँदैन भन्नेमा सचेत हुन्छन् । हामीमा त्यो लाइन छैन । हामीले पनि त्यस्तै संवाद र सन्तुलन राख्नुपर्छ ।उसो भए नेपाल शक्ति राष्ट्रको खेल मैदान हुँदैन ?–यसमा विभिन्न कुरा आउँछन् । सोभियत सङ्घ अस्तित्वमा रहँदा काठमाडौँको सोभियत दूतावासले एउटा बुलेटिन निकाल्थ्यो । त्यसमा पश्चिम जर्मनीका नराम्रा खबरहरू अत्यधिक आउँथे ।त्यसलाई औँल्याएर परराष्ट्र मन्त्रालयले काठमाडौँबाट यस्तो यस्तो बुलेटिन निस्किरहेको छ, त्यसमार्फत नेपालको जमिन प्रयोग गरेर अर्को मित्र राष्ट्रबारे नकारात्मक समाचार लेख्न मिल्दैन भन्यो ।हाम्रो भूमिमा बसेर कुन कुरा गर्ने कुन कुरा नगर्ने त हामीले नै भन्ने हो नि । यसमा हामीले आफ्नो विवेक र अधिकार प्रयोग गर्नुपर्यो । अमेरिकी राजदूत, चिनियाँ राजदूतलाई कहाँ रोक्नसक्छौँ भन्ने सोच नै आउनुहुन्न । यो कुराको अनर्थ राख्छ कृपया यो कार्य हाम्रो भूमिमा नगर्नु होला भन्नसक्नु पर्छ ।कूटनीति भनेको उपचारका लागि सियो रोप्नै नै हो तर कसरी रोप्ने भने पाकेको केराको पातमा रोपेसरी नरम हुने गरी रोप्ने हो ।