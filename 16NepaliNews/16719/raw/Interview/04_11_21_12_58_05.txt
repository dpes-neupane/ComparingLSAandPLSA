 नेपाल कम्युनिस्ट पार्टी (नेकपा) भित्रको विवाद उत्कर्षमा पुगिसकेको छ । कतिपय नेताहरु पार्टी एकता नै संकटमा परेको भन्दै चिन्ता व्यक्त गरिरहेका छन् । शीर्ष नेताहरु आ–आफ्नो गुटको छलफलमा छन् । दुईजना अध्यक्षको बीचमा पत्र आदान–प्रदान पनि भएको छ तर पत्रले पार्टीका समस्या समाधान गर्नुभन्दा झन् बिगारेको जस्तो देखिएको छ । त्यसो त, पार्टी एकता भए यता कयौँ पटक यस्ता समस्या नआएका होइनन् । तमाम विवादलाई कुनै न कुनै रुपमा सुल्झाएर सम्भावित दुर्घटना टार्न नेताहरु सफल हुँदै आएका छन् । तर विवाद सुल्झाउने क्रममा विगतमा भएका सहमतिहरु पालना नभएको भन्दै यतिबेला सचिवालयका बहुमत सदस्यहरु बैठक बोलाएर आवश्यक निर्णय गर्ने तयारीमा छन् । नेकपाभित्रको पछिल्लो विवाद समाधान होला त ? समाधानका आधार के हुन सक्छन् ? प्रस्तुत छ, नेकपाको आन्तरिक राजनीतिमा उठेका यी र यस्ता अनेक प्रश्नका बारेमा सो पार्टीका स्थायी कमिटी सदस्य एवं पूर्वमन्त्री मातृका यादवसँग रातोपाटीका प्रतिनिधिले गरेको कुराकानीःनेकपा गठन भएदेखि नै सानोतिनो विवाद हुँदै आएकै हो । अहिले विवादले ठुलो रुप लिएको छ । खासमा यत्रो विवाद कसरी उत्पन्न भयो ?–विश्वमै एकखालको राजनीतिक धु्रवीकरणको बहस चलिरहेको बेला विभिन्न दुई धारमा रहेको एमाले र माओवादी पार्टीबीच चुनावी मोर्चा हुँदै एकीकरण भयो । पार्टी एकतासँगै एउटा वैचारिक, राजनीतिक, संगठनात्मक रुपमा प्रतिवेदन नै पारित भयो । विधि, विधान सबै निर्माण भयो । अहिले त्यही विधि, विधानलाई मान्ने कि कसैको व्यक्तिगत विचारलाई मान्ने भन्नेमा संघर्ष चलिरहेको छ ।एउटा धार आफू खुसी हिँड्न खोज्ने, एउटा धार पार्टीको विचार, पद्धति, सिद्धान्तअनुसार हिँड्न खोज्ने र हिँडाउन खोज्ने । यसखालको दुईटा धार सुरुदेखि नै थियो तर सुरुमा विवाद त्यति गहिरिएको थिएन । पार्टीको गतिविधि अगाडि बढ्दै जाँदा दुईवटा चिन्तन झाङ्गिदै गयो । पार्टीको जुन मूल्य–मान्यता छ, त्यो अनुसार अगाडि बढ्ने कि व्यक्तिको सोच अनुसार अगाडि बढ्ने भन्नेमा संघर्ष चलिरहेको छ । पार्टीको नेतृत्वमा सरकार बस्ने कि सरकारको नेतृत्वमा पार्टी बस्ने भन्ने पनि अहिले बहसको विषय बनेको छ ।अहिले त ‘संघीय लोकतान्त्रिक गणतन्त्र आवश्यक नै थिएन, किन मान्ने ? द्वन्द्व व्यवस्थापन गर्नका लागि मानिदिएको हो’ भनिरहेका छन् । संविधान पनि प्रधानमन्त्री बन्नका लागि मात्र मानेका हुन् जस्तो लाग्छ । प्रधानमन्त्री बन्न हतार भएका कारण फास्ट ट्रयाकबाट संविधान बनाउन लागेको कुरा कसैबाट लुकेको छैन ।सरकारलाई नेतृत्व गरेको व्यक्ति (केपी शर्मा ओली) र पार्टीको सिद्धान्त, विचारलाई नेतृत्व गरेको व्यक्ति (प्रचण्ड) बीच संघर्ष चलिरहेको छ । यसलाई कतिपयले पदको बाँडफाँटको झगडा हो पनि भनिरहेका छन् । त्यो बिल्कुलै होइन, त्यो सरासर गलत आरोप हो । पार्टीभित्र विचार, पद्धति, विधि, विधानलाई स्थापित गराउन संघर्ष भइरहेको छ ।तपाई पार्टीभित्र व्यक्तिवादी सोच र पार्टीमा विधि, विधान, पद्धति, विचार स्थापित गराउने बीच संघर्ष चलिरहेको बताउनु हुन्छ । पार्टीमा विधि, विधान, पद्धति, विचार स्थापित भइसकेको छ कि त्यो स्थापित हुने क्रममा छ ?–पार्टी निर्माणको क्रममा राजनीतिक प्रतिवेदन तयार हुँदा त्यसको बारेमा बहस सुरु भएको थियो । त्यसलाई मान्ने तथा आत्मसात् गर्ने काम भयो । तर अहिले एक पक्षबाट त्यसलाई छाड्ने काम भइरहेको छ । अहिले त ‘संघीय लोकतान्त्रिक गणतन्त्र आवश्यक नै थिएन, किन मान्ने ? द्वन्द्व व्यवस्थापन गर्नका लागि मानिदिएको हो’ भनिरहेका छन् । संविधान पनि प्रधानमन्त्री बन्नका लागि मात्र मानेका हुन् जस्तो लाग्छ । प्रधानमन्त्री बन्न हतार भएका कारण फास्ट ट्रयाकबाट संविधान बनाउन लागेको कुरा कसैबाट लुकेको छैन । अर्थात् कसैलाई प्रधानमन्त्री बन्नु थियो र त्यतिबेला हतारमा संविधानलाई स्वीकार गरियो भन्ने कुरा अहिले आएर पुष्टि भएको छ ।पार्टी एकतामा पनि जुन सहमतिमा हस्ताक्षर भयो, जुन प्रतिवेदनमा हस्ताक्षर भयो, त्यो पनि प्रधानमन्त्री बन्नकै लागि भएको कुरा अहिले आएर पुष्टि भएको छ । नत्र जे सहमति भएको छ, जे प्रतिवेदन पारित भएको छ त्यसलाई व्यवहारमा लागु गर्नुप-यो । ‘जे छु मै छु, अरु कोही छैन । मैले नै यो पार्टी बनाएको हुँ, मैले नै सबैथोक गरेको हो, मलाई जनताले प्रधानमन्त्री बनाईदिएका हुन्’ भन्नेजस्ता भ्रम कसैमा छ भने उसले बुझ्नु प¥यो, जनताले व्यक्तिलाई होइन, पार्टीलाई मत दिएका हुन् । तर उहाँ (ओली) मा यी सबै चिज मैले नै गरेको हो भन्ने दम्भ छ । जनताको जनवाद अहिलेको राजनीतिक कार्यदिशा हो । तर उहाँ (ओली) ले अहिले जनताको बहुदलीय जनवादका लागि हल्ला गरिरहनु भएको छ । सहमति गर्ने बेलामा जनताको जनवादमा गर्नुभयो, अहिले आएर जनताको बहुदलीय जनवादको अडानमा बस्नु भएको छ । यो गलत कुरा हो । सोच अग्रगामी हुनु प¥यो, पश्चगामी होइन । अगाडिको कुरा सोच्नु प¥यो, पछाडिको होइन । पार्टीको विधि, विधान र प्रतिवेदनलाई उहाँले स्वीकार गर्न चाहनु भएको छैन । पार्टीभित्रको विवादको मुख्य जड नै यही हो ।प्रचण्डलगायतका नेताहरुले भन्दै आएको पद्धति, विचार, विधि, विधान निर्माणकै क्रममा छ कि निर्माण भइसकेको अवस्था हो ?–विधि, विधान र पद्धति निर्माण भइसकेको छ । त्यसलाई पूर्णता दिने काम महाधिवेशनबाट हुन्छ । प्रचण्ड लगायतका नेताहरुले जुन कुरा भनिरहनु भएको छ, त्यो पार्टीको लाइन हो । पार्टीको लाइन र विचारलाई सबैले मान्नु प¥यो । पार्टीको पद्धति, विचारभन्दा बाहिर गएर कसैले कुरा गर्न मिल्दैन । व्यक्तिवादी सोचले न देश बन्छ, न पार्टी बन्छ । पार्टी, सरकार के को लागि ? देश बनाउनका लागि न हो ! जनतालाई सुख, सुविधा, विकास दिन सकिएन भने किन चाहियो पार्टी, किन चाहियो सरकार ? आम रुपमा जनताले प्रश्न उठाउन थालेका छन् । यसको जवाफ कसले दिने ? यसको दायित्व कसले लिने ? यसको जिम्मेवारी कसले लिने ? व्यक्तिवादी सोचले कुनै पनि समस्या समाधान हुँदैन ।तपाईहरुले भनेजस्तै केपी शर्मा ओलीले पनि मैले पार्टी र सरकारलाई विधि र पद्धतिमा चलाउन खोजेको हुँ तर पार्टीका नेताहरुबाट नै असहयोग भयो भन्ने आरोप लगाउँदै आउनु भएको छ, दुवै पक्षको आरोप उस्तैउस्तै छ । कसको कुरालाई सही मान्ने त ?–उहाँ (ओेली) ले के भनिरहनु भएको छ, के गरिहनु भएको छ, त्यो कुरा आमजनताले पनि हेरिरहनु भएको छ र सुनिरहनु भएको छ । कसले झुठ बोलिरहेको छ, कसले सत्य बोलिरहेको छ भन्ने प्रस्टै छ । यदि केपी शर्मा ओलीको कुरा सही हो भने त्यो कुरा बैठकमा राखेर त्यसको सामना गर्नुप¥यो नि ! मैले पार्टी र सरकारलाई विधि, पद्धतिका आधार चलाउन खोजेको छु तर फलानो फलानोले चल्न दिइरहेका छैनन् भनेर उहाँले पार्टीको बैठकमा भन्नुप¥यो नि ! पार्टीको बैठक बस्न नदिने, बैठक बसे पनि त्यसमा नआउने । पार्टीको निर्णय पनि नमान्ने, यस्तो कहीँ हुन्छ ? पार्टीको अध्यक्षले नै पार्टीको निर्णय म मान्दिन, पार्टीको बैठक बस्यो भने पार्टी फुटाईदिन्छु, पार्टीको बैठक नराख्नू भनेको कुरा तपाईले नेपालको राजनीतिमा आजसम्म कहिले सुन्नु भएको छ ? तर नेकपाका अध्यक्ष र सरकारका प्रधानमन्त्री  केपी शर्मा ओली अहिले भन्दै आएको कुरा नै त्यही हो । उहाँले झुटो बोलिरहनु भएको छ भन्ने कुराको योभन्दा अर्को प्रमाण के चाहियो ? त्यसैले समस्या उहाँ (ओली) मा छ ।एक पक्षले अर्कोमा समस्या देखिरहेको छ भने अर्को पक्षले अर्कै पक्षमा समस्या देखाइरहेको छ, समस्या कसमा छ भने कुरा समय क्रम वा विस्तारै प्रमाणित हुँदै जाला, तर....– समय क्रम वा पछि होइन, अहिले नै रिजल्ट कस्तो आइरहेको छ भन्ने हेर्नु प¥यो । पार्टी बर्बाद भइरहेको छ । देश बर्बाद भइरहेको छ । यस्तो अवस्थामा के हुने हो, के नहुने हो भनेर हेर्न भविष्यलाई कुर्ने होइन । पछिका लागि पर्खिने होइन । गल्ती उहाँमा छ भने सच्चिनु प¥यो ।यस्तै चलिरह्यो भने पार्टी एक नरहन पनि सक्छ भन्ने अवस्था आइसकेको हो ?–पार्टी एक रहन्छ एक रहँदैन भनेर अहिले सोच्ने विषय नै होइन । कसैलाई पार्टीको विचार र सिद्धान्त मन पर्दैन भने त्यसले यो कुरा सोच्ने हो । समाजवाद उन्मुख जनताको जनवादलाई आत्मसात् गर्ने भन्ने कुरामा सहमति जनाउनु भएको थियो नि त उहाँले ! पार्टीको विधि विधानलाई आत्मसात गरेर अगाडि बढ्नुपर्ने बेलामा फेरि पछाडि फर्किने प्रयास भइरहेको छ । पाँच वर्ष भइसक्यो संविधान निर्माण भएको तर समाजवाद खै ? समाजवाद ल्याउन, त्यो अनुसारको कार्यक्रम ल्याउन कसले रोकेको छ उहाँलाई ? पार्टीले रोकेको छ र ? कुनै व्यक्तिले रोकेको छ र ? उहाँले आफूलाई चाहिने विषयमा भटाभट निर्णय गरिरहनु भएको छ । जहाँ असजिलो हुन्छ अनि पार्टीले सहयोग गरेन, पार्टीका नेताले विरोध ग-यो भनि हल्ला गर्नुहुन्छ, जसमा कुनै सत्यता हुँदैन । उहाँको कुन कामलाई पार्टीले रोक्यो ? त्यो कुरा उहाँले स्पष्ट रुपमा भन्नुप-यो । आरोपमात्र लगाएर हुँदैन, प्रमाणित पनि गर्नुप-यो ।दसैँ भत्ताको बारेमा सरकारले नै निर्णय गरेको थियो, पछि त्यसको विरोध हुन थालेपछि उहाँले फिर्ता लिनुभयो । उहाँले त्यो फिर्ता लिँदा पार्टीमा कुनै छलफल गर्नुभएको थिएन, तैपनि हामीले समर्थन ग-यौं र त्यसलाई सफल पा-यौं, पार्टीका कसैले त्यसको विरोध गरेन नि ! अर्थात् राम्रो काम गरेपछि सबैको साथ र सहयोग कायम नै रहन्छ । कोरोनालाई कसरी जित्ने, यसलाई कसरी नियन्त्रण गर्ने भन्ने विषयमा जहिले पनि पार्टीले कुरा उठाईरहन्थ्यो तर उहाँले कहिल्यै त्यसमा चासो दिनुभएन ।मान्नुपर्छ नि, नमान्ने कुरै हुँदैन । पार्टीमा बस्ने र पार्टीले गरेको निर्णय नमान्ने भनेर हुन्छ र ! नेताहरुले वास्ता नगरेका कारण त अहिलेसम्म उहाँले पार्टीको निर्णय मान्नुभएको छैन नि ! नेताहरुले आजैबाट कडाइ गरुन् त, उहाँले पनि पार्टीको निर्णय मान्न बाध्य हुनुपर्ने अवस्था आउँछ ।पार्टीमा विवाद छ भन्ने कुरा त छर्लङ्ग नै छ, तर यो संकटबाट पार्टीलाई कसरी जोगाउने ?–म त भन्छु, अब कमरेडहरु प्रचण्ड, माधवकुमार नेपाल, झलनाथ खनाल, वामदेव गौतम, नारायणकाजी श्रेष्ठले खुट्टा कमाउनु हुँदैन । उहाँहरुको अगाडि ठूलो चुनौती छ । उहाँहरुले त्यो चुनौतीको सामना गर्दै अगाडि बढ्नु हुन्छ भने मलाई विश्वास छ ।‘खुट्टा कमाउनु हुँदैन’ भन्नुभयो, यसको अर्थ के हो ?–उहाँहरुले छलफल गर्नुहुन्छ, पार्टीबाट निर्णय गर्नुहुन्छ । सचिवालयको बैठक बोलाउनु भएको छ । सम्भवतः आज (बुधबार) बस्छ होला । सचिवालयको बैठकपछि स्थायी कमिटीको बैठकमा लग्नुपर्छ । स्थायी कमिटीको बैठक सम्पन्न भएपछि त्यसलाई केन्द्रीय समितिको बैठकमा लाग्ुपर्छ । पार्टीलाई लाइन अनुसार चलाउने यो नै महत्वपूर्ण प्रकृया हो । मंसिर १५ गतेका लागि केन्द्रीय समितिको बैठक बोलाइएको छ । त्यो बैठकमा पनि यो बहसलाई लैजान सकिन्छ । अब उहाँहरुले निर्णय गर्ने बेला आएको छ । सबभन्दा शक्तिशाली भनेको केन्द्रीय समितिको बैठक हो । त्यो बैठकबाट पार्टीका तमाम समस्याको निर्क्यौल गर्नुपर्छ ।तर प्रधानमन्त्री ओलीले प्रष्ट भनिसक्नु भएको छ कि म पार्टीको निर्णय पनि मान्दिनँ, कुनै बैठकमा आउदिनँ र एक पक्षीय ढंगले निर्णय गरे पार्टी फुट्नेसम्मको चेतावनी दिनुभएको छ । तपाईहरु पार्टीको निर्णय नै सर्वोपरी हुन्छ भनिरहनु भएको छ, समस्या कसरी समाधान हुन्छ त ?–उहाँले घुर्की देखाउनु हुन्छ । अहिले बैठकमा आउन थाल्नु भएको छ । उहाँले डर देखाएर, हप्काएर पार्टी र सरकार चलाउन खोज्नुभएको छ, त्यो अब चल्दैन भन्ने कुरा सायद उहाँले बुझ्नुभएको छैन । बुढेसकालमा केटाकेटीपन आउँदो रहेछ, सायद त्यही नै उहाँमा आएको छ जस्तो लाग्छ । उहाँबाहेक पनि थुप्रै बैठक बसेका छन् । निर्णयहरु पनि भएका छन् । अहिले पनि उहाँ नआए अब कुरेर बस्ने होइन, अगाडि बढ्छ र बढ्नु पनि पर्छ । एकजनाका लागि देश र पार्टीलाई बर्बाद हुन दिनुहुँदैन ।यदि कुनै अप्रिय निर्णय लिनुभयो भने उहाँकै लागि आत्मघाती हुनसक्छ । अप्रिय निर्णय होइन, उहाँले जनता र देशको हितमा प्रिय निर्णय गर्नुपर्छ । ज्ञानेन्द्रले पनि संविधान मिचेर ‘कु’ गर्नुभएको थियो नि त । त्यसको परिणाम के भयो त ? इतिहासमा यस्ता कुराहरु खोज्ने हो भने धेरै उदाहरण छन् जसको अन्त्य राम्रो भएको छैन । प्रधानमन्त्री ओलीले आफ्नो अन्त्य कसरी गराउनुहन्छ, आफ्नो कार्यकाल कसरी सम्पन्न गराउनुहुन्छ, त्यो उहाँमा भर पर्ने कुरा हो ।प्रधानमन्त्री ओलीले पटक-पटक ‘पार्टीको निर्णय मान्दिनँ’ भन्नुभएको छ, यदि पार्टीले भोलि गएर कुनै निर्णय ग¥यो र त्यसलाई प्रधानमन्त्री ओलीले मान्नुभएन भने त्यसपछिको स्टेप के हुन्छ तपाईहरुको ?–मान्नुपर्छ नि, नमान्ने कुरै हुँदैन । पार्टीमा बस्ने र पार्टीले गरेको निर्णय नमान्ने भनेर हुन्छ र ! नेताहरुले वास्ता नगरेका कारण त अहिलेसम्म उहाँले पार्टीको निर्णय मान्नुभएको छैन नि ! नेताहरुले आजैबाट कडाइ गरुन् त, उहाँले पनि पार्टीको निर्णय मान्न बाध्य हुनुपर्ने अवस्था आउँछ । पार्टी बचाउनलाई, देश बचाउनलाई, जनताको दुःख सम्बोधन गर्नलाई पार्टीलाई अगाडि बढाउनु प-यो । देश र पार्टीलाई अब यथास्थितिमा छाड्नु हुँदैन । पार्टीभित्र विधि र पद्धतिलाई कार्यान्वयन गराउँदै अगाडि बढ्नुपर्ने आवश्यकता आइसकेको छ ।प्रचण्डसँगको भेटमा त प्रधानमन्त्री ओलीले ‘तपाईहरुले धेरै जोरजबरजस्ती गर्नुभयो भने कुनै अप्रिय निर्णय पनि लिनसक्छु’ भनेर चेतावनी दिनुभएको कुरा पनि बाहिर आएको छ, उहाँले कस्तो अप्रिय निर्णय लिन सक्नुहुन्छ जस्तो लाग्छ तपाईलाई ?–यदि कुनै अप्रिय निर्णय लिनुभयो भने उहाँकै लागि आत्मघाती हुनसक्छ । अप्रिय निर्णय होइन, उहाँले जनता र देशको हितमा प्रिय निर्णय गर्नुपर्छ । ज्ञानेन्द्रले पनि संविधान मिचेर ‘कु’ गर्नुभएको थियो नि त । त्यसको परिणाम के भयो त ? इतिहासमा यस्ता कुराहरु खोज्ने हो भने धेरै उदाहरण छन् जसको अन्त्य राम्रो भएको छैन । प्रधानमन्त्री ओलीले आफ्नो अन्त्य कसरी गराउनुहन्छ, आफ्नो कार्यकाल कसरी सम्पन्न गराउनुहुन्छ, त्यो उहाँमा भर पर्ने कुरा हो । बृहत पार्टी एकताको प्रस्ताव उहाँ (ओली) को होइन, त्यो प्रस्ताव कमरेड प्रचण्डको हो । जसको प्रस्तावबाट एकता प्राप्त भएको छ, त्यसलाई जोगाउने जिम्मेवारी पनि उसैको हुन्छ । प्रचण्डले एकतालाई जोगाउन हरसम्भव प्रयास गरिरहनु भएको छ । प्रचण्डले पटक पटक लचकता देखाउनु भएको छ । उहाँले लचकता यति देखाईसक्नु भएको छ कि अब हद भयो । अझै पनि लचकता देखाउनु भयो भने पार्टी बर्बाद हुन्छ । लचकता अपनाउँदै गयो भने उहाँ (ओली)मा म जे भन्छु त्यही हुँदो रहेछ भन्ने दम्भ पलाउँछ । त्यो दम्भलाई हटाउनका लागि भए पनि अब सख्त भएर अगाडि बढ्नुपर्छ । मलाई विश्वास छ कि अब उहाँ (प्रचण्ड)हरु अगाडि बढ्नु हुन्छ ।हाम्रै गाउँमा उहाँ (ओली) कै समर्थकले आफ्नै पार्टीका दुईजना मान्छे मारेको हो । तर अझै उहाँले आफ्ना ती समर्थकलाई नेता बनाइराख्नु भएको छ । कम्युनिस्ट आन्दोलनमा पनि त्यस्ता व्यक्तिहरु छन् । आफ्नै पार्टीका कमरेडहरुलाई मार्न लगाउने जस्ता घृणित काम भएको छ । मेरो विचारमा त पार्टीभित्र हुने यस्तो गतिविधिको बारेमा छानविन गर्न एउटा आयोग नै बन्नुपर्ने हो । बारामा एमालेकै मान्छे मारिएको छ र एमालेकै मान्छे जेलमा छ । यस्ता धेरै घटना छन् जसको छानविन हुन आवश्यक छ ।अब के अन्तिम अस्त्रको रुपमा ओलीविरुद्ध अविश्वास प्रस्ताव ल्याउने हो ?–हामीले किन अविश्वासको प्रस्ताव लगाउनु प-यो र ! पार्टी तथा संसदीय दलले जे निर्णय गर्छ, त्यो उहाँले मान्नुपर्छ । र, मलाई विश्वास छ कि उहाँले मान्नु हुन्छ । उहाँ पदको यति लोभी हुनुहुन्छ कि उहाँले सबै मान्नुहुन्छ, हेर्दै जानुहोला ।पार्टीको केन्द्रमा देखिएको विवाद तल्लो कमिटीमा समेत पुग्न थालिसक्यो, आन्तरिक विवादकै क्रममा भएको झडपमा एक कार्यकर्ताको ज्यान पनि गयो । अझै यो पार्टी लाइनमा आउँछ र सुध्रिन्छ भन्ने लाग्छ तपाईलाई ?–विगतमा पनि यस्तो भएको हो । हाम्रै गाउँमा उहाँ (ओली) कै समर्थकले आफ्नै पार्टीका दुईजना मान्छे मारेको हो । तर अझै उहाँले आफ्ना ती समर्थकलाई नेता बनाइराख्नु भएको छ । कम्युनिस्ट आन्दोलनमा पनि त्यस्ता व्यक्तिहरु छन् । आफ्नै पार्टीका कमरेडहरुलाई मार्न लगाउने जस्ता घृणित काम भएको छ । मेरो विचारमा त पार्टीभित्र हुने यस्तो गतिविधिको बारेमा छानविन गर्न एउटा आयोग नै बन्नुपर्ने हो । बारामा एमालेकै मान्छे मारिएको छ र एमालेकै मान्छे जेलमा छ । यस्ता धेरै घटना छन् जसको छानविन हुन आवश्यक छ । दुश्मनले एक अर्कालाई मार्नु र मार्न लगाउनु अर्कै कुरा हो तर पार्टीभित्रै नेताले अर्को नेतालाई मार्न लगाउनु जघन्य अपराध नै हो । यसको सत्यतथ्य छानविन हुनुपर्छ । एउटा कमरेड मारिएपछि सबैको छाती पोल्नुपर्ने हो, सबैको मन रुनुपर्ने हो । सबैले न्यायका लागि उठ्नुपर्ने हो । तर पार्टीका मान्छे मारिएका छन्, पार्टीकै अर्को मान्छेले मुद्दा दर्ता हुन दिँदैन । रमिता हेरेर बस्छ । उल्टै पीडितमाथि मुद्दा दर्ता गराएको छ ।गृहमन्त्रीले त मुद्दा दर्ता हुन्छ भन्नुभएको थियो । उहाँले कारवाही प्रक्रिया निष्पक्ष ढंगले अघि बढाउन चाहनु पनि भएको थियो तर मुद्दा दर्ता गर्न झमेला भयो । प्रधानमन्त्री ओलीले सिधै मुद्दा दर्ता नगर्नुस् भनेका होलान् भनेर हामीले बुझ्नुपर्ने हुन्छ । गृहमन्त्रीले मुद्दा दर्ता हुन्छ भन्छन् तर मुद्दा दर्ता हुँदैन भने कुरा प्रष्ट बुझ्नु पर्छ कि उहाँभन्दा माथिकाले रोकेका हुन् ।पर्साको घटना पार्टीमा एउटा एजेण्डाको रुपमा प्रस्तुत भएको छ, पार्टीले पीडित परिवारलाई न्याय दिलाउन सक्छ त ?–त्यस्तो जघन्य अपराधमा पनि पार्टीले न्याय दिलाउन सकेन भने त्यो कम्युनिस्ट पार्टी हुनसक्छ र ! न्याय दिन नसकने हो भने त्यो कम्युनिस्टको पार्टी हुँदैन, त्यो भिलेनहरुको पार्टी हुनजान्छ । फिल्महरुमा हुन्छ नि, मन नपरेको मान्छेलाई मारिदिन्छन् । त्यस्तै यहाँ भइरहेको छ । नेकपा पार्टी हिरोहरुको पार्टी बन्नुपर्छ, भिलेनहरुको पार्टी होइन । त्यसैले पर्साको घटनाबारे अन्तर्राष्ट्रिय स्तरको छानविन हुनुपर्छ । ओलीले त घुमाउरो पारामा यो घटना प्रचण्डले गराएको भन्नुहुन्छ । प्रचण्डले त पर्सा घटनाको छानविन हुनुपर्छ भन्दै आउनु भएको छ । त्यो घटना प्रचण्डले गराएको हो कि ओलीले गराएको हो, त्यसको सत्यतथ्य छानविन हुन आवश्यक छ ।गृहमन्त्री रामबहादुर थापा प्रचण्डकै पक्षबाट गृहमन्त्री बन्नुभएको हो, तै पनि पर्साको उक्त घटनाका बारेमा कानुनी कारवाही अघि बढाउने सन्दर्भमा उहाँको भूमिका प्रभावकारी देखिएन नि, किन ?–गृहमन्त्रीले त मुद्दा दर्ता हुन्छ भन्नुभएको थियो । उहाँले कारवाही प्रक्रिया निष्पक्ष ढंगले अघि बढाउन चाहनु पनि भएको थियो तर मुद्दा दर्ता गर्न झमेला भयो । प्रधानमन्त्री ओलीले सिधै मुद्दा दर्ता नगर्नुस् भनेका होलान् भनेर हामीले बुझ्नुपर्ने हुन्छ । गृहमन्त्रीले मुद्दा दर्ता हुन्छ भन्छन् तर मुद्दा दर्ता हुँदैन भने कुरा प्रष्ट बुझ्नु पर्छ कि उहाँभन्दा माथिकाले रोकेका हुन् । उहाँभन्दा माथि भनेकै प्रधानमन्त्री हो । प्रधानमन्त्री ओलीले सबैको मन्त्रालयमा हस्तक्षेप गर्नुहुन्छ भन्ने कुरा प्रस्ट नै छ । म आफै मन्त्री भएको बेला उहाँले कतिपय कुरा मलाईसमेत जानकारी नदिइकन मेरो मन्त्रालय अन्तर्गतका निर्णयहरु गर्नुहुन्थ्यो । मेरा मन्त्रालय बेलाबेलामा कसले चलाउथ्यो, त्यो मलाई नै थाहा हुँदैन्थ्यो । उहाँलाई मन लाग्यो भने आफ्नै निवासबाट सबै चेन्ज गरि हाल्नुहुन्थ्यो । बैठकमा प्रस्तावहरु नआए पनि निर्णयहरु गरेर पठाईदिने काम गर्नुहुन्थ्यो उहाँले । यस्तो अवस्थामा उहाँले पीडितको उजुरी नलिनका लागि प्रहरीलाई भन्नु उहाँका लागि कुनै ठूलो कुरा होइन ।पार्टीमा धेरै कुरा भइसकेको छ, धेरै प्रयोग पनि भइसकेको छ । तर पार्टीमा देखिएको विवादको ठोस समाधान आएन । समाधानको उपाय के हो त, प्रस्ट भनिदिनुस् न ?–अध्यक्ष प्रचण्डले पनि आफ्नो प्रस्तावमा समाधानका उपायहरु दिनुभएको छ । कमरेड केपी शर्मा ओलीले गम्भीर रुपमा आत्मसमीक्षा गर्ने, आत्मालोचना गर्ने, पार्टी एकता र संविधान, संघीय लोकतान्त्रिक गणतन्त्रको रक्षा एवं देशको निर्माणमा आवश्यक त्यागसहितको पहल लिई समुचित योगदान दिनुहुन्छ कि भनेर कमरेड प्रचण्डले आफ्नो प्रस्तावमा उल्लेख गर्नुभएको छ । समाधानको सबभन्दा सरल, सहज र हितकर उपाय यही हो ।तपाईले कतै सुन्नुभएको छ कि माओवादीले एमालेलाई सिध्याउने कुरा गरेको छ ? माओवादी पार्टीको भेला भएको कतै देख्नुभएको छ वा सुन्नुभएको छ ? पूर्व माओवादीको कतै भेला भएको छैन, कतै कुनै छलफल पनि भएको छैन । एमालेलाई सिध्याउनुपर्छ पनि भनेको छैन तर पूर्व एमालेलाई ब्युँत्याउने काम प्रधानमन्त्री केपी शर्मा ओलीबाट नै पटक पटक भएको कुरा पुष्टि नै भएको छ ।उहाँ (ओली) ले त यसअघि पनि आत्मालोचना गर्नुभएको होइन र ? आत्मालोचनाले नै फेरि पनि समस्या समाधान गर्ला ?–आत्मालोचना गर्ने कुरा उहाँको थेगो भइसकेको छ । जे कुरामा पनि आत्मालोचना गर्ने, गल्ती सुधार गर्ने भन्नुहुन्छ तर कुरामै सीमित हुन्छ । उहाँले यसअघि अमूर्त कुरा गर्नुहुन्थ्यो भने अब मूर्त रुपमा जानुपर्छ । कहाँ कहाँ गल्ती भएको छ, त्यसलाई कसरी सुधार गर्ने, त्यसमा कसरी आत्मालोचना गर्ने, ती सबै मूर्त रुपमा भन्नुपर्ने हुन्छ, अनिमात्र हुन्छ ।पार्टी एकीकरणपछि पनि पूर्व एमाले र पूर्व माओवादीबीच भावनात्मक एकता हुन सकेन, एमालेले माओवादी सिध्याउन खोज्ने, माओवादीले एमाले सिध्याउन खोज्ने, यसकै परिणामस्वरुप विवाद झाङ्गिएको त होइन ?–तपाईले कतै सुन्नुभएको छ कि माओवादीले एमालेलाई सिध्याउने कुरा गरेको छ ? माओवादी पार्टीको भेला भएको कतै देख्नुभएको छ वा सुन्नुभएको छ ? पूर्व माओवादीको कतै भेला भएको छैन, कतै कुनै छलफल पनि भएको छैन । एमालेलाई सिध्याउनुपर्छ पनि भनेको छैन तर पूर्व एमालेलाई ब्युँत्याउने काम प्रधानमन्त्री केपी शर्मा ओलीबाट नै पटक पटक भएको कुरा पुष्टि नै भएको छ । प्रधानमन्त्री ओलीले नै नेकपा एमाले नामको पार्टी दर्ता गराएको कुरा पनि बाहिर आइसकेको छ । उहाँले पूर्व एमालेसँग जुम भेला गरेर कुराकानी गर्नुभएको छ । बेलाबेलामा उहाँले माओवादीलाई सिध्याईदिने भनिरहनु हुन्छ । तर हाम्रो धारणा भनेको न अब एमाले छ, न अब माओवादी छ । अहिलेको पार्टी भनेको नेकपा हो ।प्रधानमन्त्री ओलीले यो बीचमा पनि माधवकुमार नेपाल, झलनाथ खनाल, वामदेव गौतमलाई बोलाएर विभिन्न प्रलोभन दिनुभएको छ । उहाँहरुसँग पनि माओवादीलाई सिध्याउने कुरा गर्नुभएको छ । तर उहाँहरु यसपटक प्रधानमन्त्री ओलीको प्रलोभनमा पर्नुभएको छैन । यो नै ठुलो कुरा हो । अब एमाले पनि छैन र माओवादी पनि छैन भन्ने कुराको प्रमाण हो यो । यो तालले देश अगाडि बढ्दैन भन्ने कुरा उहाँहरुले पनि बुझिसक्नु भएको छ । सबै कुरा पार्टीको बैठकबाटै समाधान हुनुपर्छ भन्ने कुरामा उहाँहरुको जोड छ । र, यो निकै सकारात्मक कुरा हो ।#मात्रिका यादव