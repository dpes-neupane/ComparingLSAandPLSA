वामगठबन्धन बनाउँदा त नेताहरूले छिटै पार्टी एकता गर्छौं भन्नुभएको थियो तर अहिले पार्टी एकतामा ढिलाइ हुनुको कारण के हो ?नेपालको कम्युनिस्ट आन्दोलनलाई हेर्दा यो सहजीकरण भएको छ । यिनको इतिहास हेर्दा दुई धारका सशक्त दलहरूको एकता हो । गठबन्धन गरेर धेरै सहज भएको छ । विगतको इतिहास हेर्ने हो भने त्यति राम्रो छैन । एकले आतङ्ककारी घोषणा गरेको, उग्रवादी भनेको अर्कोले संशोधनवादी, संसदवादी भाइ काँग्रेस, भ्रष्टाचारीसम्म भनेको हो । कैयौँ समयमा हामी आपसमा भौतिक रूपमा नै लडेको इतिहास पनि छ । यो सबैबाट शिक्षा लिएर अहिले एक ठाउँमा आएका हौँ । हामी नमिल्दा अहिलेसम्म काँग्रेसले फाइदा लिएको छ । प्रगतिशील शक्ति कमजोर हुँदा अरूले फाइदा लियो ।सैद्धान्तिक कुराहरू पनि फरक छन् । एमालेले अहिलेसम्म मान्दै आएको जबज र माओवादीको  २१औँ शताब्दीको जनवाद र प्रचण्ड पथ छ । यसको सैद्धान्तिक तालमेल गर्नुपर्ने छ । एमाले अहिले लचिलो भएर भए पनि पार्टी एकता गर्नुपर्छ भन्नेमा छ । तर एमाले अहिले साङ्गठनिक रूपमा माओवादीभन्दा बढी सुदृढ छ । जनमतमा पनि एमाले राम्रो छ । तर एकतामा हिस्सा बराबरी मागेको छ माओवादीले । यसमा एमाले लचिलो हुन तयार देखिन्छ । यसमा कसैको फाइदाभन्दा पनि राष्ट्रको विकास महत्व हो । सैद्धान्तिक कुराको छिनो फानो र नेतृत्वको व्यवस्थापन पनि महत्वपूर्ण छ । यतिखेर एमाले पार्टी एकता गर्न तयार छ । लाभका पदभन्दा पनि देश र जनतासँग जोडिएको विषय हो । मैले पाएको सूचना अनुसार सैद्धान्तिक र वैचारिक र नेताको व्यवस्थापनसहित छिटै एकता हुने तयारी रहेको भन्ने छ । यो एकता कसैले चाहेर पनि रोकिँदैन अब । छिटै एकता हुन्छ । पार्टी एकता विचार, सिद्धान्त र साङ्गठनिकभन्दा पनि व्यक्ति व्यवस्थापनमा बढी चर्चा भएको पाइयो नि ?कम्युनिस्टहरू भन्न त नीति प्रधान हो, विचार प्रधान हो भन्छौँ । तर पार्टीमा व्यक्ति पनि महत्वपूर्ण हुन आउँदो रहेछ । यो पटकको निर्वाचनलाई हेर्ने हो भने पार्टी अध्यक्ष केपी ओली नभएको भए यत्तिको सफलता पाउन सक्दैना थियौँ । आवरणमा बढी नेतृत्वको बहस बढी हुने गर्दछ । हामीले संसदीय व्यवस्थाबाट नै समाज परिवर्तन गरेर राज्य सत्तालाई समाजवादमा जाने नयाँ विचार जबजसहित अगाडि बढेका छौँ । अर्को राज्य सत्ता बन्दुकको नालबाट परिवर्तन हुन्छ भनेर शसस्त्र सङ्घर्ष गरेको पार्टी हो । फरक विचारको अस्तित्व नस्विकार्ने, सामन्तवादको समूल नष्ट गर्न हिँडेको माओवादी हो ।अहिले दुवै पार्टी एउटै लाइनमा उभिएका छन् । शान्तिपूर्ण तरिकाले समाज परिवर्तन गर्ने र समाजवादमा जाने यात्रामा छन् । यसरी हेर्दा अब यी दुई पार्टीमा  वैचारिक रूपमा धेरै भिन्नता छैन । यसकारण यसमा बहस नहुनु स्वभाविक नै हो । विचारमा भिन्नता भएन भने बहस कम हुने गर्छ । नेतृत्वको व्यवस्थापनमा अलि बढी बहस भएको छ । हामीले दुई तिहाई बहुमत ल्याएका छौँ । ७ वटा प्रदेशमध्य ६ वटा प्रदेशमा हामी सरकार बनाउँदै छौ।नेतृत्वको व्यवस्थापन धेरै जटिल हुनुपर्छ भन्ने मलाई लाग्दैन । कहिले काँही बहस भएको देखिन्छ, अध्यक्ष ओली हुने कि प्रचण्ड हुने भन्नेमा ।एमालेका दोस्रो तहका नेता प्रचण्डलाई अध्यक्ष स्वीकार्दैनन् भन्ने कुरा के हो ?यो कुरा अलि जटिल छ । पार्टी एकतामा नेताहरूबीच छलफल भएको होला । तर एमालेमा पावर सेयरिङमा नराम्रो अनुभव छ । एमालेमा पावर सेयरिङ गर्दा पार्टी विभाजनसम्मको नमीठो भोगाइ छ ।सरकारमा जाने र अध्यक्ष हुनेबीच यसको असर पर्छ । माधव नेपाल उपप्रधानमन्त्री, मनमोहन प्रधानमन्त्री हुनुभयो । वामदेव गौतमले पार्टी विभाजन गर्नुभयो । झलनाथ खनाल अध्यक्ष हुँदा प्रधानमन्त्री माधव नेपाल हुनुभयो । यो समयमा पनि सरकार र पार्टीबीच राम्रो भएन ।यसकारण अहिले पनि प्रधानमन्त्री केपी ओली र पार्टी अध्यक्ष प्रचण्ड हुँदा राम्रो हुँदैन । त्यसकारण म भन्छु, अहिले प्रधानमन्त्री र पार्टी अध्यक्ष केपी ओली नै हुनुपर्छ । पावर सेयरिङ हुँदैन । पावर एकै ठाउँमा हुनुपर्छ । शक्तिका हिसाबले पनि एमाले ७० प्रतिशत र माओवादी ३० प्रतिशत हो । यसरी जाँदा सहज र राम्रो हुन्छ । प्रचण्डलाई पार्टी र सरकार हेर्ने भूमिका दिन सकिन्छ । यो मेरो सुझाव हो, एकताको महाधिवेशन नहुँदासम्म ओली नै अध्यक्ष हुनुपर्छ । तपाईंलाई पार्टी अध्यक्ष केपी ओलीको नजिकको नेताका रूपमा हेरिन्छ, गठबन्धन निर्माण भइरहँदा ओलीलाई प्रधानमन्त्री र प्रचण्डलाई अध्यक्ष दिने सहमति भएको थियो भन्ने छ नि ?गठबन्धन गर्नुभन्दा पहिला नेताहरूले यति गोप्य राखे कि कसैले सुइँकोसम्म पाएनन् । घोषणा नहुन्जेल नेताहरूले एकले अर्कोलाई आरोप प्रत्यारोप गर्ने घोषित नीति बनाएका थिए । यसले गर्दा गठबन्धन बन्छ भनेर कसैलाई पनि थाह भएन ।यसमा मैले पनि गठबन्धन बनाउँदा अथवा पार्टी एकतामा पहिला नै पद बाँडफाँड भएको सूचना मलाई छैन ।नेताहरूले बरु गठबन्धनका विरुद्ध हुन सक्ने चलखेल रोक्नु थियो, त्यसमा नै बढी केन्द्रित थियो ।प्रचण्डलाई अध्यक्ष दिइएन भने पार्टी एकता हुँदैन भन्छन् नि के हो ?यो दुर्भाग्यपूर्ण निर्णय नहोस् भन्ने छ । महाधिवेशन हुँदा पार्टी एकता हुँदा नेताहरूले आफ्नो दाबी गर्नु अन्यथा होइन । तर आजको समयमा नेतृत्वको हकमा एउटा विधि बनाएर जानुपर्छ । यसमा मैले अध्यक्ष पाइन भने एकता हुनु हुँदैन भन्नु हुँदैन । ठोस वस्तुको ठोस विश्लेषण गरेर जानु पर्छ । यसमा विधि बनाएर जानु नै उत्तम हो । यसो भनिरहँदा प्रचण्ड अध्यक्ष हुनु हँुदैन भन्ने होइन ।सशस्त्र जनयुद्ध गरेको माओवादी केन्द्र र पाँचाँै महाधिवेशनबाट शान्तिपूर्ण रूपमा राज्य सत्ता परिवर्तन गर्न सकिन्छ भन्ने एमालेबीच पार्टी एकता हुँदा युवा विद्यार्थीहरूमा बहस छलफल हुनुपथ्र्यो त्यो किन भइरहेको छैन ?माओवादीले सशस्त्र युद्धबाट सत्ता परिवर्तन गर्न हिँडेको शक्ति हो । शान्तिपूर्ण रूपमा राज्य परिवर्तन गर्न सकिन्छ भन्ने एमाले बीच अब त्यति भिन्नता रहेन । माओवादी धेरै हण्डर ठक्कर खाएर जनताको बहुदलीय जनवादको नजिक आएको छ । बल प्रयोग गरेर सत्ता परिवर्तन र समाजपरिवर्तन गर्ने राजनीतिक यात्राबाट ०६२–६३ सालबाट शान्तिपूर्ण यात्रामा आएका छन् । ०६४ को संविधान सभाको निर्वाचनमा भाग लिएपछि उहाँहरू पनि जबजको नजिक आएको छ । अब शान्तिपूर्ण रूपमा समाज परिवर्तर्न गर्ने कि शसस्त्र सङ्घर्षबाट समाजपरिवर्तन राज्य परिवर्तन गर्नेभन्दा शान्तिपूर्ण रूपमा  समाजपरिवर्तन गर्न उनीहरू तयार भएका कारण यसमा धेरै बहस भएन ।तपाईंले जबज जबज भनिरहँदा तपार्इंकै पार्टीभित्र जबजको च्याप्टर क्लोज भएको कुरा उठेको छ ?यो सेन्टिमेन्ट कुरा गर्न त सकिएला । जबज क्रान्तिको बाटो हो यो समाजवादमा पुग्ने बाटो हो । अहिले हामी अर्धसामन्ती र अर्ध औपनिवेशिकबाट पुँजीवादको डिलमा पुगेका छौँ । यो हाम्रो नवौँ महाधिवेशनले पास गरेको हो ।  जबजको च्याप्टर क्लोज हुनलाई नेपालमा समाजवाद आएको घोषणा गर्नुपर्छ । होइन भने यसको पुष्ट्याइँ सकियो भन्नु गलत हो ।जहाँसम्म २१आँै शाताब्दीको जनवाद, महाविपत्ति, छलाङ यी सबै उनीहरूको शब्दमा मात्र हुन् । यसको पुष्टि सकियो । ०६२–६३ को आन्दोलनले यो सकियो । उहाँहरूको विचारको अब पुष्टि हुँदैन ।  उहाँहरू  पनि अहिले जबजको वरिपरि हुुनुहुन्छ ।अब हामी कसको विरुद्ध लड्ने हो त । अब हामी सत्ताधारी हौँ । कसका विरुद्ध लड्ने त आफै सत्तामा जाने आफै विद्रोही हुने कुरा सकियो ।अहिलेको पुँजीवादी समाजका केही राम्रा कुुरा अँगाल्दै अगाडि बढ्नुपर्छ । पुँजीवादले अँगालेका कुराहरू हामी पनि अँगालेर जान चाहन्छौँ । आवधिक निर्वाचन, जनमतद्वारा सरकार यी पुँजीवादका अङ्ग  पनि हुन् । यसलाई अँगालेर जानुपर्छ । शक्तिपृथकीकरण, लोकतान्त्रिक कुराहरू, आज न त पुँजीवाद हिजोको मान्यतामा टिक्न सक्छ  न त कम्युनिस्ट नै यही भएर त हो शेरबहादुर देउवाले ६५ वर्षमा वृद्ध भत्ता दिने घोषणा गरेको ।अहिले पनि माओवाद प्रयोग गर्छु भन्नु उग्रक्रान्तिकारीपन हो र जबजको औचित्य सक्यो भन्नु पनि गलत हो । अहिले नेपालको कम्युनिस्ट आन्दोलन मदन भण्डारीले भनेको जबजमा आएको छ । पार्टी एकताका बारेमा जसरी युवा विद्यार्थी उत्साहित र बहसमा आउनुपर्ने हो किन मौन छन्, कि युवा विद्यार्थीहरूको भूमिका अब राजनीतिमा सकिएको हो ?पार्टी एकता गर्ने यस्तो समयमा भयो, त्यसलगत्तै निर्वाचन घोषणा भयो । युवा विद्यार्थीहरू निर्वाचनमा बढी सक्रिय भए । एकतामा ध्यान नदिएको होइन । असारमा जन्मेको बच्चा जस्तो भयो । असारमा धान रोप्नुपर्ने हुन्छ, बच्चाले त्यति महत्व पाउँदैन । त्यस्तै भयो अहिले सबैको ध्यान बढी निर्वाचनमा भयो । एकतामा कम भयो । अहिले युवा र विद्यार्थी आन्दोलन सकिएको नै हो त ?अब हिजोको तरिकाले अहिलेको आन्दोलन हुँदैन । अब देश समृद्धिको बाटोमा लाग्छ । यसका लागि नै अबका युवा विद्यार्थीहरूले आफूलाई तयार गर्नुपर्छ । विगतको जस्तो राजनीतिक सङ्गठनमा लागेर सडकमा मात्र आएर हुँदैन । अब नयाँ तरिकाले साथ दिनुपर्छ । आफूसँग भएको ज्ञान सीपको प्रयोगबाट नै राजनीतिक र देशलाई आफ्नो सहयोग गर्छ ।अब विचार मिल्ने सङ्गठनहरूबीच फकर फरक सङ्गठनको आवश्यकता नै छैन । अब विद्यार्थी र युवाको एउटै सङ्गठन बनाएर जानुपर्छ । देशलाई समृद्धिमा लैजाने हो । समाजलाई समृद्धिमा लैजाने हो । अबको विज्ञान प्रविधिको प्रयोग गरेर नै समाज परिवर्तनको अभियानमा लाग्नु पर्छ । यसकारण अब अलग अलग सङ्गठनको आवश्यकता छैन । विद्यार्थी र युवाहरूको सङ्गठन एउटै बनाउन कति सम्भव छ ?यो सम्भव छ । स्ववियुको निर्वाचनमा उमेर हद तोकेको छ । तर विद्यार्थीमा छैन, यो हुनुपर्छ । युवा सङ्घमा पनि उमेरको हद छ । यसलाई लागू गर्नुपर्छ । तर यहाँ आन्दोलनभन्दा व्यक्ति स्थापित हुने होड चलेको छ ।अब राज्यसँग सहकार्य गर्नुपर्छ । कहिले काहीँ राज्यलाई सहयोग गर्नुपर्छ । राज्यको पक्षमा जनतालाई जनचेतना जगाउनुपर्छ । कहिले काहीँ राज्यलाई खबरदारी पनि गर्नुपर्छ । तपाईं उद्योग मन्त्री हुनुभयो, अहिलेको कर्मचारीतन्त्रसहति समाजवादमा जान सकिन्छ कि सकिँदैन ।सकिन्छ, यसमा कर्मचारीभन्दा पनि नियम कानुनन बढी बाधक छन् । सहयोग गर्न चाहनेले पनि कानुन देखाउँछ । सहयोग गर्न नचाहनेले पनि कानुनको आडमै सहयोग गर्दैनन् । यसकारण कानुन पहिला परिवर्तन गर्नुपर्छ । कर्मचारी त कानुनले चल्ने हो ।प्रस्तुति : कृष्ण गिरी