काठमाडौँ । मुलुक यतिबेला नागरिकता विधेयकको बहसमा गर्मिएको छ । सीमा विवादमा राष्ट्रिय एकता प्रदर्शन गरेका राजनीतिक दलहहरू नागरिकताको विषयमा विभाजित देखिएका छन् । विधेयकमा वैवाहिक अङ्गीकृत नागरिकतामा राख्न खोजेको समय अवधि र महिला–पुरुष बीचको समानता बहसको केन्द्रविन्दु बनेको छ । यी विषयमा प्रमुख प्रतिपक्षी नेपाली काँग्रेसको अन्तिम पोजिसन र संवैधानिक प्रावधानबारे राष्ट्रियसभा काँग्रेस संसदीय दलका नेता तथा वरिष्ठ अधिवक्ता राधेश्याम अधिकारीसँग कुराकनी गरिएको छ । प्रस्तुत छ अधिकारीसँग गरिएको कुराकानीको सम्पादित अंश :नागरिकता विधेयकका सम्बन्धमा यतिबेला मुलुक विभाजित छ । प्रमुख प्रतिपक्षी नेपाली काँग्रेसले वैवाहिक अङ्गीकृत नागरिकताबारे संवैधानिक व्यवस्थालाई टेकेर आफ्नो पोजिसन लिएको छ । काँग्रेसमा संविधानको व्याख्याताका रूपमा तपाईं अगाडि सर्नुभएको थियो । काँग्रेस त्यो पोजिसनमा कसरी र किन पुग्यो ?–हरेक देशमा आआफ्नो प्रकृतिसँग मिल्दोजुल्दो हुनेगरी कानुन बन्छ । नेपालमा नागरिकतासम्बन्धी कानुन २००९ सालमा बन्यो । त्यतिबेला कानुन बने पनि नागरिकता लिनेदिने विषयमा कमैले आवश्यकता महसुस गरेका थिए । २०१५ सालमा संविधान आयो । नागरिकतबारे केही पनि बोलेन । तर २०१९ सालको संविधानले पहिलो पटक बोल्यो । अहिले विवादास्पद बनाइएको विषय २०१९ को नेपालको संविधानमा नेपाली नागरिकसँग वैवाहिक सम्बन्ध भएकी विदेशी नारीको हकमा निजले सो विदेशको नागरिकता त्यागेपछि नागरिकता प्राप्त गर्न सक्नेछ भनिएको छ ।२०२० मा त्यसलाई केही खुकुलो बनाइएको छ । २०२० को नेपाल नागरिकता ऐनले नेपाली नागरिकसँग वैवाहिक सम्बन्ध भएकी विदेशी महिलाले नेपालको नागरिकता प्राप्त गर्न चाहेमा तोकिएको अधिकारी समक्ष तोकिएको ढाँचामा निवेदन दिनुपर्नेछ । त्यसरी निवेदन पत्र दिँदा नेपाली नागरिकसित भएको वैवाहिक सम्बन्धको र आफूले विदेशी नागरिकता त्याग्ने कारबाही चलाएको निस्सा पनि साथै पेस गर्नुपर्नेछ । त्यसपछि २०४७ को संविधानमा पनि यही व्यवस्था क्यारी गरियो ।२०४७ को नेपाल अधिराज्यको संविधानमा नेपाली नागरिकसँग वैवाहिक सम्बन्ध भएकी विदेशी महिलाले विदेशको नागरिकता त्याग्ने कारबाही चलाएपछि र नेपालको नागरिकता त्यागी विदेश गएको व्यक्तिले विदेशको नागरिकता त्यागेपछि नेपालको नागरिकता प्राप्त गर्न सक्नेछ भनिएको थियो । यसलाई फेरि हामीले २०६३ मा पनि क्यारी गर्यौँ । तत्कालीन माओवादीलगायतका पार्टीले आएर बनाएको २०६३ को नेपालको अन्तरिम संविधानले पनि नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा प्रचलित कानुन बमोजिम अङ्गीकृत नेपाली नागरिकता लिन सक्नेछ भन्यो । त्यसपछि  ऐन आयो । नेपाल नागरिकता ऐन २०६३ मा नेपाली नागिकसँग वैवाहिक सम्बन्ध भएकी विदेशी महिलाले नेपालको नागरिकता प्राप्त गर्न चाहेमा तोकिएको अधिकारी समक्ष तोकिएको ढाँचामा निवेदन दिनुपर्नेछ । त्यसरी निवेदन पत्र दिँदा नेपाली नागरिकसित भएको वैवाहिक सम्बन्धको र आफूले विदेशी नागरिकता त्याग्ने कारवाही चलाएको निस्सा पनि साथै पेश गर्नुपर्नेछ भनियो । यसमा अहिलेको नेकपा र काँग्रेस र जसपाको पनि सहमति थियो । त्यसपछि नेपालको संविधान २०७२ आयो  । यो पनि अहिले शक्तिकेन्द्रमा बसिरहेका नेकपा, काँग्रेस र जसपाले बनाएको हो ।त्यसमा नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा सङ्घीय कानुनबमोजिम नेपालको अङ्गीकृत नागरिकता लिन सक्नेछ भनियो । यसमा पनि फरक भनेको प्रचलित कानुनको ठाउँमा सङ्घीय कानुन मात्र हो ।जुन संविधान बन्यो त्यसको विरुद्धमा गएर ऐन बनाउन मिल्छ कि मिल्दैन भन्ने प्रश्न छ । नेपालको संविधानको धारा ११ को उपधरा ६ मा भएको व्यवस्था म फेरि सुनाउँछु– नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा सङ्घीय कानुन बमोजिम नेपालको अङ्गीकृत नागरिकता लिन सक्नेछ । यसमा विदेशी महिलाले चाहेमा लिन सक्ने छ भनिएको छ । यसमा राज्यले अङ्गीकृत नागरिकता प्रदान गर्ने कुरा होइन । नागरिकता लिने कुरा नेपली पुरुषसँग बिहे गरेर आउने विदेशी महिलाको अधिकारसँग जोडिएको छ । यहाँ राज्यको भूमिका नै छैन । तर अहिले ०७२ संविधानअन्तर्गत बनाउन लागिएको ऐनले नेपाली पुरुषसँग बिहे गरेर आउने विदेशी महिलाको हकमा सात वर्ष नबसेर नागरिकता पाउँदिन भन्यो । मुख्य कुरा यो हो । संविधानले सात वर्ष कुर भनेर भनेको छ ?तपाईं संविधान बनाउने बेला पनि सक्रिय रूपमा काम गरेको मान्छे । प्रचलित कानुनको ठाउँमा सङ्घीय कानुन किन राखिएको थियो ?–त्यो बेलामा एउटा मात्र कानुन हुन्थ्यो । प्रचलित कानुन भन्नाले अन्तरिम व्यवस्थापिकाले पास गरेको कानुन मात्र हुन्थ्यो । अहिले फेडरर कानुन भयो । आजको संविधानमा केन्द्र, प्रदेश र स्थानीय तहमा पनि कानुन बनाउने अधिकार छ । त्यसैले नागरिकता बाँढ्ने काम सङ्घीय कानुनले मात्र हुन्छ भनेर किटान गर्नुपर्यो । त्यसकारण प्रचलित कानुनको सट्टामा सङ्घीय कानुन भयो । नागरिकता ऐन २०२० मा भएको त्यहाँ कुनै कमा, फुलिस्टप पनि परिवर्तन गरिएको छैन ।जुन संविधान बन्यो त्यसको विरुद्धमा गएर ऐन बनाउन मिल्छ कि मिल्दैन भन्ने प्रश्न छ । नेपालको संविधानको धारा ११ को उपधरा ६ मा भएको व्यवस्था म फेरि सुनाउँछु– नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा सङ्घीय कानुन बमोजिम नेपालको अङ्गीकृत नागरिकता लिन सक्नेछ ।यसमा विदेशी महिलाले चाहेमा लिन सक्ने छ भनिएको छ । यसमा राज्यले अङ्गीकृत नागरिकता प्रदान गर्ने कुरा होइन । नागरिकता लिने कुरा नेपली पुरुषसँग बिहे गरेर आउने विदेशी महिलाको अधिकारसँग जोडिएको छ । यहाँ राज्यको भूमिका नै छैन ।तर अहिले ०७२ संविधानअन्तर्गत बनाउन लागिएको ऐनले नेपाली पुरुषसँग बिहे गरेर आउने विदेशी महिलाको हकमा सात वर्ष नबसेर नागरिकता पाउँदिन भन्यो । मुख्य कुरा यो हो । संविधानले सात वर्ष कुर भनेर भनेको छ ? संविधानमा त चाहेमा पाउँछ भनेको छ । उसले लिनसक्ने भनेको छ । वैवाहिक अङ्गीकृत नागरिकता सम्बन्धमा संविधानले नै अधिकारका रूपमा स्थापित गरेको छ ।अङ्गीकृत नागरिकताका सम्बन्धमा भने राज्यको भूमिका बढी छ । त्यसमा राज्यले आवश्यक ठाने दिन्छ नभएर दिँदैन भन्ने कुरा छ । तर वैवाहिक अङ्गीकृत नागरिकताका सम्बन्धमा विवाह गरेर आउने महिलाको हक सुनिश्चित गरेको छ ।अहिले कानुन बनाउनेहरुले यो कुरालाई नबुझेका हुन् त ? सात वर्ष समय अवधि राख्ने कार्य संविधान अनुकुल नभएको काँग्रेसको निष्कर्ष हो ?–यसमा नबुझेको प्रस्ट देखियो नि  । संविधानले सुनिश्चित गरेको अधिकार ऐनमार्फत खोज्ने कुरा कसरी संविधान अनुकुल हुन्छ ? मैले सुरुदेखि नै भन्दै आएको सबै कुरा पार्टीको छलफलमा राखेको हुँ । त्यहीअनुसार पार्टीले निर्णय लिएको हो ।तपाईंहरुको यो संवैधानिक व्याख्याका बीच अन्य देशले पनि वैवाहिक अङ्गीकृत नागरिकता दिने कुरामा समयसीमा राखेका छन् । के त्यो नेपालका लागि आवश्यक होइन ? एक हातमा सिन्दूर एक हातमा नागरिकता दिने कुरा राम्रो हो ?–संविधानको मस्यौदा तयार पार्दा यी प्रश्न उठेका थिए । तर त्यतिबेलाको राजनीतिक माहोलमा सबैको चित्त बुझाएर संविधान जारी गर्ने अवस्थामा हामी साविकको व्यवस्थालाई खलल पार्दैनौँ भनेर एउटा समझदारी कायम गरेका हौँ ।अहिले जबरजस्त उठेको अर्को विषय बुहारीको हकअनुसार छोरीको हक नहुने ? छोरीले बिहे गरेको विदेशी पुरुषले वैवाहिक अङ्गीकृत नागरिकता नपाउने भन्ने बहस भइरहेको छ । त्योबेला पनि यो प्रश्न आएको हो । हाम्रो सभापतिले ल्याए पनि, गगन थापाले ल्याए पनि, विन्दा पाण्डेले ल्याए पनि यो विषयमा संविधान बनाउँदा छलफल भएको थियो कि थिएन ? छलफल भएको थियो । २०७२ मा संविधान बनाउँदा छलफल गरी यो अहिले हुँदैन भनेर छोडेको विषय हो । अहिले हामी २०७७ मा छौँ ।हामीले हिजो संविधान जारी गरिरहँदा जुन कुरामा मन्जुर गरेको छौँ त्यो आज सबैजना उभिनु नपर्ने ? राजनीतिक नैैतिकता हुन्छ कि हुँदैन ? राजनीतिमा नैतिकता छोडेपछि राजनीतिमा के अर्थ बाँकी रहन्छ ?  हिजो संविधान स्वीकार्य बनाउन जुन जुन कुरामा सम्झौता गर्यौँ त्यसबाट आज बाहिरिन मिल्छ ? कि त संविधानै चेन्ज गरौँ ? आजको आवश्यकता २०७२ को भन्दा फेरियो भनेर संविधान फेरौँ भनौँ ।अहिले यसको अवश्यकता छ भने के ठाउँ छैन ? ठाउँ छ । अङ्गीकृत नागरिकतामा वैवाहिक सम्बन्ध जोडिएको पुरुषको हकमा छुट्टै व्यवस्था गर्न सकिन्छ । तर संविधान सभामा छलफल हुँदा यी इस्यु उठेर पनि बसेका थिए । यी नयाँ कुरा होइनन् । तर दिने र नदिने कुरा आजको आवश्यकता छ भने त्यसैमा बसेर छलफल गरौँ न ?–अनि समस्या कहाँनिर हो त ?हामीले हिजो संविधान जारी गरिरहँदा जुन कुरामा मन्जुर गरेको छौँ त्यो आज सबैजना उभिनु नपर्ने ? राजनीतिक नैैतिकता हुन्छ कि हुँदैन ? राजनीतिमा नैतिकता छोडेपछि राजनीतिमा के अर्थ बाँकी रहन्छ ?  हिजो संविधान स्वीकार्य बनाउन जुन जुन कुरामा सम्झौता गर्यौँ त्यसबाट आज बाहिरिन मिल्छ ? कि त संविधानै चेन्ज गरौँ ? आजको आवश्यकता २०७२ को भन्दा फेरियो भनेर संविधान फेरौँ भनौँ ।तर २०७२ को संविधानअन्तर्गत बसेर ऐन बनाउँदा त्योबेला भएको सहमति तोड्न मिल्छ ? यो संविधान हामीलाई स्वीकार्य छैन नभनेर एउटा बामपन्थी र एउटा दक्षणपन्थी फोर्स संविधानभन्दा बाहिर छ । उनीहरुलाई पनि समेटेर सर्वस्वीकार्य संविधान बनाउनुको साटो नागरिकता जस्तो विषयमा निहुँ खोजी खोजी हिजोका बाचा छोड्दै गयौँ भने त्यसले हाम्रो हित गर्छ कि अहित गर्छ ?हाम्रो मुलुकमा भू–राजनीतिक संवेनशीलताको कुरा पनि छ । हिजोको कुनै मोडमा भएको गल्तीलाई सच्याउनु हुँदैन भनेर काँग्रेस प्रस्तुत हुनु कसरी जायज हुन्छ ?–त्यही भू–राजनीतिक संवेदनशीलता, बाध्यता र विवसताले हामी २०७२ मा त्यो ठाउँम पुगेका हौँ । किनभने हाम्रो देश विविधताले भरिएको छ । त्यसमा करिब १३ प्रतिशत मान्छे मधेस (तराई)मा बस्छन् । ती सबैले भारतबाट बिहे गरेर ल्याउने होइनन् । अधिकांशको नेपालमै हुन्छन् । तर १० प्रतिशत जतिले भारतबाट बिहेबारी गर्छन् ।त्यो १० प्रतिशतले हिजो र आजसम्म पाएको सुविधा खोस्दा सांस्कृति रूपमा अप्ठ्यारो पर्छ भन्ने मधेसीको आग्रहका कारण यो व्यस्वस्था गरिएको हो । समय अवधिको कुरा ०६३ र ७२ मा पनि महसुस गरिएको हो । तर ७२ को संविधानमा साविककै व्यवस्था राखेर उहाँहरुलाई विश्वास लिएर यो व्यवस्था गरिएको थियो ।आज फेरि तिनै मानिसलाई औँल्याएर समय अवधिको कुरा ल्याइएको छ । राष्ट्रिय पार्टीका रूपमा सोच्दा भोट घट्छ वा बढ्छ भन्ने कि इस्युलाई ठीक ढङ्गले उठाउने ? ३० प्रतिशत नेपालीको मन दुखाएर राष्ट्र बलियो हुन्छ ? त्यसकारण हिजो राखिएको व्यवस्थालाई सच्याउँदा पनि मधेसीलाई विश्वासमा नलिईकन, संविधान नबदलिईकन कानुन बदल्न मिल्छ ?वैवाहिक अङ्गीकृत नागरिकता दिने कुरामा समय अवधिले अन्य देश (भारत)मा नेपाली चेलीले बिहेबारी गर्दा सांस्कृतिक विचलन नआउने तर नेपालमा मात्र सांस्कृतिक विचलनको कुरा कसरी मान्न सकिन्छ ? चेलीको चिन्ता नहुने बुहारीमा चिन्ता देखियो भन्ने पनि छ नि ?–समस्या यहीँनिर हो । किनभने हाम्रो बहस भारत केन्द्रित छ । यसले गर्दा उहाँहरुले (मधेसी) आफूहरुलाई दोस्रो दर्जाको नागरिका रूपमा हेरियो भनिरहेका छन् ।भारतले सुरुदेखि विदेशबाट बिहे गरेर आउने महिलाको हकमा समय अवधि राखेर अङ्गीकृत नागरिकताको व्यवस्था गर्यो । त्यो कानुनको सन्दर्भमा प्रश्न उठाएको छ । नेपाली चेलीको विषयमा भारतसँग कुरा राख्न त परराष्ट्र मन्त्रालयले समन्वय गर्नुपर्यो नि । हामी भाषणमा रोटीबेटीको सम्बन्धको कुरा गर्छौँ ।हामीले जुन सुविधा दिएका छौँ, हाम्रो चेलीका लागि पनि त्यो सुविधा चाहियो भनेर सरकारले उठाउन पर्दैन ? तर यहाँ तिम्रोमा सात वर्ष छ । हामी पनि सात वर्ष राख्छौँ भनिँदै छ ।यो संविधान बनाउँदा गरिएको बाचा बन्धन मुक्त हुन सकिन्छ ? अर्को देशले के व्यवस्था गरेको छ, त्यो फरक कुरा हो । तर हामीले त संविधानम वैवाहिक अङ्गीकृत नागरिकताका सम्बन्ध प्रतिबद्धता गरेको छौँ । राष्ट्रिय पार्टी भन्नेहरुले यहाँनिर सोच नराख्दा ती मान्छेको मन कुँडिन्छ । हामीले जसलाई नागरिकता दिँदैछौँ उनीहरु सामान्यतया फर्किँर्दैनन् ।काँग्रेसलाई कर्नरमा पार्न भारतमा सात वर्ष छ, हामीले एक हातमा सिन्दुर एक हातमा नागरिकता दिनुपर्ने भनेर प्रचार गरिएको छ । के प्रश्नको उठान त्यसरी नै गर्ने हो ।यो संविधान बनाउँदा गरिएको बाचा बन्धन मुक्त हुन सकिन्छ ? अर्को देशले के व्यवस्था गरेको छ, त्यो फरक कुरा हो । तर हामीले त संविधानम वैवाहिक अङ्गीकृत नागरिकताका सम्बन्ध प्रतिबद्धता गरेको छौँ । राष्ट्रिय पार्टी भन्नेहरुले यहाँनिर सोच नराख्दा ती मान्छेको मन कुँडिन्छ । हामीले जसलाई नागरिकता दिँदैछौँ उनीहरु सामान्यतया फर्किँर्दैनन् ।त्यो जनशक्तिलाई सम्पत्तिका रूपमा ग्रहण गरेर फल्न फूल्ने अवसर दिने कि अपमानित घेराबन्दी गर्ने ? घेराबन्दी त गरिसक्यौँ । राष्ट्रपति, उपराष्ट्रपति, प्रधानमन्त्री, प्रधानन्यायाधीश, सभामुख, प्रदेश प्रमुख, मुख्यमन्त्री, सुरक्षा प्रमुख बन्न नपाउने व्यवस्था गरिसक्यौँ । साथै वैवाहिक अङ्गीकृत नागरिकता लिएको पाँच वर्षमा कुनै पनि संवैधानिक अङ्गमा पनि बस्न नपाउने व्यवस्था गरौँ ।यति कुराको बन्देज गरिसकेपछि हामीलाई नपुगेर कानुन बनाउँदै तिमीलाई सात वर्षका लागि परिचयपत्र दिन्छौँ , राजनीतिक अधिकार, जागिर खान र पासपोर्ट पाउँदिनौँ, चुलो चौको र व्यपार व्यवसाय गर भनिरहेका छौँ । व्यपार व्यवसाय गर्नका लागि नागरिकता नै चाहिँदैन । हामीले कहाँ छुट दियौँ ?यो मुलुकप्रति उनीहरुको निष्ठामाथि प्रश्न उठाइराख्यौँ भने हाम्रो लागि फाइदा हुन्छ कि नोक्सान ?पछिल्लो समय अङ्गीकृत नागरिकताधारी सांसदले सीमा विवादका विषयमा दिएको अभिव्यक्तिले यसमा मलजल गरेको हो कि ?–एउटा सांसदले गरेको व्यवहार हेरेर ३० प्रतिशत जनसङ्ख्यालाई तिमीहरु पनि त्यस्तै हौ भन्ने ? यो भुल गर्नुहुन्छ ? कुनै व्यक्ति अपराधी हुन्छ । कुनै व्यक्ति हत्यारा हुन्छ । कुनै व्यक्ति बलात्कारी हुन्छ । सबै मान्छेलाई त्यही नजरले हेर्ने ? त्यो समुदायलाई पनि त्यही आँखाले हेर्ने ? तिमी तल बस्छौँ, सिमानामा तिम्रो बढी आवतजावत छ, तिम्रो नेपालप्रति राष्ट्रियता कम छ भन्ने ? त्यो भनुन्जेलसम्म तिनको निष्ठा कसरी प्राप्त गर्न सकिन्छ ?काँग्रेसभित्र यी कुरा सबैले किन आत्मसाथ गर्न सकिरहेका छैनन् ? काँग्रेसभित्रको एउटा समूह तपाईंको यो व्याख्या र पार्टी निर्णयको विरुद्ध किन उभिएको छ ?– यसमा तीन, चारवटा कारण छन् । पहिलो– हिजो जुन आधारमा संविधान बनायौँ त्यो कुराको हेक्का नराखी बोलिएको छ । यो कुरामा हाम्रो प्रशिक्षण पुगेन । हाम्रो नेतृत्वले यो कुरा बुझाउन सकेन ।दोस्रो– ती मान्छे सामाजिक सञ्जाल हेर्छन् । अन्य देशमा सात वर्ष हुने भनेर राजनीतिक प्रश्न उठाइरहेका छन् । हाम्रोमा पनि सात वर्ष हुनुपर्छ भन्ने कुरा सरल छ । यति मिहिनेत गरेर भनिराख्नुपरेन । यो कुरा संविधान विपरीत छ भनेर बुझिएन ।तेस्रो– यो पपुलर कुरा हो । मैले आज बोलिरहेको कुरा राष्ट्रको हितमा छ । किनभने तपार्इंको भविष्य पनि नेपाला छ, मेरो भविष्य पनि नेपालमा छ भनेर एउटा राष्ट्रिय पार्टीले उचित समयमा भन्नुपर्छ भनिरहेको छ । भोट घटबढको कुरा होइन । यो कुरालाई ढङ्ग पुर्याएर सम्झाउने हो भने काँग्रेसको भोट बढ्छ । यसमा हामी छट्पटाउनु हुँदैन । हामीले ठीक सयमा ठीक कुराको अडान लिनुपर्छ ।चौथो– सभापतिजीको ट्विटको कुरा छ । त्यसमा अन्य नेताहरुको पनि मत देखियो । ती कुराको समाधान गर्न त्यही बाटोबाट जान सकिन्छ ।यो कुरा पार्टी नेतृत्वले कार्यकर्तालाई सही ढङ्गले प्रशिक्षण दिन सकेन भन्नुभयो । तर तपाईंहरुको तर्कमा काँग्रेसका सांसदसमेत विश्वस्त हुन सकेको देखिएन नि ?–ढिलो चाँडो पार्टीले गरेको निर्णयमा सबै एक ठाउँमा आउँछन् ।  पार्टीको निर्णय बाहिर कोही जाँदैन । कोही पनि जानुभएको छैन । योभन्दा यो राम्रो भनेर हुने छलफल भोलि, भरे र आजका लागि पनि आवश्यक छ । विचारका विविधता हुनसक्छन् । तर पार्टीको लाइन तय भएपछि त्यो लाइनभन्दा बाहिर कोही जाँदैन ।जानु पनि हुँदैन । तर पार्टीले ठीक लाइन लियो कि लिएन ? कुरा यो हो । राज्य व्यवस्था तथा सुशासन समितिमा काँग्रेसले राखेका ५ वटा फरक मत के गलत छ ? बरु गलत ठाउँमा हिजो संविधान बनाउँदा एउटा वाचा गरेर आज तोड्नेहरु छन् ।राष्ट्रिय राजनीतिक दलले मेचीदेखि महाकालीसम्म, पूर्वदेखि  पश्चिमसम्म र उत्तरदेखि दक्षिणसम्म सबैलाई समेट्ने काम गर्छ । काँग्रेसले मधेस, पहाड र हिमालको भावनालाई बोक्छ । हामी मधेसको ३० प्रतिशत भावनालाई छोड्न सक्दैनौँ । तिनीहरुलाई मूलधारमा ल्याउने जिम्मेवारी काँग्रेसको हो ।यस्ता तर्क गर्नेहरुले ४० लाख भारतीयलाई नागरिकता दिइयो भनेर खुब प्रचार गरे । गृह मन्त्रालय, नागरिकता शाखाको तथ्याङ्कअनुसार ०६३ यता जम्मा २६ लाख ७० हजार नागरिकता बाँडिएको रहेछ । तीमध्ये २५ लाखले वंशजका आधारमा नागरिकता पाएका छन् । त्यसमा १३ लाख पहाडका  र १२ लाख मधेसका पाएका छन् । बाँकी १ लाख ७० हजारले मात्र अङ्गीकृत नागरिकता लिएका देखिन्छ । केही हजार हाम्रो कमी कमजोरीका कारण नपाउने मान्छेले पनि पाए होलान् । गडबड भएको छ भने सरकारले बदर गर्न सक्छ । केही बदर पनि भएको सुनिएको छ । नागरिकतामा कठोर हुनुपर्छ भन्ने तपाईंको विचारमा म सहमत छु ।नेकपाले लिएको निर्णयमा काँग्रेस सभापतिको मौन समर्थन रहेको चार्चा छ । उहाँका ट्विटले पनि केही सङ्केत गरेको देखिन्छ नि ?–यो मलाई थाहा छैन । मैले बुझेसम्म यो कुरा होइन । जुन म अहिले बोकिरहेको छु, भनिरहेको छु यी निर्णय सभापतिजीकै निवासमा, सभापतिजीकै बैठकबाट भएको हो ।त्यो निर्णय जुन ढङ्गले तपार्इंले बोक्नुभएको छ । त्यही ढङ्गले सभापतिले बोकेको किन पाइँदैन ? – सभापतिजी यसको विरुद्धमा जानु भएको छ र ? मैले भनिरहेको कुरामा उहाँको कहाँ विरोध छ ? म त देख्दिनँ ।महिला र पुरुषबीचको समानताको कुरा उठाउँदा उहाँले वैवाहिक अङ्गीकृतको विषयमा छुन आवश्यक ठानेको देखिँदैन नि ?–तपाईंसँग जेजति भने त्यसमा सभापतिजीको कहाँ आपत्ति देख्नुभयो ? मैले त कहीँ आपत्ति देखेको छैन । विदेशी महिलाले नेपाली पुरुषसँग बिहे गरेको सम्बन्धमा संविधानमा लेखेको कुरामा उहाँको विमति हो ? त्यो होइन । उहाँले जे कुरा बुहारीलाई व्यवस्था गरिएको छ, त्यो कुरा ज्वाइँलाई गरौैँ भन्नुभएको हो ।सामाजमा यो कुराको ठूलो माग छ । त्यो मागलाई उहाँले मेरो समर्थन छ भन्नुभएको हो । त्यो कुराभन्दा कहीँ हानि पुर्याइरहनु भएको छैन ।खालि उहाँले बुहारी र ज्वाइँको विषयमा थप विचार गर्ने पक्षमा छौँ भन्नुभएको हो । छोरीको हकका लागि आवाज उठाइरहेका वर्गलाई उहाँले आस्वस्त पार्न खोज्नुभएको मात्र हो । समानताका पक्षधरलाई पार्टीले सम्बोधन गर्नुपर्छ ।यसरी अङ्गीकृत नागरिकता बाँढ्दै जाने हो भने नेपाल केही वर्षमा फिजी बन्न भन्ने तर्क पनि उठिरहेकै छ नि ? नागरिकता जस्तो संवेदनशील विषयमा काँग्रेस यति उदार किन भएको ?यस्ता तर्क गर्नेहरुले ४० लाख भारतीयलाई नागरिकता दिइयो भनेर खुब प्रचार गरे । गृह मन्त्रालय, नागरिकता शाखाको तथ्याङ्कअनुसार ०६३ यता जम्मा २६ लाख ७० हजार नागरिकता बाँडिएको रहेछ । तीमध्ये २५ लाखले वंशजका आधारमा नागरिकता पाएका छन् । त्यसमा १३ लाख पहाडका  र १२ लाख मधेसका पाएका छन् ।बाँकी १ लाख ७० हजारले मात्र अङ्गीकृत नागरिकता लिएका देखिन्छ । केही हजार हाम्रो कमी कमजोरीका कारण नपाउने मान्छेले पनि पाए होलान् । गडबड भएको छ भने सरकारले बदर गर्न सक्छ । केही बदर पनि भएको सुनिएको छ । नागरिकतामा कठोर हुनुपर्छ भन्ने तपाईंको विचारमा म सहमत छु ।तर नागरिकता वितरण प्रणाली सुरु भएदेखि २०७३ असार मसान्तसम्म ३ लाख ६४ हजार ५३ जना विदेशी महिलाले नेपाली पुरुषसँग विवाह गरेर अङ्गीकृत नागरिकता लिएको पाइन्छ । यसले फिजीकरण गर्छ, गम्भीर चुनौती सुरु भएको छ, मुलुकलाई ध्वस्त पार्ने काम भइरहेको छ भन्ने आरोप छ । यी सबै काइते कुरा हुन् । हामीले तथ्याङ्क, संविधान, सहमति र मधेसको मान्छेको भावनालाई राखेर सम्बोधन गर्नुपर्छ । त्यसैले काँग्रेसले लिएको यो अडान ठीक छ । #राधेश्याम अधिकारी#radheshyam adhikari