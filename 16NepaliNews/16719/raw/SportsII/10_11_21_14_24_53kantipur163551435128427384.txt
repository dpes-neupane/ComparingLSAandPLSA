विराटनगर — सशस्त्र प्रहरी बल (एपीएफ) चौथो बेलबारी गोल्डकप फुटबल प्रतियोगिताको सेमिफाइनल प्रवेश गरेको छ । भारतको रोयल फुटल क्लब सिलिगुडीमाथि ५–० गोलको फराकिलो जित निकाल्दै अन्तिम चारको यात्रा गरेको हो । एकपक्षीय खेलमा एपीएफले खेलको २२ औं मिनेटवाट आवास लामिछानेको गोलबाट खाता खोलेको थियो । आशीष लामाले दुई प्रदीप लामा र सविन गुरुङले एक–एक गोल थप्दै फराकीलो जित निकाले । एपीएफका आशिष लामा म्यान अफ द म्याच हुँदै ५ हजार नगद पुरस्कार थापे । शनिबार हिमालयन शेर्पा क्लव काठमाडौ र गाइघाट फुटवल क्लब उदयपुरबीच तेस्रो खेल हुने छ ।