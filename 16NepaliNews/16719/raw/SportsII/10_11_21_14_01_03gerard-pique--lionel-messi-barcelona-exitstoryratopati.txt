बार्सिलोनाका भेटरान खेलाडी जेरार्ड पिकेले लियोनेल मेस्सीले छाडेपछि क्लब पहिले जस्तो नहुने बताएका छन् । मेस्सीको अनुपस्थितिले टोलीलाई असर गर्ने र धेरै खेलाडीहरु यसबाट प्रभावित बनेको पिकेले बताएका हुन् ।‘जब तपाईंको उत्कृष्ट खेलाडीले छाडेर जान्छन्, प्रतिभा र जादुको मानेमा तपाईं त्यही टोली रहनुहुन्न,’ युभेन्टसविरुद्ध ग्याम्पर ट्रफीमा ३–० को जीत हासिल गरेपछि उनले भने, ‘तपाईंले एउटा महत्त्वपूर्ण खेलाडी गुमाउनु भएको छ जसले तपाईंका लागि धेरै गोल गर्नुका साथै गोलका थुप्रै अवसरहरू सिर्जना गर्थे । तर, यसका बावजुद तपाईं प्रतिस्पर्धात्मक भने हुनैपर्छ ।’‘यो तपाईंको लागि राम्रो दिनमध्ये एक पक्कै होइन । यस्तो कुनै दिन हुनसक्छ भन्ने तपाईंलाई थाहा पनि हुन्छ तर यसले टीमलाई प्रभावित पारेको छ । विशेष गरेर जसले लामो समय उनीसँग ड्रेसिङरुम सेयर गरे । मानिसहरु स्टेडिममा बसेर फुटबल हेर्न चाहन्छन् । र, हामी अझै राम्रो गर्न चाहन्छौँ,’ उनी भन्छन् ।२१ वर्ष बार्सिलोनामा बिताएका मेस्सी अब आगामी सिजन क्लबमा रहने छैनन् । आइतबार क्लबमा अन्तिम पत्रकार सम्मेलन गरेका मेस्सीले भावुक हुँदै क्लबबाट बिदा मागिसकेका छन् । अब उनी फ्रेन्च क्लब पेरिस सेन्ट जर्मेनबाट खेल्ने चर्चा छ ।