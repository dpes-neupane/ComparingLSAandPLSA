
काठमाडौं । यूईएफए च्याम्पियन्स लिग २०२१-२२ सिजन अन्तर्गत सेभिया र साल्जवर्गको एउटै खेलमा चार पेनाल्टी प्रहार भयो ।
समूह जी अन्तर्गत भएको उक्त खेलमा रेफ्रीले पहिलो हाफमै चार पेनाल्टी प्रदान गरेका थिए । १-१ को बराबरीमा सकिएको खेलमा साल्जवर्गले ३ र सेभियाले एक पेनाल्टीको अवसर पाएको थियो ।
पाहुना टोली साल्वगर्जले पहिलो हाफमै तीन पेनाल्टी पनि एक मात्र गोल गर्न सक्यो ।
खेलको १३औं मिनेटमा साल्जवर्गका करिम अडेयमीको पेनाल्टी पोष्टभन्दा बाहिर गएको थियो । २१औं मिनेटमा साल्जवर्गले दोस्रो पेनाल्टी पायो । यसपटक लुका सुसिकले पेनाल्टीमा गोल गर्दै साल्जवर्गलाई अग्रता दिलाए  ।
३७औं मिनेटमा फेरि पेनाल्टी पाउदा सुसुकिले गोल गर्न सकेनन् । उनको प्रहार पोष्टमा लाग्यो ।
४२औ मिनेटमा सेभियाले पनि पेनाल्टी पायो । त्यसमा इभान राकिटिकले गोल गर्दै खेल बराबरी गरे ।
५०औं मिनेटमा युसुफ एन नसरी दोहोरो पहेँलो कार्ड पाउदै मैदान बाहिरिएपछि सेभिया दश खेलाडीमा समेटिएको थिए । त्यसपछि भने खेलमा कुनै गोल भउन र दुवै टोलीले १-१ अंक जोडे ।
च्याम्पियन्स लिगको एकै खेलमा ४ पेनाल्टी भएको यो पहिलो पटक हो ।
 
