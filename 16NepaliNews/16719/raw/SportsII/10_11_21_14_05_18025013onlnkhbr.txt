
२५ असोज, काठमाडौं । फ्रान्सले युईएफए नेसन्स लिग २०२१ काे उपाधि जितेकाे छ । आइतबार राति भएकाे फाइनलमा स्पेनलाई २-१ ले पराजित गर्दै फ्रान्स च्याम्पियन बनेकाे हाे ।
इटलीकाे सान सिराेमा भएकाे खेलमा फ्रान्सलले एक गाेलले पछि परेकाे स्थिति उल्टाएर पुनरागमन जित हात पारेकाे हाे ।
मिकेल ओयाजाबालले ६४ औं मिनेटमा गाेल गर्दै स्पेनलाई पहिले अग्रता दिलाएका थिए ।
तर दुई मिनेट पछि नै करिम बेन्जामाले फ्रान्सका लागि बराबरी गाेल फर्काए । ८० औं मिनेटमा किलियन एमबाप्पेले गाेल गर्दै फ्रान्सलाई जित दिलाए ।
फ्रान्स नेसन्स कपकाे दाेस्राे विजेता हाे । यसअघि २०१९ मा पाेर्चुगलले जितेकाे थियाे ।
