म्याड्रिड — लुइस स्वारेजले खेलको अन्त्यतिर गरेको दुई गोलमा एट्लेटिको म्याड्रिडले मंगलबार राति गेटाफेलाई २–१ ले हराउँदै अंक तालिकाको शीर्ष स्थानमा उक्लिएको छ ।स्टेफान मिट्रोभिचको गोलले गेटाफेले अग्रता लिएयता स्वारेजले ७८ र ९० औं मिनेटमा गोल गरेका हुन् । लिगमा एटलेटिको अहिलेसम्म अपराजित रहेको छ र उसको छ खेलबाट १४ अंक भएको छ ।रियल म्याड्रिड पाँच खेलबाट १३ अंकमा दोस्रो स्थानमा छ । मंगलबारकै अन्य खेलमा रायो भाल्कानोले एथलेटिको बिलबाओलाई २–१ र सेल्टा भिगोले लेभान्टेलाई २–० ले हरायो । 