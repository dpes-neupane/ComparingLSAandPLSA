म्याड्रिड — प्रशिक्षक रोनाल्ड कोमनको बर्खास्तीपछिको पहिलो खेलमा बार्सिलोनाले शनिबार राति बराबरी खेलेको छ । स्पेनी ला लिगामा बार्सिलोनाले एलाभेससँग १–१ को बराबरी खेलेको हो ।खेलकै क्रममा छातिमा दुखाइ महसुस गरेपछि सर्जियो एगुरोलाई अस्पताल लगिएको थियो । मैदानमा भने बार्सिलोनाले मेम्फिस डेपेको गोलले अग्रता लिएयता लुइस रिओजाले बराबरी गोल फर्काए ।बार्सिलोना ११ खेलबाट १६ अंकसहित नवौं स्थानमा छ । रियल म्याड्रिड समान ११ खेलबाट २४ अंकसहित शीर्ष स्थानमा छ । शीर्ष स्थानमा रियलसँग सेभिया र रियल सोसिडाडको पनि समान २४ अंक छ ।