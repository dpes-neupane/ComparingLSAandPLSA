लिभरपुलका डिफेन्डर भर्जिल भान डाइकले क्लबसँगको करार सन् २०२५ सम्म थप गरेका छन् । यसअघि ३० वर्षीय खेलाडीले सन् २०२३ सम्म करार गरेका थिए ।  भान डाइकसँगै ट्रेन्ट अलेक्सान्डर अर्नोल्ड, फाबिन्हो र एलिसनले क्लबसँग नयाँ करार गरिसकेका छन् । चोटका कारण भान डाइकले गत सिजन उनले मात्र पाँच वटा मात्र खेल खेल्न पाएका थिए ।प्रिसिजनमा टोलीमा समावेश भएका उनले नयाँ करार गरेपछि खुसी, उत्साहित र गौरवान्वित भएको बताएका छन् । लिभरपुलका लागि उनले हालसम्म १३० वटा खेल खेलेका छन् । उनी सन् २०१८ को जनवरीमा साउथह्याम्पटनबाट ७.५ करोड पाउन्डमा लिभरपुलसँग अनुबन्ध भएका थिए । सन् २०१९–२० सिजनमा लिभरपुलले लिग जित्दा उनले सबै खेल खेलेका थिए ।