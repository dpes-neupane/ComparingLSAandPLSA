 विश्वकप छनोट अन्तरगत ब्राजिल र अर्जेन्टिनाबीचको खेल शुरु भएको केही मिनेटमा नै रद्द भएको छ । ब्राजिलका स्वास्थ्य अधिकारीहरुले कोभिड–१९ को क्वारेन्टिन प्रोटोकल उल्लंघन गर्ने तीन अर्जेन्टिनी खेलाडीहरुको सहभागिताको विषयमा प्रश्न उठाएपछि खेल रद्द भएको हो ।कोरिन्थियान्स एरिनामा स्वास्थ्य अधिकारीहरु मैदानमा नै प्रवेश गरेपछि पाहुना टोलीले मैदान छाडेको थियो । ब्राजिलका स्वास्थ्य अधिकारीहरुले इंग्ल्याण्डमा व्यवसायिक फुटबल खेल्ने अर्जेन्टिनी खेलाडीहरु क्वारेन्टिनमा बस्नुपर्ने माग गरेका थिए । अधिकारीहरुले खेलाडीको नाम नलिए पनि यसमा प्रिमियर लिग क्लबमा आबद्ध एस्टन भिल्लाका एमिलियानो बुएनडिया र एमिलियानो मार्टिनेज तथा टोटनहम हटस्पर्सका जियोभानी लो सेल्सो र क्रिस्टियन रोमेरो रहेका छन् । मार्टिनेज, लो सेल्सो र रोमेरोले साउ पाउलोमा भएको खेलमा शुरुवात गरेपछि अधिकारी मैदानमा नै प्रवेश गरेर अवराेध गरे । दुई टोलीबीच हुने खेलको अर्को मिति तय गरिएको छैन । अर्जेन्टिनी खेलाडीहरु भने आफ्नो घरेलु मैदानमा बोलिभियाविरुद्ध शुक्रबार हुने विश्वकप छनोटको अर्को खेलको तयारीमा लागेको छ । फिफाले खेल स्थगित भएको जानकारी दिँदै यसबारे थप जानकारी दिने जनाएको छ ।#विश्वकप छनोट#ब्राजिल#अर्जेन्टिना