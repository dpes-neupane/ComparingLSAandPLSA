काठमाडौँ — जर्मनीमा भएको चेम्निज ओपन कराते च्याम्पियनसिपमा नेपालले ४ स्वर्ण र २ कांस्य पदक जितेको छ । प्रतियोगिता ३ नेपाली खेलाडीले सहभागिता जनाएकामा सबैले दोहोरो पदक जितेका हुन् ।सागका स्वर्णधारी मन्देकाजी श्रेष्ठले दोहोरो स्वर्ण जिते । उनले पुरुष सिनियर एकल काता र ३० वर्षमाथि उमेरसमूहमा स्वर्ण जितेका हुन् । मन्देकाजीले १३औं दक्षिण एसियाली खेलकुद (साग) मा पनि दोहोरो स्वर्ण जितेका थिए ।सागकै कांस्य विजेता मुकुन्द्र महर्जनले कुमुतेको ७५ केजीमुनि कांस्य र ३० वर्षमाथि स्वर्ण जिते । सुमन तिमल्सिनाले पुरुष सिनियर एकल कातामा कांस्य र आफ्नो उमेर समूहमा स्वर्ण जितेको अफिसियल स्वच्छम् गुरुङले जानकारी गराएका छन् ।अक्टोबर २ मा भएको प्रतियोगितामा जर्मनी, पोल्यान्ड, अस्ट्रिया, अजरबैजान, इरान, नेदरल्यान्ड्स, स्पेन, बेल्जियमलगायत राष्ट्रका खेलाडीले भाग लिएको जनाइएको छ ।