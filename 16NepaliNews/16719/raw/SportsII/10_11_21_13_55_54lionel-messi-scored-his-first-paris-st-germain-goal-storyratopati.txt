लियोनेल मेस्सीले पेरिस सेन्ट जर्मेनको जर्सीमा पहिलो गोल गर्न सफल भएका छन् । मंगलबार राति म्यानचेस्टर सिटीलाई २–० गोलले हराउने क्रममा मेस्सीले गोल गरेका हुन् ।बार्सिलोना छाडेपछि पीएसजीका लागि चौथो खेल खेलिरहेका मेस्सीले मैदानको मध्य भागबाट बललाई अघि बढाउँदै किलियान एमबाप्पेसँग वान टु वान खेल्दै २० यार्ड टाढाबाट सुन्दर गरेका थिए । मेस्सीको गोलमा पार्क डेस प्रिन्सेस स्टेडिम नै उचालिएको थियो । च्याम्पियन्स लिगमा उनको यो १२१ औँ गोल थियो । त्यस्तै, बार्सिलोनाका लागि ६७२ गोल गरेका मेस्सीले त्यसमा एक गोल थपेका छन् ।खेलमा अग्रता भने इड्रिसा गुइयेले दिलाएका थिए । त्यसबीचमा सिटीले गोल फर्काउने थुप्रै अवसर प्राप्त गरेको थियो । तर, राहिम स्टर्लिङ र बर्नान्डो सिल्भाको प्रहार पोष्टमा लागेको थियो । समूह ए कै अन्य खेलमा क्लब ब्रगले जर्मन क्लब आरबी लेइपजीगलाई २–१ ले हरायो । २ खेलपछि पीएसजी र ब्रगको ४–४ अंक रहेको छ । तेस्रो स्थानमा रहेको सिटीको ३ अंक छ भन लेइपजीगले हालसम्म अंक बटुल्न सकेको छैन ।   #lionel messi#लियोनेल मेस्सी