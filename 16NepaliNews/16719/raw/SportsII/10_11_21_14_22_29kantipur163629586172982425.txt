काठमाडौँ — टी-२० विश्वकप अन्तर्गत अबुधाबीमा भएको आइतबारको खेलमा न्युजिल्याण्डले अफगानिस्तानलाई ८ विकेटले जितेको छ । यससँगै न्युजिल्याण्ड विश्वकपको सेमिफाइनलमा पुगेको छ ।अबुधाबीस्थित शेख जायाद स्टेडियममा भएको यस खेलमा अफगानिस्तानले दिएको १२५ रनको लक्ष्य न्युजिल्याण्डले १८.१ ओभरमा २ विकेट गुमाउँदै लक्ष्य भेटाएको थियो ।टस जितेर ब्याटिङ गरेको अफगानिस्तानले २० ओभरमा ८ विकेट गुमाउँदै १२४ रन बनाएको थियो । यसका लागि मोहम्मद शाहजाद र हजरातुल्लाह जजई क्रमश २ र ४ रनमै आउट हुन पुगेका थिए ।अफगानिस्तानको कमजोर प्रदर्शनको फाइदा उठाउँदै न्युजिल्याण्डले आफ्नो प्रभाव जमायो । न्युजिल्याण्डका लागि केन विलिम्सनले ४०, देभन कनवेले ३६, मार्टिन गप्टिलले २८ र डार्यल मिचेलले १७ रन जोडेका थिए । यसवाहेक विश्वकपमा बलियो प्रतिष्पर्धी मानिएको भारत र अफगानिस्तान फाइनलको यात्राबाट बाहिरिएका छन् । यससँगै पाकिस्तान, इङ्ल्याण्ड, अष्ट्रेलिया र न्युजिल्याण्ड विश्वकपको सेमिफाइनलमा पुगेका छन् ।