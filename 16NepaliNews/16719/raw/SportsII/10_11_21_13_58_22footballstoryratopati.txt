नेपाल र भारतबीच बिहीबार मैत्रीपूर्ण फुटबल प्रतियोगिता भएको छ । दशरथ रंगशालामा खेल भइरहेको हो । खेलको पहिलो हाफ सकिँदा नेपालले भारतविरुद्ध १–० को अग्रता बनाएको हो । खेलको ३६ औं मिनेटमा अञ्जन विष्टले पहिलो गोल गरेका हुन् । साफ च्याम्पियनसिप फुटबल प्रतियोगिताको तयारीका लागि दुबै टिमले मैत्रीपूर्ण खेल खेलेका हुन् । कोरोना महामारीका बीच खेल हेर्न बाक्लो संख्यामा रंगशालामा दर्शक देखिएका छन् । नेपालले गोल गरेसँगै रंगशालाको माहोल समेत तातिएको छ । एन्फाले बुधबार गरेको पत्रकार सम्मेलनमा ५१ सय जनाले टिकट काटेको बताइएको थियो ।