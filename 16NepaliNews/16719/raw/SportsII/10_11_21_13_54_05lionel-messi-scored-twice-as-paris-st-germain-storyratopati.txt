लियोनेल मेस्सीले दुई गोल गर्दा पेरिस सेन्ट जर्मेनले एक गोलले पछि परेको स्थिति उल्टाउँदै च्याम्पियन्स लिगमा आरबी लेइपजीगलाई ३–२ गोलअन्तरले पराजित गरेको छ ।खेलमा किलियान एम्बाप्पेले खेलको शुरुवातमा नै घरेलु टोलीलाई अग्रता दिलाएका थिए । २८ औँ मिनेटमा आन्द्रे सिल्भाले लेइपजीगका लागि खेल बराबरी गरे । दोस्रो हाफको ५७ औँ मिनेटमा नोर्डीले मुकिलेले गोल गर्दै लेइपजीगलाई अग्रता दिलाए । तर, ६७ औँ मिनेटमा मेस्सीले गोल गर्दै पीएसजीलाई खेलमा फर्काए भने ७४ औँ मिनेटमा पेनाल्टीमा पनेका गोल गर्दै टोलीको जीत सुनिश्चित गरे ।पीएसजीका लागि च्याम्पियन्स लिगमा घरेलु मैदानमा खेलिएका सुरुवाती दुई खेलमा गोल गर्ने नेयमार, एलेक्स र जर्ज विहपछि चौथो खेलाडी हुन् । खेलको इन्जुरी समयमा पीएजसीले अर्को पेनाल्टी पायो । ह्याट्रिकको नजिक रहेका मेस्सीको साटो यसपटक एम्बाप्पे पेनाल्टी हान्न गए । तर, उनी गोल गर्नबाट चुके । पीएसजीका लागि उनले पछिल्ला ११ पेनाल्टीबाट गोल गरेका थिए ।पीएसजी आए यता मेस्सीले तीन गोल च्याम्पियन्स लिगमा नै गरेका छन् । ३४ वर्षीय खेलाडीको प्रतियोगितामा १ सय २३ औँ गोल थियो । उनले गोल गरेका लेइपजीग ३७ औँ टोली थियो । जीतसँगै समूह ए मा फ्रेन्च टोली म्यान्चेस्टर सिटीलाई उछिन्दै शीर्ष स्थानमा उक्लिएको छ । पीएसजीको ७ अंक रहेको छ भने सिटीको ६ अंक रहेको छ ।#champions league#lionel messi