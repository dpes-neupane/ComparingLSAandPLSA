पोखरा — ‘ए’ डिभिजन राष्ट्रिय फुटसल लिगमा पोखराका दुई क्लब सहभागी छन् । छनोट प्रतियोगिताको फाइनलमा पुगेका यी टोली पोखराका एउटै क्षेत्रका हुन् । दुईमध्ये स्पोटर््स क्यासल प्लेअफमा पुगिसकेको छ । आठौं चरणको खेलमा प्रभातफेरीमाथि ८–३ को जित निकाले पनि सविन मेमोरियलको भने प्लेअफ यात्रा निश्चित भएको छैन । लिग चरणको अन्तिम खेलमा शंखमूल फुटसललाई हराएर मात्र पुग्दैन, अरू टोलीको नतिजामा पर्खनुपर्नेछ ।आइतबार पोखरा रंगशालास्थित कभर्डहलमा सविन मेमोरियललाई जिताउन अविनाश तामाङले एक्लैले ६ गोल गरे । एकै खेलमा दोहोरो ह्याट्रिक गर्ने उनी पहिलो खेलाडी बनेका छन् । जारी लिगमा १८ गोल गर्ने उनै हुन् । फुटसल फाइभविरुद्ध चोटग्रस्त भएका उनी त्यसपछि सहरी प्रतिद्वन्द्वी क्यासलसँग खेल्नै सकेनन् ।प्रभातफेरीमाथिको जित सविन मेमोरियलका लागि प्लेअफ यात्रामा एउटा खुट्किला हो । रूपन्देहीका दुई टोली रेलिगेसनमा परेपछि राहत महसुस गरेको प्रभातफेरी भने यो सिजन ‘ए’ डिभिजनमा टिक्न पाएको खुसी छ ।शंखमूलको एकपक्षीय नतिजारेलिगेसन निश्चित भइसकेको झरना स्पोर्ट्स क्लबमाथि ७–० को जितसाथ शंखमूल फुटसलले लिगको प्लेअफमा स्थान सुरक्षित गरेको छ । नियमित खेलाडीलाई अधिकांश समय आराम दिएको शंखमूलले पहिलो हाफमै ३ गोलको अग्रता बनायो । शंखमूलका प्रशिक्षक प्रकाश परियारले वेञ्चका खेलाडीलाई फिल्डको राम्रो अनुभव हासिल भएकाले प्लेअफका खेलमा टिमको ब्याकअपमा सजिलो हुने बताए । ‘यो खेल अपेक्षाअनुसार नै भयो । हामीले नयाँ खेलाडीलाई धेरै अवसर दियौं । सुरुमा केही कठिन भए पनि त्यसपछि टिम गेम्स देखियो,’ परियारले भने, ‘उनीहरूको अनुभव प्लेअफ चरणका खेलहरूमा उपयोगी हुने अपेक्षा गरेको छु ।’शंखमूलको जितमा जेनिश प्रजापतिले ह्याट्रिक गरे । उनले खेलको १२, १५ र ३५ औं मिनेटमा गोल गरको थिए । अरुज सिंहले २५, कृजल खड्काले ७, सविन खड्काले ३३ र युगेश श्रेष्ठले ३९ औं मिनेटमा गोल गरेका थिए । जितपछि शंखमूल ८ खेलमा १८ अंकसहित दोस्रो स्थानमा छ । शीर्ष दुईभित्र स्थान सुरक्षित गर्न उसले लिगको अन्तिम खेलमा सविन मेमोरियललाई हराउनुपर्नेछ । अन्तिम चरणको खेल बाँकी हुँदा प्लेअफका दुई टोलीको टुंगो लागिसकेको छ । रेलिगेसनमा पर्ने दुई टोली पनि निश्चित भइसकेको छ । ढुकुको सान्त्वना जितआइतबारै ढुकु फुटसल हबले स्काइ गोल्समाथि ७–५ को जित निकाल्यो । यो जित ढुकुका लागि सान्त्वना थियो भने गोल्सलाई हारले प्लेअफ सम्भावना अन्त्य भएको थियो । ढुकुले ८ खेलबाट १० अंक बनाएको छ । हारपछि समान खेलबाट १० अंक नै रहेको स्काइ गोल्स यो सिजन ‘ए’ डिभिजनमै रहनेछ । दुवै टोलीले प्रतियोगितामा उपाधि लक्ष्य राखेका थिए । ढुकुका प्रशिक्षक राज महर्जनले शुभचिन्तकलाई सान्त्वना खुसी दिन पनि जित आवश्यक रहेको बताए । ‘हामीले यसअघि राम्रो प्रदर्शन दिन नसक्दा शुभचिन्तकको धेरै नै मन दुखेको छ । उहाँहरूलाई सहानभूति दिन भए पनि हामीलाई यी खेलहरू जित्नैपर्ने थियो,’ महर्जनले भने, ‘खेलाडीहरूले सान्त्वना जितबाट मनोबल कायम राख्ने प्रयासमा छन् ।’गोल्सका प्रशिक्षक रमेश सिन्केमानले चाहिँ खेलाडीको ‘इगो’ समस्याका कारण प्रतियोगितामा राम्रो गर्न नसकिएको खुलासा गरे । ‘हामीले पाएका अवसर उपयोग गर्न सकेनौं । हामी हाम्रै कारणले पराजित हुनुपरेको हो । खेलाडीबीचको तालमेल हुन सकेन र खेलाडीमा केही हदसम्म इगो समस्या पनि देखियो । उनीहरू अनुशासित भएनन् । टिमभावना नै रहेन । खेलाडीहरू सबैलाई सुरुआती सेटमा पर्नुपर्ने । टिममा नपरेपछि उनीहरूमा समस्या देखिन्छ,’ उनले कान्तिपुरसँग भने, ‘पहिलोपल्ट प्रशिक्षकको भूमिकामा थिएँ । त्यसैले यो प्रतियोगिताबाट धेरै कुरा सिकेर जाँदै छु ।’ खेलमा ढुकुका विक्रान्त नरसिंह राणा एक्लैले ४ गोल गरे । अमित लामा, उर्केन शेर्पा र प्रसिद्ध लामाले १–१ गोल गरे । स्काइ गोल्सका अमित तामाङले २ गोल गरे । मनोज राई, आशिष सुनाम र कप्तान सन्जोग चाम्लिङले १–१ गोल गरेका थिए ।