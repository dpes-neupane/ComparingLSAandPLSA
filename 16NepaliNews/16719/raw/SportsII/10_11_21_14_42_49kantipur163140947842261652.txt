काठमाडौँ — नेपाल सुपर लिग फुटबलको फ्रेन्चाइज क्लब विराटनगर सिटीले राष्ट्रिय फुटबल लिगमा सहभागी पूर्वेली टिम धरानको फुटसल फाइभसँग रणनीतिक साझेदारी गरेको छ ।विराटनगरका सीईओ शुभाषिस कोइराला र फुटसल फाइभका म्यानेजर जीवन मगरद्वारा हस्ताक्षरित सम्झौतामा विराटनगर सिटीले प्रतियोगिताका दौरान सक्रिय प्रायोजकका रूपमा जिम्मेवारी दिने, फुटसलको विकासका लागि प्राविधिक ज्ञान र विशेषज्ञता आदानप्रदान गर्ने सहमति भएको छ । प्रदेश १ र देशभर खेल संस्कृतिको विकासमा युवाको सहभागिता वृद्धि गर्ने योजना अगाडि बढाइने भएको छ । 