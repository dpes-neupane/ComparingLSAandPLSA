नयाँ सिजनको पहिलो खेलमा ब्रुनो फर्नान्डेजको उत्कृष्ट ह्याट्रिकको मद्दतले म्यान्चेस्टर युनाइटेडले लिड्सलाई ५–१ को विशाल अन्तरले पराजित गर्न सफल भएको हो ।पोर्चुगिज मिडफिल्डरले खेलको ३० औँ मिनेटमा पाउल पोग्बाको पासमा गोल गर्दै युनाइटेडलाई अग्रता दिलाएका थिए । तर दोस्रो हाफको शुरुवातमा नै लुका आयलिङले लिड्सका लागी बराबरी गोल फर्काए ।त्यसपछि मेसन ग्रिनवुडले गोल गर्दै युनाइटेडलाई पुनः अग्रता दिलाए । ६ मिनेटको अन्तरमा दुई गोल गर्दै फर्नान्डेजले आफ्नो ह्याट्रिक पुरा गरे भने फ्रेडले अर्को गोल थप्दै युनाइटेडलाई सहज जित दिलाए । खेलमा पाउल पोग्बाले चारवटा गोलको अवसर सिर्जना गरे ।खेलअघि म्यान्चेस्टर युनाइटेडले नयाँ डिफेन्डर राफायल भरानलाई समर्थक सामु प्रस्तुत गरेको थियो । उनी ३।४ करोड पाउन्डमा रियल म्याड्रिडबाट युनाइटेड भित्रिएका हुन् ।