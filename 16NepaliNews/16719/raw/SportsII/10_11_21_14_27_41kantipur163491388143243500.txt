काठमाडौँ — ताजकिस्तानमा शुक्रबार भएको मैत्रीपूर्ण खेलमा इन्डोनेसिया यू २३ सँग नेपाली यू २३ टिम २–० ले पराजित भएको छ ।ताजाकिस्तानको गासर सेन्ट्रल स्टेडियमा भएको खेलमा नेपालले दोस्रो हाफमा दुई गोल खाएको हो । एएफसी यू २३ एसियाकप छनोट खेल्ने क्रममा रहेको नेपालले त्यसकै तयारीका रूपमा यो मैत्रीपूर्ण खेल खेलेको हो ।छनोटमा नेपाल समूह बी मा रहेको छ र त्यसमा रहेका अन्य टिममा ताजाकिस्तान, लेबनान र इरान छन् । नेपालले आफ्नो पहिलो खेल अक्टोबर २५ मा इरानविरुद्ध खेल्नेछ । छनोटको शीर्ष स्थानमा रहने टिमले सिधै यू २३ एसियाकप खेल्नेछ । सबै समूहको दोस्रो हुने टिममध्ये चारले पनि प्रतियोगिता खेल्नेछ ।