
१४ असार, काठमाडौं । शहीद स्मारक ए डिभिजन लिग फुटबल प्रतियोगिता असोज ३ गतेदेखि हुने भएको छ । अखिल नेपाल फुटबल संघ (एन्फा)ले सोमबार ए डिभिजनका १४ वटा क्लबसँग छलफल गर्दै लिगको मिति तय गरेको हो ।
यस्तै एन्फाले लिगका लागि साउन १५ गतेदेखि खेलाडी दर्ता प्रक्रिया समेत खुला हुने जनाएको छ । एन्फाले प्रतियोगिता सम्पन्न हुने मिति भने खुलाएको छैन । एन्फाको क्यालेन्डरमा लिग भदौदेखि चैतसम्म सञ्चालन गर्ने उल्लेख छ । तर एन्फाले यस सिजनको लिग करिब ६ महिना सञ्चालन गर्ने तयारी गरेको छ ।
कोरोना महामारीका कारण गत वर्ष ए डिभिजन लिग आयोजना हुन सकेन ।
