सिजनमा खराब सुरुवात गरेको आर्सनलले आफ्नो पुनरगामन यात्रालाई जारी राख्दै लेस्टर सिटीलाई उसैको घरेलु मैदानमा पराजित गरेको छ । शनिबार भएको खेलमा आर्सनल २–० गोलले विजयी बन्यो ।घरेलु टोलीको सुस्त सुरुवातको फाइदा उठाउँदै आर्सनलले खेलको २० मिनेटभित्र दुई गोल गरेको थियो । ग्याब्रियलले आर्सनललाई खेलको ५ औँ मिनेटमा नै आर्सनललाई अग्रता दिलाए भने एमिल स्मिथ रोवीले १८ औँ मिनेटमा अग्रता दोब्बर बनाए ।आर्सनलका गोलकिपर एरोन राम्सडेलले थुप्रै उत्कृष्ट बचाऊ गरेपछि लगातार सातौँ खेलमा आर्सनल अपराजित रह्यो । जीतसँगै आर्सनल लिगको पाँचौ स्थानमा उक्लिएको छ । आर्सनलको १० खेलपछि १७ अंक रहेको छ । लेस्टर भने १४ अंकसहित १० औँ स्थानमा रहेको छ ।  