काठमाडौँ — पाकिस्तान र भारत २०२१ को टी ट्वान्टी विश्वकप च्याम्पियनका लागि आइतबार दुबइमा खेल्दैछन् । २०१९ को वर्ल्डकप लिगपछि उनीहरुको यो पहिलो भीडन्त हो ।भारी वर्षा र हजारौँ दर्शकको भीडकाबीच दुई वर्षअघिको खेल भारतले नियमित झैँ पाकिस्तानलाई हरायो । तर आइतबारको खेलमा वातावरण नितान्त भिन्न देखिएको छ ।सुख्खा र गर्मी दुबइमा उनीहरुको यो नवौं टी ट्वान्टी भिडन्तलाई विश्वभरका क्रिकेटप्रेमीहरुले उत्सुकता र अपेक्षासहित नियाल्नेछन् । पाकिस्तान र भारतका दर्शकहरु यो खेल हेर्न कति आतुर छन् भन्ने कुरा कसरी पानि थाहा हुन्छ भने खेलका लागि खुला गरिएका टिकट केही घण्टाभित्रै विक्री भएर सकिएका थिए ।दुवै देश कम्तिमा एकपटक विजेता बनिसकेका छन् । भारत २००७ मा पाकिस्तानलाई हराउँदै विजेता बनेको थियो । पाकिस्तानले भने २००९ मा श्रीलंकालाई हराएर विश्व विजेता बनेको थियो । विराट कोहलीको कप्तानीमा भारतीय टोलीले पाकिस्तानविरुद्धका सातमध्ये ६ खेल जितेर रेकर्ड राखेको थियो ।पाकिस्तान विजेता त बनेको छ । तर भारतलाई चाहिँ कहिल्यै हराउन सकेको छैन । जुन कुरा आम दर्शकमाझ एउटा 'मिथ' जस्तै बनिसकेको छ । भारत र पाकिस्तानबीच क्रिकेट खेलमै सिमित देखिँदैन।दुवै देशका प्रशंसकहरुको प्रतिक्रिया र समर्थनलाई हेर्दा उनीहरुबीच खेल मात्रै देखिँदैन । त्यहाँ आक्रोस र बदलाको भाव प्रवल हुन्छ । विशेषगरी भारत र पाकिस्तानबीच राजनीतिक दुश्मनी र उग्र राष्ट्रवादले उनीहरुको प्रतिष्पर्धालाई प्रतिष्पर्धामै सिमित हुन दिँदैन ।सीमाका साना भीडन्तदेखि राष्ट्रिय मुद्दासम्म दुश्मनी झेल्दैआएका यी दुई देश ७ दशक लामो इतिहासमा कहिल्यै एक ठाउँमा उभिन सकेका छैनन् । यस अन्तरालमा उनीहरुका दुश्मनी र बदला खेलमैदानमै प्रष्ट देखिन्छ ।त्यसो त भारतीय खेलाडीका लागि अतिरिक्त सुविधा उपलब्ध छ । जुन अर्को विश्वकप जस्तै ठानिने आईपीएलमा उनीहरु हरेक वर्ष खेल्न पाउँछन् । कोरोना महामारीको अवधिमा यूएईमा सारेर पनि आईपीएल गरिएको थियो ।जवकि पाकिस्तानले १० वर्षयता कुनै पनि अन्तर्राष्ट्रिय प्रतिष्पर्धा आयाेजना गर्न सकेको छैन । उनीहरुले घरेलु खेलमै चित्त बुझाउनु परेको छ । तैपनि पाकिस्तानले टी ट्वान्टीका ३६ मध्ये २१ खेल जितेको छ ।हाल न्यूजिल्याण्ड र इङल्याण्डविरुद्धको सिरिज रद्द भएपछि पाकिस्तान यो प्रतिष्पर्धामा भिड्दैछ । भारतले भने पछिल्ला १० खेल जितिसकेको छ । टीट्वान्टीको उद्घाटन खेल सुरु हुनुभन्दा केही दिनअघि मात्रै भारतको घरेलु प्रतिष्पर्धा सम्पन्न गरेको थियो ।तुलनात्मक रुपमा पाकिस्तानभन्दा भारतको टोली बलियो मानिन्छ । तर खेलसँगै प्रकट हुने बदला र आक्रोशले भारत-पाकिस्तान खेल आम दर्शकमाझ सधैँ उत्सुकता र चासोले भरिएका हुन्छन् ।