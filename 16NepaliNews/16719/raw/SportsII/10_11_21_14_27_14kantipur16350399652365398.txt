लन्डन — इंग्लिस प्रिमियर लिगमा शनिबार राति म्यानचेस्टर सिटीले ब्राइटनलाई सजिलै ४–१ ले हराएको छ । त्यसमा फिल फोडेनले दुई गोल गरे भने इल्के गुन्डोगन र रियाद मेहराजले एक–एक गोल थपे ।ब्राइटनका लागि म्याक एलिस्टरले एक गोल फर्काए । यो जितपछि सिटीको २० अंक भएको छ र दोस्रो स्थानमा उक्लेको छ । चेल्सी २२ अंकमा शीर्ष स्थानमा छ । उसले अर्को खेलमा नरविचलाई ७–० ले हराएको थियो ।यस्तै, अन्य खेलमा वाटफोर्डले एभरटनलाई ५–२ ले हरायो भने क्रिस्टल प्यालेस र न्युकासलले १–१, लिड्स र उल्भ्सले १–१ तथा साउथह्याम्पटन र बर्नलीले २–२ को बराबरी खेले । 