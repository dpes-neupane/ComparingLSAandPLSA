
पोखरा । ए डिभिजन राष्ट्रिय फुटसल लिग आजदेखि पोखरामा सुरु हुँदैछ ।
अखिल नेपाल फुटबल संघ (एन्फा) को फुटसल कमिटीको आयोजनामा पोखराको बहुउद्देश्यीय कभर्डहलमा हुने लिगमा १० टिमले प्रतिस्पर्धा गर्नेछन् ।
लिगको उद्घाटन खेलमा आज द राइजिङ क्लब धरान र स्काइ गोल काठमाडौंबीच प्रतिस्पर्धा हुनेछन । खेल दिउँसो दुई बजे सुरु हुनेछ ।
आजै स्पोर्ट्स क्यासल पोखरा र प्रभातफेरी युथ क्लबबीच पनि खेल हुनेछ । यस खेल अपराह्न साढे ४ बजे सुरु हुनेछ ।
२१ दिनसम्म सञ्चालन हुने लिगमा राउण्ड रोबिनका आधारमा खेलाइनेछ र कुल ४९ खेल हुनेछ ।
फुटसल लिगको विजेताले १० लाख पाउनेछ । उपविजेताले ५ लाख पाउनेछ ।
