
७ भदौ, काठमाडौं । सर्जी जीनाब्रीले दुई गोल गरेपछि साविक विजेता बार्यन म्युनिखले जर्मन बुण्डेसलिगामा पहिलो जित हात पारेको छ ।
नयाँ सिजनको पहिलो खेलमा बराबरी खेलेको बार्यनले आइतबार राति भएको खेलमा एफसी कोल्नलाई ३-२ ले पराजित गरेको हो ।
बार्यनका लागि घरेलु मैदानमा जीनाब्रीले ५९औं र ७१औं मिनेटमा गोल गरे । यस्तै रोवर्ट लेवान्डोस्कीले ५०औं मिनेटमा गोल गरे । कोल्नका लागि एन्टोनी मोडेस्टेले ६०औं र मार्क थले ६२औं मिनेटमा गोल गरे ।
जितपछि दुई खेलबाट ४ अंक जोडेको बार्यन चौथो स्थानमा छ । दोस्रो चरणको खेल सकिँदा शतप्रतिशत जित हात पारेको वल्फ्सवर्ग ६ अंकसहित शीर्ष स्थानमा छ ।
