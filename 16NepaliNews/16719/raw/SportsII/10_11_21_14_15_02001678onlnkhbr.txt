
४ भदौ, काठमाडौं । रेजिन सुब्बाले ए डिभिजन लिगको साविक विजेता मछिन्द्र क्लबसँगको सम्झौता नवीकरण गरेका छन् । मछिन्द्रले शुक्रबार सामाजिक सञ्जालमार्फत रेजिनसँग सम्झौता नवीकरण गरिएको जनाएको छ ।
सम्झौतापछि रेजिनले नयाँ सिजनको ए डिभिजन लिग मछिन्द्रबाटै खेल्नेछन् । रेजिनले नेपालको यू–१९ र यू–२३ टोलीबाट खेलिसकेका छन् ।
ए डिभिजन लिग कात्तिक २९ गतेबाट शुरु हुनेछ । उपाधि रक्षा गर्ने अभियानसहित मछिन्द्रले यसअघि सुजल श्रेष्ठ र अभिषेक रिजालसँग सम्झौता नवीकरण गरिसकेको छ ।
यस्तै सुनिल बल र मनिष डाँगीलाई अनुबन्ध गरेको छ भने प्रशिक्षकमा प्रवेश कटुवाललाई निरन्तरता दिएको छ ।
