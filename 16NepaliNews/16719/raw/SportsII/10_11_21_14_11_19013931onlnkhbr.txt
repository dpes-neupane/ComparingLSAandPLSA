
३१ भदौ, काठमाडौं । इंग्लिस क्लब लिभरपुलले यूईएफए च्याम्पियन्स लिगमा विजयी सुरुआत गर्दा स्पानिस क्लब एट्लेटिको मड्रिड बराबरीमा रोकिएको छ ।
लिभरपुलले इटालियन क्लब एसी मिलानलाई ३-२ ले हरायो । एट्लेटिको भने पोर्चुगिज क्लब पोर्टोसँग गोलरहित बराबरीमा रोकियो ।
घरेलु मैदानमा लिभरपुलका लागि मोहम्मद सालाह र जोर्डन हेन्डरसनले एक एक गोल गरे । एसी मिलानका फिकायो टोमोरीले आत्मघाती गोल उपहार दिएका थिए । एसी मिलानका लागि एन्टे रेबिक र ब्राहिम डियाजले एक एक गोल गोल गरे ।
जितपछि लिभरपुलले तीन अंक जोडेको छ ।
