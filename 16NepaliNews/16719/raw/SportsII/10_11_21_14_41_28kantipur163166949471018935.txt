काठमाडौँ — युरोपेली च्याम्पिन्स लिगमा मंगलबार बायर्न म्युनिकले बार्सिलोनालाई ३–० ले पराजित गरेको छ । क्याम्प नुमा भएको खेलमा बायर्नका लागि रोबर्टो लेवनडोस्कीको दुई गोल गरे । अर्को गोल थोमस मुलरले गरे ।सन् २००३ यता बार्सिलोना पहिलो पल्ट लियोनल मेसीबिना खेलिरहेको थियो । खेलमाथि पूर्णत: बायर्नको नियन्त्रण थियो । गत वर्ष बायर्नले बार्सिलोनालाई ८–२ ले हराएको थियो । मंगलबार बायर्नले बार्सिलोनाको भन्दा निकै स्तरीय खेल देखाएको थियो ।मंगलबारका अन्य खेलमा चेल्सी र युभेन्टसले जित हात पार्दा रोनाल्डोप्रेरित म्यानचेस्टर युनाइटेड भने पराजित भयो । चेल्सीले रामेलु लुकाकुको गोलमो जेनिथ सेन्ट पिटर्सबर्गलाई १–० ले हरायो भने युभेन्टसले माल्मोमाथि ३–० को जित रच्यो ।क्रिस्टियानो रोनाल्डोले गोल गरे पनि म्यानचेस्टर भने स्विस क्लब योङ ब्वाइजसँग २–१ ले पराजित रह्यो । यस्तै अन्य खेलमा सेभिया र साल्सबर्गले १–१, डायनामो किभ र बेनफिकाले ०–०, भिल्लारियल र एटलान्टाले २–२ तथा लिले र उल्भ्सबर्गले ०–० ले बराबरी खेले । तस्बिरहरू : रोयटर्स