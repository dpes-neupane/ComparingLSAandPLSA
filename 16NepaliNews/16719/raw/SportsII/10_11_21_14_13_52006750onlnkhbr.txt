
१५ भदाै, काठमाडौं । भुटानका रानजुङ मिक्यो दोर्जीले ललितपुर प्याट्रिओट्सबाट चाैथाे संस्करणको एभरेष्ट प्रिमियर लिग (ईपीएल) खेल्ने भएका छन् ।
ललितपुरले मंगलबार एक विज्ञप्ति जारी गर्दै दोर्जीलाई अनुबन्ध गरेको जनाएको छ । ललितपुरले दोस्रो विदेशी खेलाडीको रुपमा दोर्जीलाई अनुबन्ध गरेको हो ।
ललितपुरले यसअघि इंग्ल्यान्डका एलेक्स ब्लेकेलाई अनुबन्ध गरेको थियो । दोर्जी ईपीएलमा अनुबन्ध हुने पहिलो भुटानी खेलाडी हुन् ।
‘साविक विजेता ललितपुरबाट खेल्न पाउँदा उत्साहित छु । मलाई त्यसका लागि अवसर दिनुभएकोमा धन्यवाद । नेपालको समर्थकको अगाडि खेल्न पाउनु खुशीकाे कुरा हाे र प्याट्रिओट्स हुनु गर्वको कुरा हो,’ उनले भनेका छन् ।
ईपीएल असोज ९ गतेदेखि असोज २३ गतेसम्म त्रिवि क्रिकेट मैदानमा हुनेछ । आयाेजककाे नियमअनुसार हरेक टिमले प्लेइङ सेटमा तीन विदेशी खेलाडी खेलाउनुपर्नेछ ।
