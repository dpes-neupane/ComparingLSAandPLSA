काठमाडौँ — दोस्रो अन्तर्राष्ट्रिय मैत्रीपूर्ण महिला फुटबलमा नेपाल र बंगलादेश गोलविहीन भएका छन् । पहिलो हाफ अगाडि नेपाल र बंगलादेश दुवै गोलविहीन भएका हुन् ।एएफसी एसियन कप २०२२ छनोटको तयारीमा रहेको नेपाली राष्ट्रिय महिला फुटबल टिमले बंगलादेशविरुद्धको दोस्रो मैत्रीपूर्ण खेलमा आइतबार दशरथ रंगशालामा प्रतिस्पर्धा गर्दै छ । अहिले खेलको दोस्रो हाफ सुरु भएको छ ।अन्तर्राष्ट्रिय प्रतियोगिता आयोजना गर्ने देशकै मुख्यथलो ‘दशरथ रंगशाला’ मा पहिलोपल्ट उत्रिँदा महिला टिमले बिहीबार बंगलादेशमाथि २–१ को संघर्षपूर्ण जित हात पारेको थियो ।सिनियर टिममा पहिलोपल्ट अवसर पाएका सविता राना र प्रीति राईले पहिलो हाफमा गोल गरेपछि नेपालले बंगलादेशविरुद्ध छैटौं जित हात पारेको थियो । 