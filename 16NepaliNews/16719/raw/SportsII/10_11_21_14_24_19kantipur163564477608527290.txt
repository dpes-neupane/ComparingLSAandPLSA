लन्डन — म्यानचेस्टर युनाइटेडले इंग्लिस प्रिमियर लिगमा शनिबार राति टोटनहममाथि ३–० को प्रभावशाली जित निकालेको छ । लिभरपुलविरुद्ध खराब खेलेको म्यानचेस्टरले यो जितपछि मैदानमा उत्कृष्ट पुर्नआगमन गरेको हो ।म्यानचेस्टरका लागि क्रिस्टियानो रोनाल्डो, एडिसन कभानी र मार्कस रसफोर्डले गोल गरे । आफ्नो घरेलु मैदानमा बेहोरेको यो हारपछि टोटनहम र यसका व्यवस्थापक नुनो सान्टो दबाबमा आएका छन् ।यो जितपछि म्यानचेस्टरको १७ अंक भएको छ र पाँचौं स्थानमा उक्लेको छ । यसअघि शीर्ष स्थानमा रहेको चेल्सीले न्युकासल युनाइटेडलाई ३–० ले हराएको थियो ।यस्तै, लिभरपुलले ब्राइटनसँग २–२ को बराबरी खेल्यो भने १० खेलाडीमा सीमित म्यानचेस्टर सिटी क्रिस्टल प्यालेसको हातबाट २–० ले पराजित रह्यो ।