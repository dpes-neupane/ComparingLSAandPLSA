



 
काठमाडौं, ३ कात्तिक । अखिल नेपाल फुटबल संघ (एन्फा)का अध्यक्ष कर्माछिरिङ शेर्पा र नेपाली राष्ट्रिय फुटबल टिमका प्रमुख प्रशिक्षक अब्दुल्लाह अलमुताइरी बीच भेटवार्ता भएको छ । 
आज (बुधबार) एन्फाका अध्यक्ष शेर्पा र प्रशिक्षक अलमुताइरी बीच कतारमा भेटवार्ता भएको हो । भेटवार्तामा प्रशिक्षक अलमुताइरी नेपाल आउन सकारात्मक देखिएको बताइएको छ । छलफल पश्चात अध्यक्ष शेर्पाले नेपाली राष्ट्रिय फुटबल टीमलाई थप मजबुत बनाउने सम्बन्धमा छलफल भएको भन्दै सामाजिक सञ्जाल फेसबुकमा दुई जनाको तस्बिर समेत सार्वजनिक गरेका छन् ।
साफ च्याम्पियनसिपको फाइनल खेलपछि नेपाली टोली स्वदेश फर्किए पनि अलमुताइरी माल्दिभ्सबाटै स्वदेश फर्किएका थिऐ ।
नेपाललाई साफ च्याम्पियनसिपमा पहिलो पटक फाइनल प्रवेश गराउन सफल उनी धेरै पटक विवादमा आएका थिए । अलमुताइरी सामाजिक सञ्जालमा आफुले राजिनामा दिने भन्दै पटकपटक लेख्दै आएका थिए ।
तर, साफ च्याम्पियनसिपमा नेपालले गरेको प्रदर्शन र अलमुताइरीको प्रयासलाई हेर्दा नेपाली फुटबल प्रेमीले पनि उनलाई नेपालमै देख्न चाहान्छन् ।-Photo Source: Karma Tsering Sherpa
