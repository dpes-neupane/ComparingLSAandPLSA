



 
काठमाडौं, १३ कात्तिक । आईसीसी टी–ट्वान्टी विश्वकप क्रिकेटमा आज (शनिबार) दुई खेलहरु हुँदैछन् । आज हुने पहिलो खेलमा दक्षिण अफ्रीका र श्रीलंकाबीच प्रतिस्पर्धा हुनेछ । सारजाह क्रिकेट मैदानमा हुने खेल दिउँसो ३ः४५ बजेबाट सुरु हुनेछ । 
समूह १ मा रहेको दुबै टिम आज दोस्रो जितको खोजीमा मैदान उत्रिनेछन् । २ खेलमा २ अंक जोडेको दक्षिण अफ्रीका तेस्रो स्थानमा रहेको छ भने श्रीलंका २ अंकसहित चौंथो स्थानमा छ ।
यस्तै, आज हुने दास्रो खेलमा इंग्ल्यान्ड र अष्ट्रेलियाबीच भिडन्त हुँदैछ । दुबईमा अन्तराष्ट्रिय स्टेडिममा हुने इंग्ल्यान्ड र अष्ट्रेलियाबीचको खेल राति ७ः४५ बजे सुरु हुनेछ । समूह १ मा रहेका दुबै टोली तेस्रो जितको खोजीमा रहेका छन् । इंग्ल्यान्ड २ खेलमा ४ अंक जोडेर शीर्ष स्थानमा रहेको छ भने अष्ट्रेलिया पनि समान ४ अंकसहित दोस्रो स्थानमा छ ।-Photo: Agency
