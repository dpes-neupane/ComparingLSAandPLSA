टोकियो ओलम्पिकमा भाग लिइरहेकी बेलारुसकी खेलाडी क्रिस्टिना तिमानोवस्कायाले पोल्याण्डसँग शरण मागेकी छन् । रिपोर्टका अनुसार क्रिस्टिनालाई चाँडै घर फर्किन भनिएको थियो जसलाई उनले अस्वीकार गरिन् ।क्रिस्टिनाले जापानी प्रहरीको सुरक्षाबीच एक होटलमा रात बिताएकी थिइन् । आफ्नो प्रशिक्षकको आलोचना गरेका कारण उनलाई जबरजस्ती विमानस्थल लगिएको उनको आरोप छ । ​बेलारुस फर्किदा आफ्नो सुरक्षालाई लिएर उनले चिन्ता व्यक्त गरेकी थिइन् । उता, बेलारुसले भने उनको मानसिक स्थितिका कारण उनलाई टोलीबाट बाहिर राखिएको बताएको छ ।त्यसपछि २४ वर्षीया क्रिस्टिनाको एउटा तस्बिर बाहिर आयो जसमा उनी टोकियोस्थित पोल्याण्डको दूतावासमा जाँदै गरेको देखिएको थियो । उनले त्यहाँ शरण मागेपछि पोल्याण्डले भिसा पनि प्रदान गरिसकेको छ । पोल्याण्डका विदेश मन्त्रालय एक अधिकारी मार्सिन प्रजीडेक्जका अनुसार क्रिस्टिनाले मानवीय आधारमा पोल्याण्डको भिसा आग्रह गरेकी थिइन् ।बेलारुसमा लामो समयदेखि राष्ट्रपति पदमा कायम अलेक्जान्डर लुकासेन्को विवादीत पुनर्निर्वाचनलाई लिएर राष्ट्रव्यापी विरोध प्रदर्शनका दौरान ‘बेलारुसियन स्पोर्ट सोलिडारिटी फाउन्डेसन’ गठन गरेको थियो ।यस संगठनको उद्देश्य खेलाडीहरुको मद्दत गर्नु थियो । उता, विरोध प्रदर्शनलाई दबाउन बेलारुसका सुरुक्षा बलले असन्तुष्टहरुमाथि कारबाही सुरु गर्‍यो । उक्त विरोधमा राष्ट्रियस्तरका कयौँ खेलाडीहरु पनि सहभागी भएका थिए । उनीहरुको सरकारी कोष बन्द गरेर टीमबाट बाहिर निकालियो । केही खेलाडीहरुलाई हिरासतमा पनि लिइयो ।क्रिस्टिानाले सोमबार महिलाको २ सय मिटर रेसमा भाग लिनुपर्ने थियो । तर, त्यसअघि उनले सामाजिक सञ्जालमा भिडियो मेसेज जारी गर्दै टोलीको आलोचना गरिन् । जब केही खेलाडीले ४ ४०० मिटर रिले रेसमा भाग लिन अयोग्य पाइयो, तब आफ्नो त्यसमा बिना कुनै सल्लाह राखिएको उनको आरोप थियो । भिडियोबारे उनको बेलारुसको सरकारी मिडिया चर्को आलोचना भयो । उनमा सामूहिक भावनामा कामी भएको आरोप लगाइयो ।क्रिस्टिनाका अनुसार त्यसपछि बेलारुसको ओलम्पिक टोलीका अधिकारीहरू आएर उनलाई ब्याग प्याक गर्न एक घण्टामा समय दिइयो । त्यसपछि उनलाई जबरजस्ती हानेडा विमानस्थल लगिएको थियो । टीमका अधिकारीहरूले घर फिर्ता हुन दबाब दिइएको उनको आरोप छ । उनले अन्तर्राष्ट्रिय एसोसिएनससँग पनि मद्दत मागेकी छिन् । उता, क्रिस्टिनाका पति देश छाडेर युक्रेन पुगेको खबर  ।