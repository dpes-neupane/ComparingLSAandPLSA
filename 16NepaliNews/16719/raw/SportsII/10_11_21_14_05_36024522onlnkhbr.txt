
२३ असोज, काठमाडौं । एभरेष्ट प्रिमियर लिग (ईपीएल) २०२१ काे च्याम्पियन टिम चितवन टाइगर्सले व्यक्तिगत अवार्डमा पनि क्लिन स्वीप गरेकाे छ ।
चितवनका स्पीनर सागर ढकाल ईपीएलकाे म्यान अफ दि सिरिज घाेषित भए । यस्तै चितवनकै ब्याटर भीम सार्की इमर्जिङ प्लेयर घाेषित हुँदा कमलसिंह ऐरीले डेर टु ड्रिम अर्वाड प्राप्त गरे । सागरले पल्सर एनएस २०० सिसी माेटरबाइक प्राप्त गरे भने भीम र कमलले ५१–५१ हजार रुपैयाँ प्राप्त गरे ।
चितवनलाई च्याम्पियन बनाउने क्रममा सागरले ७ खेलबाट सर्वाधिक १४ विकेट लिएका थिए । उनले २६ ओभर बलिङ गर्दै १४७ रन खर्चिए ।
यस्तै कमलले ७ खेलमा १२ विकेट लिएका थिए । उनी सर्वाधिक विकेट लिनेमा दाेस्राे स्थानमा रहे ।
यसैगरी इमर्जिङ प्लेअर बनेका भीमले लिगमा दुई शतकसहित १९६ रन बनाए । उनी सर्वाधिक रन बनाउनेमा दोस्रो स्थानमा रहे । भीमले फाइनलमा ६३ रन बनाएका थिए ।
शनिबार भएकाे फाइनलमा चितवनले पाेखरा राइनाेजलाई ४ विकेटले हराउँदै ईपीएलकाे चाैथाे संस्करणकाे उपाधि जितेकाे हाे ।
