अबुधाबी — पेस बलर कगिसो रबाडाले २० रन खर्चेर तीन विकेट लिएपछि दक्षिण अफ्रिकाले ट्वान्टी ट्वान्टी विश्वकपमा मंगलबार बंगलादेशमाथि ६ विकेटको जित निकालेको छ ।यो सफलताले दक्षिण अफ्रिकाको सेमिफाइनल प्रवेशको सम्भावना पनि बढेको छ । रबाडा र उनका साथी फास्ट बलर एनरिक नोकियाले आपसमा ६ विकेट लिए । त्यस प्रदर्शन अगाडि बंगलादेश १८.२ ओभरमा ८४ रन मात्र बनाएर अलआउट भयो ।त्यसलाई पछ्याउने क्रममा दक्षिण अफ्रिकाले ४ विकेट गुमायो । तर कप्तान टेम्बा बभुमाले नटआउट रहेर ३१ रन बनाएपछि दक्षिण अफ्रिका १३.३ ओभरमा जितसम्म पुगेको थियो ।सुपर १२ को चरणमा दक्षिण अफ्रिकाको यो तेस्रो जित हो । बंगलादेशका लागि तस्किन अहमदले १८ रनमा २ विकेट लिए । तर लगातार सबै ४ खेलमा हारको कमजोर प्रदर्शनसँगै बंगलादेशको सेमिफाइनल प्रवेशको सम्भावना समाप्त भएको छ ।