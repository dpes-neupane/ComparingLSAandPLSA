नैरोबी — दुईपटकको विश्व च्याम्पियन कांस्य पदक विजेता केन्याकी खेलाडी एग्नेस तिरोपको निवासमै छुरा हानेको अवस्थामा मृत भेटिएकी छन् । २५ वर्षीया धावक तिरोपले २०१७ र २०१९ को १०००० मि विश्व च्याम्पियनशिपमा कांस्य पदक जितेकी थिइन् ।केन्याको नैरोबीस्थित एथलेटिक्स केन्याका अध्यक्ष बर्नाबा कोरिरले दुखद् समाचार भन्दै इटेन इल्गेओ काउन्टीमा उनको मृत्युको पुष्टि गरेका छन् ।तिरोपले गत महिना मात्र जर्मनीमा १० किलोमिटरको विश्व कीर्तिमान बनाएकी थिइन् । विश्व कीर्तिमान बनाउन पाएकोमा उनले खुसी व्यक्त गर्दै भनेकी थिइन्, ‘गति कठिन थियो तर विश्व कीर्तिमान तोड्दा म धेरै खुसी छु।' उनको मृत्युबारे केन्याको प्रहरीबाट कुनै प्रतिक्रिया सार्वजनिक भइसकेको छैन ।