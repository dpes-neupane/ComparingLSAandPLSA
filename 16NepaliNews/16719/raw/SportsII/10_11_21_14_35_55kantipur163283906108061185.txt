सुनसरी — प्रथम च्यारिटेबल सिंगापुर मितेरी फुटसल प्रतियोगिताको उपाधि एसपीसी धरानले जितेको छ । मंगलबार भएको फाइनलमा एसपीसीले ग्याटिस टिम विरुद्ध ५–० गोलको अन्तरमा सहज जित निकाल्दै उपाधिमाथि कब्जा गर्न सफल भएको हो । एसपीसीले उपाधिसँगै नगद एक लाख ११ हजार १ सय एघार रुपैयाँ, ट्रफि, मेडल र प्रमाण पत्र प्राप्त गरेका छ । उपविजेता ग्याटिसले नगद ५५ हजार ५ सय ५५ रुपैयाँ, ट्रफि, मेडल र प्रमाणपत्रमा चित्त बुझायो ।धरान ११ स्थित नवकला चोकमा रहेको मितेरी फुटसलमा सम्पन्‍न फाइनल खेलमा हाइस्कोर उपाधि विजेता एसपीसीका अर्जीन भण्डारीले दुई, सदर्शन श्रेष्ठ, अंकित भुजेल र एजी श्रेष्ठले एक/एक गोल गरेका थिए । अर्जीनले प्रतियोगिता अवधिभर १० गोल गरेका थिए । प्रतियोगितामा उत्कृष्ट खेलाडीको उपाधि ग्याटिसका समिर गुरुङ र उत्कृष्ट गोलकिपर उपाधि एसपीसीका सारंश भट्टराईले जितेका थिए । उनीहरुले जनही नगद २ हजार ५ सय रुपैयाँ, ट्रफि र प्रमाण पत्र प्राप्त गरे ।