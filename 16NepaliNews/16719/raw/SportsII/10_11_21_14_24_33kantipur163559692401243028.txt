तेह्रथुम — लालीगुराँस नगरपालिका १ टुटेको खेलमैदानमा भएको जिल्लाकै सर्वाधीक पुरस्कार राशीको पालिकास्तरीय खुला पुरुष फुटबल प्रतियोगिताको उपाधि म्याङलुङ नगरपालिका तेह्रथुमले हात पारेको छ ।लालीगुराँस युवा क्लव टुटेदेउरालीको आयोजनामा भएको प्रतियोगिताको शनिबार सम्पन्न फाइनल खेलमा सहिदभूमि गाउँपालिका धनकुटालाई शून्यको विरुद्ध १ गोल गर्दै म्याङलुङ नगरपालिका तेह्रथुमले उपाधि हात पारेको हो ।उपाधि विजेता म्याङलुङ नगरपालिकाका खेलाडीले नगद १ लाख, कप, मेडल तथा प्रमाणपत्र हात पारे । प्रतियोगितामा उपविजेता बनेको सहिदभूमि गाउँपालिका धनकुटाका खेलाडीले नगद ५० हजारमा चित्त बुझाए ।फाइनल प्रतियोगिताको प्रदेश १ का उद्योग, पर्यटन, वन तथा वातावरणमन्त्री लक्ष्मण तिवारीले उद्घाटन गरेका थिए । प्रतियोगितामा तेह्रथुमसहित धनकुटा, संखुवासभा र मोरङ जिल्लाका ११ स्थानीय तहका खेलाडी टिमको सहभागिता थियो ।