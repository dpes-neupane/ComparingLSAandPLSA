 रोबर्ट लेवान्डोस्कीले लगातार सात सिजन बुन्डेस लिगाको पहिलो खेलमा गोल गर्ने कीर्तिमान बनाउँदा बायर्न म्युनिख भने बोरुसिया मोचेन ग्लाडबाचसँग बराबरीमा रोकिएको छ । नयाँ प्रशिक्षक जुलियन नागल्सम्यानको नेतृत्वमा पहिलो खेलमा बायर्न १–१ को बराबरी खेल्न बाध्य भएको हो ।खेलको १० औँ मिनेटमा नै ग्लाडबाचका लार्स स्टिन्डलले गोल गर्दै टोलीलाई अग्रता दिलाएका थिए । पछिल्ला ९ सिजनको विजेता बायर्नले सन् २०१२ पछि पहिलोपटक सिजनको पहिलो गोल गर्नबाट चुकेको हो ।पहिलो हाफ सकिन लाग्दा जोसुवा किमिचको कर्नरमा भलीमार्फत बायर्नलाई खेलमा फर्काए । दोस्रो हाफमा लेवान्डोस्की र स्टिन्डल दुवै आ–आफ्नो टोलीलाई जीत दिलाउने नजिक पुगेका थिए ।लेवान्डोस्कीले बुन्डेस लिगाका पछिल्ला ११ खेलमा गोल गर्न सफल भएका छन् । यस क्रममा उनले १८ गोल गर्न सफल भएका छन् ।   