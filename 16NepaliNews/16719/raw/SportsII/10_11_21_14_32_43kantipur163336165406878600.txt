माले (माल्दिभ्स) — नेपालले साफ च्याम्पियनसिप २०२१ मा सोमबार श्रीलंकाको सामना गर्दैछ र त्यसका लागि मुख्य प्रशिक्षक अब्दुल्लाह अल्मुताइरीले सुरुआती ११ टिमको घोषणा गरेका छन् र त्यसमा श्रीलंकाविरुद्धको खेलबाट दुई परिवर्तन गरिएको छ ।घोषित टिममा कप्तान तथा गोलरक्षक किरण लिम्बूसँगै अनन्त तामाङ, सुमन लामा, विशाल राई, पुजन उपरकोटी, गौत्तम श्रेष्ठ, अञ्जन विष्ट, तेज तामाङ, नवयुग श्रेष्ठ, सुमन अर्याल, रोहित चन्द रहेका छन् ।माल्दिभ्सविरुद्ध सुरुआती ११ मा उत्रेका सुजल श्रेष्ठको स्थानमा विशाल र दिनेश राजवंशीको स्थानमा सुमन लामाले मौका पाएका छन् । नेपालले आफ्नो पहिलो खेलमा आयोजक तथा डिफेन्डिङ च्याम्पियन माल्दिभ्सलाई पराजित गरेको थियो ।त्यसमा मनीषले गोल गरेका थिए । नेपाल तीन अंकसहित दोस्रो स्थानमा छ । बंगलादेशविरुद्धको उद्घाटन खेलमा पराजित श्रीलंका शून्य अंकमा छ ।सोमबारको पहिलो खेलमा बंगलादेश र भारतले १–१ को बराबरी खेलेको थियो । बंगलादेश चार अंकसहित शीर्ष स्थानमा रहेको छ । भारत एक अंकमा तेस्रो स्थानमा छ ।