
८ कात्तिक, काठमाडौं । एएफसी यू-२३ एसिया कप छनोटको पहिलो खेलमै नेपाल इरानसँग ४-० ले पराजित भएको छ ।
समूह बी अन्तर्गत ताजिकिस्तानको दुसानबेमा भएको खेलमा नेपालले दोस्रो हाफमा कमजोर प्रदर्शन गर्दा चार गोल बेहोरेको थियो ।
रिपब्लिकन सेन्ट्रल रंगशालामा भएको खेलमा नेपालले पहिलो हाफमा इरानलाई गोलरहित बराबरीमा रोकेको थियो । पहिलो हाफमा इरानले पेनाल्टी समेत गुमाएको थियो ।
दोस्रो हाफमा भने इरानले चार गोल गर्न सफल भयो । इरानका लागि खेलको ४७औं मिनेटमा मेहदीले पहिलो गोल गरेका थिए । यसका लागि होसेनले ७७ औं र ७९ औं मिनेटमा गोल गरे भने यासिनले इन्जुरी समयमा गोल गरे ।
इरानले जितपछि ३ अंक जोड्दा नेपालले हारबाट प्रतियोगिता शुरुवात गरेको छ ।
नेपालले अब बिहीबार दोस्रो खेल आयोजक ताजिकिस्तानसँग खेल्नेछ । यस्तै अन्तिम खेल आइतबार लेवनानविरुद्ध हुनेछ ।
छनोटमा कुल ११ समूहमा प्रतिस्पर्धा हुनेछ र हरेक समूहको विजेतासँगै उत्कृष्ट चार उपविजेता पनि यू-२३ एसियन कपमा छनोट हुनेछ ।
