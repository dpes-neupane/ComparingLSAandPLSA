काठमाडौँ — म्याक किलमन र राउल जिमिनेजको गोलमा उल्भ्सले इंग्लिस प्रिमियर लिगमा सोमबार राति एभर्टनलाई २–१ ले हराएर सातौं स्थानमा उक्लेको छ । एभर्टनको भने यो लगातार तेस्रो हार हो ।ब्रुनो लागेको उल्भ्सले पूरा खेल अवधि आफ्नो नियन्त्रणमा राखेपनि अन्त्यतिर एभर्टनले खेलमा फर्कन प्रयास गरेको थियो । किलमनले उल्भ्सका लागि पहिलो गोल गरे भने जिमिनेजको यो ५० औं गोल रह्यो ।एभर्टनका लागि एलेक्स इवबीले एक गोल फर्काए । उल्भ्सको अब १० खेलबाट १६ अंक भएको छ । राफेल बेनिटेजको एभर्टन भने १४ अंकमा दसौं स्थानमा छ । 