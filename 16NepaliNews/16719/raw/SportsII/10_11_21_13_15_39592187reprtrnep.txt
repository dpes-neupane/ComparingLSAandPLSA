



 
काठमाडौं, ६ असोज । स्पेनिस ला लिगा फुटबलमा लुइस सुआरेज चम्किएपछि एट्लेटिको मड्रिडले गेटाफेलाई हराएको छ ।
मंगलबार राति एट्लेटिकोले गेटाफेलाई २–१ गोल अन्तरले हराएको हो । 
एट्लेटिकोको जितमा दुवै गोल सुआरेजले गरे । गेटाफेका कार्लिस एरिना ७४ औं मिनेटमा रातो कार्ड खादै मैदान बाहिरिएपछि एट्लेटिको खेलमा फर्किएको थियो ।
त्यसपछि सुआरेजले लगातार दुई गोल गरे । खेलको ७८ औं मिनेटमा बराबरी गोल गरे । साथै खेलको अन्तिम मिनेटमा सुआरेजले व्यक्तिगत दोस्रो गोल गर्दै मड्रिडलाई जित जिलाए ।
