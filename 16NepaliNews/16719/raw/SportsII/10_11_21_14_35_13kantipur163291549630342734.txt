काठमाडौँ — एभरेष्ट प्रिमियर लिग (ईपीएल) अन्तर्गत बुधबारको खेलमा भैरहवा ग्लयाडिएटर्सले विराटनगर वारियर्सलाई ६ विकेटले पराजित गरेको छ ।विराटनगरबाट ९० रनको लक्ष्य पाएको भैरहवाले १५.३ ओभरमै ४ विकेट गुमाउँदै ९२ रन ल्याएको थियो । २७ बल बाँकी छँदा नै भैरहवाले निर्धारित लक्ष्य भेटाएको हो । भैरहवाका लागि खेलेका धम्मिका प्रसाद प्लेयर अफ द म्याच घोषित भए । यसअघिको खेलमा पोखराले ललितपुर प्याट्रियट्सलाई ९ विकेटले हराएको थियो ।