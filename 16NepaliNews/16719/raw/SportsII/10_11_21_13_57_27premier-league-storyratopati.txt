आर्सनलले प्रिमियर लिगको नयाँ सिजनमा पहिलो जित हासिल गर्दै प्रशिक्षक मिकेल आर्टेटामाथिको दबाब कम गरेको छ । एमिरेट स्टेडियममा आर्सलले नर्विच सिटीलाई १–० गोलले हरायो ।पहिलो तीन खेलमा हार बेहोर्दै आर्सनल लिगको पुछारमा रहेको थियो । तर, शनिबार खेलको ६६ औँ मिनेटमा गोल गर्दै पिएरे एमेरिक आउबामियाङले गोल गर्दै आर्सनललाई महत्त्वपूर्ण तीन अंक दिलाए । जीतपछि आर्सनल लिगको १६ औँ स्थानमा उक्लिएको छ ।उता, साबिक विजेता म्यान्चेस्टर सिटीले लेस्टर सिटीलाई १–० ले हराउँदै लिगको दोस्रो स्थानमा उक्लिएको छ । सिटीको जीतमा बर्नान्डो सिल्भाले ६३ औँ मिनेटमा निर्णायक गोल गरे । चार खेलपछि सिटीको ९ अंक रहेको छ ।