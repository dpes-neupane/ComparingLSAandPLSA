पेरिस — लियोनल मेसीले क्लबका लागि गरेको पहिलो उत्कृष्ट गोलमा पेरिस सेन्ट जर्मेन (पीएसजी) ले युरोपेली च्याम्पियन्स लिगमा मंगलबार राति म्यानेस्टर सिटीलाई २–० ले हराएको छ ।पूर्वविजेता लिभरपुल पनि अर्को खेलमा प्रभावशाली जित निकाल्न सफल रह्यो । तर रियल म्याड्रिड भने पराजित रह्यो ।बार्सिलोना छाडेर पीएसजी आएयताको चौथो खेलमा मेसीले केयलिन एमबापेको सहयोगमा गोल गरेका हुन् । इड्रिस गुएले पीएसजीका लागि पहिलो गोल गरे । लिभरपुलले पोर्टोमाथि प्राप्त ५–१ जितमा मोहम्मद सलाह र रोबर्टो फिरमिनोले दुई दुई गोल गरे । यस्तै साडियो मानेले एक गोल गरे ।कीर्तिमान १३ पल्टको विजेता भने रियल भने सेरिफसँग आफ्नो घरेलु मैदानमा २–१ ले पराजित भएको हो । अर्को प्रमुख खेलमा एटलेटिको म्याड्रिडले एसी मिलानलाई २–१ हरायो । यस्तै आयाक्सले बेटिकटासलाई २–०, क्लब ब्रुगले आरबी लाइपजिगलाई २–१ र बोरुसिया डर्टमुन्डले स्पोर्टिङलाई १–० हरायो । साख्तर डोनेस्क र इन्टर मिलानबीचको खेल भने गोलरहित बराबरीमा टुंगियो । 