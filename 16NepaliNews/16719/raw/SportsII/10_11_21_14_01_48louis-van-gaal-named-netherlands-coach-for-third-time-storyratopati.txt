लुइस भान हाल तेस्रोपटक नेदरल्याण्डको पुरुष फुटबल टोलीको मुख्य प्रशिक्षक नियुक्त भएका छन् । युरो २०२० को अन्तिम १६ मा चेक रिपब्लिकसँग पारजित हुँदै नेदरल्याण्ड बाहिरिएपछि फ्रांक डि बोरले राजीनामा दिएपछि ६९ वर्षीय भान हाल नियुक्त भएका हुन् ।भान हालले यसअघि सन् २००० देखि २००२ र त्यसपछि सन् २०१२ देखि २०१४ सम्म नेतृत्वको सम्हालिसकेका छन् । त्यसपछि उनी म्यान्चेस्टर युनाइटेड पुगेका थिए । सन् २०१६ मा क्लबले हटाएपछि उनी सक्रिय प्रशिक्षणमा थिएनन् ।उनले नेदरल्याण्डको नेतृत्व गर्न पाउनु गर्वको कुरा भएको बताएका छन् । नेदरल्याण्डले आगामी सेप्टेम्बरमा तीन वटा विश्वकप छनोट खेलहरु खेल्नेछ ।भानहालले आफ्नो करियरमा २० वटा मुख्य उपाधिहरू जितेका छन् । जसमा आयाक्ससँग च्याम्पियन्स लिगको उपाधिका साथै बायर्न म्युनिख र बार्सिलोनासँग लिग उपाधि रहेका छन् । उनकै नेतृत्वमा नेदरल्याण्डले सन् २०१४ को विश्वकपमा तेस्रो स्थान जितेको थियो । म्यान्चेस्टर युनाइटेडसँग उनले एफए कपको उपाधि जितेका थिए । सन् २०१४ मा नेदरल्याण्ड छाडेपछि उनीको स्थानमा विभिन्न ७ जना म्यानेजरले नेदरल्याण्डको नेतृत्व सम्हालिसकेका छन् । 