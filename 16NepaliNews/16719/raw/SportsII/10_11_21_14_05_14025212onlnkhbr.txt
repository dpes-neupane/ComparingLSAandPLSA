
२५ असोज, काठमाडौं । स्पेनिस क्लब बार्सिलोना समस्यामा छ । त्यसैले क्लबका प्रशिक्षक रोनाल्ड कोमेनमाथि पनि दबाब बढ्दो छ ।
नेदरल्याण्डका प्रशिक्षक लुइस भान गालले भने कोमेनको बचाउ गरेका छन् । बार्सिलोनाका पूर्व प्रशिक्षक समेत रहेका भान गालको दाबी छ, क्लबमा नराम्रो अवस्था आएपछि विदेशीलाई नै दोषी देखाइन्छ ।
‘इतिहास दोहोरिरहेको छ,’ कोमेनको आलोचनाबारे उनले भने, ‘यस्ता कुराहरु बार्सिलोनामा मात्र हुन्छन् ।’
जस्तो कि फ्रेन्क डि जोङले पछिल्लो दुई वर्षमा राम्रो प्रदर्शन गर्दै आएका छन् । चिन्ता गर्नुपर्ने कुनै कारण छैन । उनले अघि भने, ‘तर, अवस्था राम्रो भएन भने बार्सिलोनाका मानिसहरु सधैं विदेशीमाथि औंला उठाउँछन् । अहिलेको हकमा त्यसको निशानामा प्रशिक्षक परेका हुन् । म उनलाई यस्ता कुराहरुमा ध्यान नदिन सुझाव दिन्छु ।’
मार्काबाट
