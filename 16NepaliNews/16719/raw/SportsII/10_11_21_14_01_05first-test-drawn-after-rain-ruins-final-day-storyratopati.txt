 इङ्ग्ल्याण्ड र भारतबीचको पहिलो टेस्ट बराबरीमा सकिएको छ । वर्षाका कारण ट्रेन्ट ब्रीजमा अन्तिम दिन खेल हुन नसकेपछि दुई टोलीले बराबरीमा चित्त बुझाउनु परेको हो । जीतका लागि २०९ रन पछ्याइरहेको भारतले १ विकेटको क्षतिमा ५२ रन बनाएको थियो । तर, आइतबार वर्षाका कारण खेल समयमा सुरु हुन सकेन । बीचमा केही बेर वर्षा रोकिए पनि पुनः वर्षा सुरु भएपछि ३ः५० बजे खेल समाप्त भएको घोषणा गरिएको थियो ।वर्षाले भारतलाई सन् १९८६ पछि बेलायतमा शृङ्खलाको पहिलो खेल जित्ने अवसरबाट वञ्चित गरायो । पाँच खेलको शृङ्खलाको दोस्रो टेस्ट बिहीबारदेखि लर्डस् मैदानमा खेलिनेछ ।