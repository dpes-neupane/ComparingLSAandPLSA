लमजुङ — एमाले पालिका अधिवेशन अन्तर्गत लमजुङको ६ वटा स्थानीय तहमा नेतृत्वसहित सिंगो गाउँ तथा नगर कमिटी सर्वसम्मत चयन भएका छन् ।सुन्दरबजार नगरपालिकामा भने उपाध्यक्ष र सचिवबाहेक अध्यक्षसहित अन्य सबै पदाधिकारी सर्वसम्मत चयन भएका छन् । मर्स्याङ्दी गाउँपालिकाको अधिवेशन भने बुधबार हुँदैछ । लमजुङमा ४ नगरपालिका र ४ गाउँपालिका गरी ८ वटा स्थानीय तह छन् । यीमध्ये ६ वटा स्थानीय तहको अधिवेशन नेतृत्व चयन गर्दै मंगलबार राति सकिएको छ ।बेंसीसहर नगर कमिटीको अध्यक्षमा राजकुमार विष्ट दोहोरिएका छन् । उपाध्यक्षमा दुर्गाबहादुर बुढाथोकी, सचिवमा सरद बराल, उपसचिवमा वुनादेवी रिमाल र विरेन्द्र गुरुङ चयन भएका छन् । मध्यनेपाल नगर कमिटीको अध्यक्षमा योगेन्द्रनारायण शाह दोहोरिएका छन् । उपाध्यक्षमा सूर्य गुरुङ, सचिवमा विष्णुभक्त पौडेल, उपसचिवमा शारदा सााखी र सूर्यवहादुर नेपाली निर्वाचित भएका छन् ।राइनास नगर कमिटीको अध्यक्षमा पूर्णबहादुर गुरुङ चयन भएका छन् । उपाध्यक्षमा ध्रुव अकेला, सचिवमा बलराम घिमिरे, उपसचिव अनन्त त्रिपाठी र शान्ता न्यौपाने सर्वसम्मत चयन भएका छन् । सुन्दबजार नगर कमिटीको अध्यक्षमा भीमबहादुर गुरुङ दोहोरिएका छन् । उपाध्यक्ष र सचिव पदमा सहमति हुन नसकेपछि आज (बुधबार) निर्वाचन हुँदैछ । उपाध्यक्षमा जयराम रेग्मी, मेनबहादुर घले र गोविन्द गुरुङको उम्मेदवारी परेको छ । सचिवमा प्रेमबहादुर भट्टराई, कृष्णकुमार श्रेष्ठ, खेम गुरुङ, कृष्णप्रसाद अधिकारी र सुवासकुमार श्रेष्ठको उम्मेदवारी परेको छ । उपसचिवमा नवीनकुमार श्रेष्ठ र पार्वती अधिकारी सर्वसम्मत भएका छन् ।यस्तै, दोर्दी गाउँ कमिटीको अध्यक्षमा युवराज अधिकारी दोहोरिएका छन् । उपाध्यक्षमा मानबहादुर गुरुङ, सचिवमा अम्बिका मरहट्टा, उपसचिवमा लालमाया मिजार र नेत्र गुरुङ सर्वसम्मत चयन भएका छन् । क्व्होलासोंथर गाउँपालिकामा अध्यक्षमा नारायणबहादुर गुरुङ दोहोरिएका छन् । उपाध्यक्षमा सूर्यप्रसाद गुरुङ, सचिवमा गीतबहादुर गुरुङ, सहसचिवमा आसवीर गुरुङ चयन भएका छन् । दूधपोखरी गाउँ कमिटीको अध्यक्षमा धनबहादुर गुरुङ दोहोरिएका छन् । उपाध्यक्षमा गणेश गुरुङ, सचिवमा फूलबहादुर तामाङ, उपसचिवमा लोकविलास दवाडी चयन भएका छन् । एउटा उपसचिव पछि थप गरिने भएको छ । एमालेको ८ वटा स्थानीय तहको ७५ वटै वडामा सर्वसम्मत नेतृत्व चयन गरेपछि मंगलबारबाट पालिका अधिवेशन थालिएको एमाले लमजुङका अध्यक्ष एवं गण्डकी प्रदेश सभा सदस्य धनञ्जय दवाडीले बताए । नगर तथा गाउँ अधिवेशनलाई एमाले सचिव एवं निवर्तमान मुख्यमन्त्री पृथ्वीसुब्बा गुरुङ, एमाले केन्द्रीय सदस्य एवं एमाले गण्डकी प्रदेश सभा संसदीय दलका प्रमुख सचेतक मायानाथ अधिकारी, संविधानसभा सदस्य जमीन्द्रमान घले, डा. भीष्मनाथ अधिकारी, टुकाभद्र हमाललगायतले सम्बोधन गरेका छन् ।