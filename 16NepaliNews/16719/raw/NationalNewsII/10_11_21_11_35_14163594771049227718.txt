काठमाडौँ — लक्ष्मीपूजाको पूर्वसन्ध्यामा बुधबार विराटनगर बजारमा स्थानीयहरूको घुइँचो नै लाग्यो । विशेषगरी तिहारमा प्रयोग हुने पूजाका सामग्रीसहित अन्य दैनिक उपभोग्य सामग्रीको किनमेल गर्न आउनेहरू बजार गुलजार देखिएको छ । किनमेलको मुख्य केन्द्र मानिने बुधहाट–गुद्री मार्गलाई यतिबेला तिहारकै लागि सजाइएको छ । यहाँको व्यापारिक मार्ग मानिने मुख्य सडक एवं चौबाटोको पश्चिमपट्टि रहेको यस बजारमा चाडबाडका लागि चाहिने फलफूल, मिठाइ, पाला, कलश, भाडाकुडा र साजसज्जा लगायत सामग्री सहजै पाइने हुनाले यो बजार स्थानीयको रोजाइमा पर्छ । केही दिन अघिदेखि तिहारका लागि बजार लाग्दै आए पनि धनतेरसदेखि यहाँ भीड बढेको स्थानीय बताउँछन् । स्थानीयको अनुसार तिहारपछि आउने छठको समापन नहुन्जेल चहलपहल कायमै रहन्छ । छठमा चाहिने सम्पूर्ण सामग्री पनि यस बजारमा उपलब्ध हने व्यापारीहरू बताउँछन्।