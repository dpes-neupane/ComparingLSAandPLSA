पाँचथर — हालैको बेमौसमी झरीसगै आएको बाढीपहिरो गएको दुई साता बित्दा पनि क्षतिको यकिन विवरण संकलन गरिएको छैन । संघीय र स्थानीय सरकार मातहतका निकायले एकअर्काको मुख ताकाताक गर्दा क्षतिको विवरण संकलनमा ढिलाइ भएको हो ।बाढीपहिरोले मिक्लाजुङ र फाल्गुनन्द गाउपालिकासगै फिदिम नगरपालिकामा जनधनको ठूलो क्षति भएको छ । कुम्मायक, तुम्बेवा, हिलिहाङ, याङवरक र फालेलुङ गाउँपालिकामा खेतीबालीसँगै बाटाघाटा र पुलपुलेसामा क्षति पुगेको छ ।क्षतिको यकिन गर्दै मृतक र बिस्थापित परिवारको पुर्नस्थापना र प्रभावित परिवारलाई राहत दिने जिम्वेवारी प्रमूख जिल्ला अधिकारी संयोजक रहेको जिल्ला विपद् व्यवस्थापन समिति र स्थानीय तहको हो । बाढीपहिरो गए लगत्तै बसेको बिपद ब्यस्थापन समितिको बैठकले क्षतिको विवरण संकलन गरेर जिल्ला प्रशासनमा सिफारिस गर्न आठवटै स्थानीय तहमा सर्कुलर पठाए पनि हालसम्म कतैबाट विवरण प्राप्त नभएको प्रमूख जिल्ला अधिकारी पुण्यप्रसाद ढकालले बताए ।ढकालका अनुसार हालसम्म फाल्गुनन्द गाउापालिकाले बिस्थापित परिवारको यकिन गरे पनि भौतिक पुर्वाधार र बालीमा पुगेको क्षतिको विवरण पठाउन बाकी नै छ । २२ जनाको ज्यान गएको मिक्लाजुङ गाउापालिकामा तीनजना अझै बेपत्ता छन् । उनीहरूको खोजीसगै विस्थापित परिवार, बालीनाली र भौतिक पुर्बाधारमा पुगेको क्षतिको विवरण संकलनमा जनशक्ति बिकेन्द्रीत गरिएको गाउपालिका अध्यक्ष अमरराज माखिम बताउछन् ।फाल्गुनन्द गाउापालिकाको पहिरोमा ज्यान गुमाएका आफन्तलाई २५ हजार रुपैंयाका दरले र बिस्थापित परिवारलाई गाउपालिकासहित रेडक्रसले प्रारम्भिक राहत उपलब्ध गराएपनि अन्य स्थानीय तहका पीडितसम्म राहत लैजान कठिनाइ भएको छ । 