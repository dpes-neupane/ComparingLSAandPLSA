
१६ कात्तिक, काठमाडौं । चितवनको भरतपुर क्षेत्रमा मंगलबार दिउँसोदेखि विद्युत आपूर्ति बन्द भएको छ ।
प्राधिकरणका अनुसार भरतपुर महानगरपालिकास्थिति १३२/११ बसेनी ग्रिड सबस्टेसनको पावर ट्रान्सफर्मरहरुमा समस्या आएसँगै प्राधिकरणको भरतपुर वितरण तथा ग्राहक सेवा केन्द्र अन्तर्गत भरतपुर महानगरपालिका-१ देखि १३ तथा २९ नम्बर वडा र तनहुँको देवघाट क्षेत्रमा विद्युत आपूर्ति बन्द भएको हो ।
प्राधिकरणका वितरण तथा ग्राहक सेवा निर्देशनालयका उपकार्यकारी निर्देशक मनोज सिलवालका अनुसार विद्युत आपूर्ति सुचारु गराउनका लागि ट्रान्सफर्मर परिवर्तनको काम भइरहेको छ ।
