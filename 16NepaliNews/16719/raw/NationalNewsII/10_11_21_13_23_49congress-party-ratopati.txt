वीरगन्ज महानगरपालिका वडा नम्बर ३१ कोन्हियामा एक समारोहबिच स्थानीय स्थानीय अगुवाहरूसहित ९२ जना नेपाली काँग्रेसमा प्रवेश गरेका छन् । नेपाली काँग्रेसका नेता संविधानसभा सदस्य अनिल रुँगटाको प्रमुख आतिथ्यमा तथा काँग्रेसका कार्यवाहक वडा समिति सभापति महमद हैदरको अध्यक्षतामा भएको कार्यक्रममा स्थानीयहरूले पार्टी प्रवेश गरेका हुन् । त्यसतै दलित युवा संगठन समाजको उद्घाटन पनि सोही अवसरमा गरिएको छ । दलित युवा संगठन समाजको उद्घाटन कार्यक्रमको अध्यक्षता दलित युवा अगुवा रामलाल महरा रामले गरेका थिए । उनले दुई तिहाइको सरकार चलाउन नसकेका कम्युनिष्टसहितका दलहरूले आग्रह गरेर सङ्कटबाट देशलाई निकास दिलाउनका लागि नेपाली काँग्रेसका सभापति शेरबहादुर देउवालाई बनाएको बताए ।