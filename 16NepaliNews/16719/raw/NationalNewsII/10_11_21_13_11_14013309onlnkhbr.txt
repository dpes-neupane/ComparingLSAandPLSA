
२९ भदौ, काठमाडौँ। प्रहरीले जग्‍गा जग्गा बिक्रीको नाममा ठगी गरेको आरोपमा एकजनालाई पक्राउ गरेको छ ।
पक्राउ पर्नेमा धरान नगरपालिका-९ घर भइ काठमाडौं महानगरपालिका ३२ बस्दै आएका रुसिल कटुवाल रहेका छन् ।
रुसिल कटुवाल र धिरजकुमार दाहालले नुवाकोट तारकेश्वर गाउँपालिका-२ का उद्धवप्रसाद अधिकारीलाई मोरङ केराबारीको जग्गा बिक्रीवापत ६८ लाख ९० हजार लिएर जग्गा पासै नगरी सम्पर्कविहीन भएका प्रहरीले बताएको छ । कटुवाल र दाहालले उक्त जग्गा अरुलाई नै बिक्री गरिसकेको पीडितले उजुरी दिएपछि पक्राउ गरेको प्रहरीको भनाइ छ ।
पक्राउ परेका कटुवाललाई महानगरीय प्रहरी परिसर टेकु, काठमाडौं पठाइएको छ भने फरार रहेका धिरजको खोजी भइरहेको प्रहरीले जनाएको छ ।
