मकवानपुरको १० वटै स्थानीय तहमा नेकपा एमालेको पालिका अधिवेशन सम्पन्न भएको छ ।  बिहीबार र शुक्रबार एक÷एक गाउँपालिकामा अधिवेशन सम्पन्न गरेको एमालेले एक उपमहानगरपालिका, एक नगरपालिका र ६ वटा गाउँपालिकामा भने शनिबार नै पालिका अधिवेशन सम्पन्न गरेको थियो ।एमाले मकवानपुरले बिहीबार कैलाश गाउँपालिका र शुक्रबार राक्सिराङ गाउँपालिकाको अधिवेशन सम्पन्न भएको हो भने शनिबार हेटौंडा उपमहानगरपालिका, थाहा नगरपालिका, बकैया, बागमती, इन्द्रसरोवर, भीमफेदी, मनहरी र मकवानपुरगढी गाउँपालिकामा अधिवेशन भएको नेकपा एमाले मकवानपुरका अध्यक्ष बद्री प्रसाद लम्सालले जानकारी दिए ।एमालेको गाउँ नगर अधिवेशनले सबै पालिकाहरुमा सर्वसम्मत रुपमा नेतृत्व चयन गरिएको अध्यक्ष लम्सालले बताए ।हेटौंडा उपमहानगरपालिकाको नगरअधिवेशनले शालिकराम पुडासैनी नेतृत्वमा ८५ सदस्यीय कमिटी गठन गरेको हो । सो कमिटीको उपाध्यक्षमा नवराज खतिवडा, सचिवमा बोलबहादुर कार्की तथा उपसचिवहरुमा उर्मिला श्रेष्ठ र जेन श्रेष्ठ चयन भएका छन् ।त्यसैगरी बकैया गाउँपालिका कमिटीको अध्यक्षमा गोपाल दाहाल चयन भएका छन् । अधिवेशनबाट दाहालको अध्यक्षतामा ७५ सदस्यीय पालिका कमिटी गठन गरिएको छ । कमिटीको उपाध्यक्षमा सुस्मिता घोरासैनी, सचिवमा फूलमान भोम्जन तथा उपसचिवहरुमा याग्री डोल्मा लामा र लालबहादुर स्याङ्तान चयन भएका हुन् ।ईन्द्रसरोबर गाउँपालिका कमिटीको अध्यक्षमा देवकृष्ण पुडासैनी चयन भएका छन् । अधिवेशनले पुडासैनीको नेतृत्वमा ६३ सदस्यीय गाउँ कमिटी गठन भएको छ । कमिटीको उपाध्यक्षमा प्रताप भोम्जन, सचिवमा धनवीर स्याङ्तान तथा उपसचिवहरुमा बैकुण्ठ थापा मगर र उमाकुमारी लामा चयन भएका छन् ।भीमफेदी गाउँपालिकाको अध्यक्षमा सानु थापा मगर सर्वसम्मत रुपमा चयन भएका छन् । थापाको नेतृत्वमा भीमफेदीमा ५७ सदस्यीय कमिटी गठन गरिएको छ । कमिटीको उपाध्यक्षमा शिबराज पुडासैनी, सचिवमा शिबराम रूम्बा तथा उपसचिवहरुमा मंगलादेवी श्रेष्ठ र काशीराम बज्यु चयन भएका हुन् ।बागमती गाउँपालिकामा चन्द्रबहादुर राईको अध्यक्ष चयन भएका छन् । राईको नेतृत्व रहको गाउँ कमिटीको उपाध्यक्षमा किशोर राई, सचिवमा मनोज नेगी तथा उपसचिवमा आशीष पाख्रिन र देवराज राना चयन भएका छन् ।थाहा नगरपालिकाको अध्यक्षमा अच्युत्तम प्रसाद ढकाल चुनिएका छन् । शनिवार सम्पन्न अधिवेशनले ढकालको नेतृत्वमा ७५ सदस्यीय पालिका कमिटी चयन गरेको हो । अधिवेशनले गाउँ कमिटीको उपाध्यक्षमा हेम थिङ, सचिवमा कुमार नेगी, उपसचिवमा सुजन रायमाझी र उत्तम लामिछाने चयन गरेको छ ।मकवानपुरगढीको नेतृत्व भने रामजी सापकोटाले पाएका छन् । उनको अध्यक्षतामा ६५ सदस्यीय कमिटी निर्माण गरेको छ । अधिवेशनले गाउँ कमिटीको उपाध्यक्षमा जित बहादुर घिमिरे, सचिवमा नानीराम मिमल्सिना, उपचिवहरुमा चन्द्र योञ्जन र शारदा तिमल्सिना चुनिएका हुन् ।मनहरी गाउँकमिटीको अध्यक्षमा नविन सुवेदी चयन भएका छन् । उपाध्यक्षमा मोहन लाल थिङ, सचिवः पोषकबाबु विष्ट, उपसचिवहरु भने टुंगिन बाँकी रहेको जनाइएको छ । एमालेले मनहरीमा सुवेदीको नेतृत्वमा ७५ सदस्यीय गाउँ कमिटी बनाएको हो ।राक्सिराङ गाउँपालिकामा भने रोहन लामाले एमालेको नेतृत्व गर्ने छन् । लामाको नेतृत्वको गाउँ कमिटीको उपाध्यक्ष रंजिता घलान, सचिव दिनेश चेपाङ, उपसचिवमा सञ्च बहादुर चेपाङ र दिनेश वाईवा चयन भएका छन् ।एमाले कैलाश गाउँपालिकाको अध्यक्ष पुन्य भण्डारी सर्वसम्मत चयन भएका छन् । यसैगरी उपाध्यक्षमा छेकु लामा, सचिव राजकुमार गोले उपसचिवमा गौरी बर्तौला र ओम कुमार मोक्तान रहेका छन् ।