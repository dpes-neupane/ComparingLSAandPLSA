
२८ असोज, गुल्मी। गुल्मीमा गएराती मोटरसाइकल दुर्घटनामा परेर एकजनाको मृत्यु भएको छ ।
जिल्लाको मुसिकोट नगरपालिका वडानम्बर-२ का २८ वर्षका मोटरसाइकल चालक सुरज हिताङको मृत्यु भएको जिल्ला प्रहरी कार्यालय गुल्मीका प्रहरी निरिक्षक महेश्वर उपाध्यायले बताए ।
लु २६ प ६८३३ नम्बरको मोटरसाइकल मुसिकोट नगरपालिका वडानम्बर-७ वामीटक्सार बजारमा दुर्घटनामा घाइते हिताङको उपचारको क्रममा मृत्यु भएको प्रहरीले जनाएको छ ।
मोटरसाइकलमा सवार २३ बर्षीय रबिन शाहीठकुरी सामान्य घाइते भएको प्रहरी निरीक्षक उपाध्यायले बताए ।
