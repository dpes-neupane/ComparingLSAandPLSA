नेपाली काँग्रेस १४ औँ महाधिवेशन अन्तर्गत धरानका नगर अधिवेशनबाट निर्वाचित भएका नगर समितिका पदाधिकारी तथा सदस्यहरूलाई प्रमाण पत्र वितरण गरिएको छ ।  बुधबार धरान १२ स्थित गीता भवनमा काँग्रेस धरानका निवर्तमान सभापति एवं मेयर तिलक राईको सभाध्यक्षमा एक कार्यक्रमको आयोजना गरि निर्वाचन समितिद्वारा नव निर्वाचित पदाधिकारी तथा सदस्यहरूलाई प्रमाण पत्र वितरण गरिएको हो । काँग्रेस धरानको नगर अधिवेशन असोज ९ गते भएको थियो । उक्त अधिवेशनबाट नगर सभापति श्याम पोखरेलको नेतृत्वमा पदाधिकारीसहित १ सय १ जना सदस्यहरू निर्वाचित भएर आएका छन् । नवनिर्वाचित नगर सभापति पोखरेलले आफ्नो समूहले पार्टीको शिर उच्च बनाउन महत्त्वपूर्ण भूमिका खेल्ने प्रतिबद्धता व्यक्त गरे । पोखरेलले सबैसँग समन्वय गरेर मात्र पार्टी सञ्चालन गर्ने बताए । नगर समितिको कोषाध्यक्ष पदमा सर्वसम्मत रूपमा निवर्तमान नगर सहसचिव पञ्चकला राईलाई मनोनीत गरिएको सभापति उनले घोषणा गरे ।  