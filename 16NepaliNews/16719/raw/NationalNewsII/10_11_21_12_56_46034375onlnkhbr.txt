
१७ कात्तिक, गोरखा । गण्डकी गाउँपालिका–३ फुजेलको तिवारी गाउँमा ट्याक्टरको ठक्करले सोही ट्याक्टरमा सवार एक व्यक्तिको मृत्यु भएको छ । ट्याक्टरबाट ओर्लने क्रममा टायरले चेपिएर स्थानीय प्रेम प्रसाद देवकोटाको घटनास्थलमै ज्यान गएको प्रहरीले जनाएको छ ।
ग १ त ५७८८ नम्वरको उक्त ट्याक्टर ताङ्लीचोकबाट फुजेल तर्फ जाँदै गरेको थियो । देवकोटाको शव पोष्टमार्टमका लागि गोरखा अस्पताल ल्याउने तयारी भइरहेको डीएसपी प्रकाश दाहालले बताए । ट्याक्टर नियन्त्रणमा रहेको र चालक सम्पर्कमा आएको उनले जानकारी दिए ।
