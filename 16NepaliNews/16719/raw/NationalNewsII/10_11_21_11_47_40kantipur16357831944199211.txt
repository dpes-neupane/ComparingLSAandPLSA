रौतहट — सर्लाहीस्थित घरबाट रौतहट आउदै गरेका प्रहरी जवानको सोमबार राती मोटरसाईकल दुर्घटनामा परि मृत्यु भएको छ ।  गढीमाई नगरपालिकाको धरमपुरस्थित वागमती नदीको पुलमा ज ७ प ३१४२ नम्बरको मोटरसाईकल चढेर आउदै गरेका सर्लाहीको धनकौल ७ वैरियाका ३३ बर्षिय प्रहरी जवान रामनिवास यादवको मृत्यु भएको हो ।उनी रौतहटको दुर्गा भगवती गाउपालिकास्थित बडहर्वामा प्रहरी चौकीमा कार्यरत थिए । ईलाका प्रहरी कार्यालय गरुडाका डिएसपी श्रीराम भण्डारीले यादवलाई कसैले ठक्कर दिएको हो वा आफै दुर्घटनामा परेको भन्ने अनुसन्धान भईरहेको बताए । ‘घटना हेर्दा अरु नै सवारीले ठक्कर दिएको जस्तो देखिन्छ,’उनले भने,‘अनुसन्धान हुदैछ ।’ राती करिव ८ बजेको समयमा घटना भएको हो । यादव मोटरसाईकल दुर्घटना परेको खबर पाउनसाथ डिएसपी भण्डारी घटनास्थल पुगेका थिए । दुर्घटनामा घाईते जवानको उपचारको लागी गौर अस्पताल लैजाने क्रममा मृत्यु भएको डिएसपी भण्डारीले जनाए । यादवको शव गौर अस्पतालमा राखिएको छ । 