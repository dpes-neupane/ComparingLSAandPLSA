झापा — जंगली हात्तीको आक्रमणमा परी झापामा एक महिलाको मृत्यु भएको छ । बिर्तामोड नगरपालिका-८ नेपाल चोककी ५० वर्षीय लतुमाई मर्डीको हात्तीको आक्रमणमा परी मृत्यु भएको प्रहरीले जनाएको छ । स्थानीय चन्द्रगढी सामुदायिक वनमा बिहीबार निगुरो टिपिरहेको बेला उनलाई हात्तीले आक्रमण गरेको जिल्ला प्रहरी कार्यालय झापाले जनाएको छ । उनीसँगै गएका सुकलाल मर्डी भने सकुशल रहेको अस्थायी प्रहरी चौकी गरामनीले जनाएको छ । निगुरो टिप्‍ने क्रममा लतुमाईलाई हात्तीले सुँडले च्यापी जंगल क्षेत्रभित्र लगेको थियो । प्रहरी र सेनासहतिको टोलीले खोजी गर्ने क्रममा अपरान्ह स्थानीय सेतो खोलाको पैनीमा उनको शव फेला परेको थियो ।