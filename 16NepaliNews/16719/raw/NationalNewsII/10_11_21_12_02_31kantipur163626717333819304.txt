चितवन — राप्ती खाेलाकाे ड्याम साइट घुम्न जाँदा शनिबार साँझ हात्तीसँग जम्काभेट भएपछि भागेका सागर लामा आइतबार बिहान मृत भेटिएका छन् ।पूर्वी चितवन राप्ती नगरपालिका-१ घलान चाेकका २८ वर्षीय सागरसिहत ३५ वर्षीय कृष्ण लामा र २३ वर्षका शक्ति गुरूङ हिजाे साँझ ८ बजे राप्ती ड्यामतिर घुम्न निस्केका थिए । त्याे बेला उनीहरूकाे जंगली हात्तीसँग जम्काभेट भएकाे थियाे ।हात्तीले आक्रमण गर्दा साथै गएका कृष्ण लामा सामान्य घाइते भएकाे चितवन प्रहरीले जनाएकाे छ ।हात्तीले आक्रमण गर्न थालेपछि भागेका सागर रातभर पनि घर नफर्केपछि आज बिहानैदेखि खाेजी सुरू भएकाे थियाे । आज बिहान पाैने ८ बजे लामाकाे शव लाेथर खाेलादेखि पारी मकवानपुर जिल्लाकाे मनहरी गाउँपालिका-६ खयर घारीमा भेटिएकाे चितवन जिलला प्रहरी कार्यालयका प्रवक्ता डिएसपी सूर्य थापाले जानकारी दिए।