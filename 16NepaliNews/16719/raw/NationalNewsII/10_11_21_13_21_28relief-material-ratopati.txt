सुनसरी भोक्राहा नरसिंह गाउपालिका–८ का अग्नीपीडित परिवारलाई नेपाल रेडक्रस सोसाइटीले राहत वितरण गरेको छ ।  नेपाल रेडक्रस सोसाइटी उपशाखा भोक्राहा नरसिंह गाउपालिकाले एक कार्यक्रमको आयोजना गरेर अग्नीपीडित स्थानीय इसराफिल अन्सारीको परिवारलाई राहत वितरण गरेको उपशाखा सभापती युवराज दाहालले जानकारी दिए ।त्रिपाल एक, कम्वल दुई थान, भाडावर्तन एक सेट, परिवारका सदस्यका लागि लत्ताकपडालगायतका विभिन्न सामग्री प्रदान गरिएको छ । गएराति भोक्राहा–८ का इसराफिल अन्सरीको गाई गोठमा आगलागी हुँदा तीन लाख ६४ हजार बरावरको क्षति भएको थियो । आगलागीमा चौपाया, गोठ र त्यहाँ रहेका विभिन्न सामग्री जलेर नष्ट हुँदा सो मूल्य बरावरको क्षति भएको थियो । गाईवस्तुलाई लामखुट्टे धपाउन बालेको घुरबाट आगलागी भएको थियो । 