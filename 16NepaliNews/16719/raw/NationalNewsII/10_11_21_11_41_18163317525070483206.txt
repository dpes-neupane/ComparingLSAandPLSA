‍खोटाङ — ट्याक्टर दुर्घटनामा परी खोटोङमा एकजनाको ज्यान गएको छ । बालुवा बोकेर दिक्तेल ल्याउँदै गरेको स १ त ७०७१ नम्बरको ट्याक्टर दिक्तेल रुपाकोट मझुवागढी नगरपालिका–१३ नुनथलामा दुर्घटना हुँदा उक्त नगरपालिका–१२ जालपाका १९ वर्षीय डिलक्स राईको घटनास्थलमै ज्यान गएको हो । शुक्रबार राति करिब १० बजेतिखर भएको दुर्घटनामा ज्यान गुमाउने राई उक्त ट्याक्टरका सहचालक हुन् । हलेसी तुवाचुङ नगरपालिका–३ च्यास्मिटारका चालक २३ वर्षीय महेन्द्र राई प्रहरी नियन्त्रणमा रहेको प्रहरी नायब उपरीक्षक उमेश लम्सालले बताए ।