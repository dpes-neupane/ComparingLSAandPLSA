गण्डकी प्रदेशमा थप ११२ जनामा कोरोना भाइरसको संक्रमण देखिएको छ । पछिल्लो चौबिस घण्टामा ७१७ जनामा गरिएको नमूना परीक्षणमा ११२ जनामा संक्रमण देखिएको हो । संक्रमितमध्ये ६३ महिला ४९ पुरुष रहेका छन् । प्रदेशमा विभिन्न जिल्लाहरुमा गरिएको नमूना परीक्षणमा सबैभन्दा धेरै संक्रमित कास्कीमा भेटिएको प्रदेश स्वास्थ्य आपतकालिन कार्य सञ्चालन केन्द्रका संयोजक नवराज शर्माले जनाकारी दिए ।उनकाअनुसार कास्की ७०,बागलुङ ३, स्याङ्जा १२, म्याग्दी १, तनहुँ १० र नवलपरासी पूर्वमा ५ जनामा संक्रमण देखिएको हो । योसँगै गण्डकी प्रदेशमा कोरोना संक्रमितको संख्या ८५ हजार ९८८ पुगेको छ ।  गण्डकीमा कोरोना संक्रमणबाट थप ५ जनाको मृत्यु भएको छ ।कोरोना संक्रमणबाट मृत्यु हुनेमा पोखरा– २२ का ५६ वर्षीय पुरुष, कास्की माछापुच्छ्रे गाउँपालिका –४ का ६४ वर्षीय पुरुष, तनहुँको शुक्लागण्डकी नगरपालिका –५ का ७२ वर्षीय पुरुष, स्याङजा विरुवा– ७ का ४५ वर्षीय पुरुष र म्याग्दी धौलागिरि गाउँपालिका –३ का ७६ वर्षीय पुरुष रहेका छन् । योसँगै गण्डकीमा कारोना संक्रमणबाट मृत्यु हुनेको संख्या १ हजार ३७१ पुगेको छ । प्रदेशमा पछिल्लो चौबिस घण्टामा २६४ जना कोरोना संक्रमणमुक्त भएका छन् । योसँगै गण्डकीमा हालसम्म संक्रमणमुक्त हुनेको संख्या ८३ हजार ५५८ पुगेको छ ।   त्यसैगरी गण्डकीमा सक्रिय संक्रमितको संख्या १ हजार ५९ पुगेको निर्देशनालयले जानकारी दिएको छ ।     