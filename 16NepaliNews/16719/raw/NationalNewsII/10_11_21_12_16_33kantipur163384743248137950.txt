पोखरा — पोखरा विश्वविद्यालयले अन्तर्राष्ट्रियस्तरको अनुसन्धान केन्द्र बनाउने भएको छ । नयाँ नयाँ अनुसन्धान र परिवर्तनको खाँचो रहेको भन्दै विश्वविद्यालयले अनुसन्धान केन्द्र बनाउन लागेको हो । केन्द्र तथा आवास गृहको उपकुलपति प्राडा प्रेमनारायण अर्यालले शुक्रबार शिलन्यास गरे ।पोखरा विश्वविद्यालयका सूचना अधिकृत लोकप्रसाद ढकालका अनुसार अंग्रेजीमा ओपन इन्टरनेसनल रिसर्च सेन्टर एन्ड गेस्ट हाउस नाम राखिएको भवन विश्वविद्यालय शिक्षण संस्थाहरूको संघ, नेपाल (ओपन) ले पोखरा विश्वविद्यालय २५ औं वर्ष पुगेको उपलक्ष्यमा विविसँग सहकार्य गरी निर्माण गर्न लागेको हो ।करिब १२ करोडको लगानीमा विश्वविद्यालयको प्रांगणमा रहेको ११४ रोपनीमा भवन बन्नेछ । विश्वविद्यालयको समग्र उन्नयन एवम् शैक्षिक तथा अनुसन्धानात्मक वातावरणलाई विश्वस्तरीय बनाई विश्वविद्यालयको छवि उच्च बनाउने उद्देश्यस्वरूप विश्वविद्यालयबाट सम्बन्धन प्राप्त ५८ कलेजहरूले अनुसन्धान केन्द्र तथा आवास गृह निर्माण गर्न लागेका हुन् ।  