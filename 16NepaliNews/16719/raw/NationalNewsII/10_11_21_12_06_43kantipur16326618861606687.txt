मकवानपुर — वाग्मती प्रदेश प्रमुख यादवचन्द्र शर्मालाई मुटु सम्बन्धी समस्या देखिएपछि अस्पताल भर्ना गरिएको छ ।असोज ४ गते मुटुमा अचानक समस्या देखिएपछि उनको काठमाडौंस्थित मनमोहन कार्डियोथोरासिक भास्कुलर तथा ट्रान्सप्लान्ट सेन्टरमा उपचार भइरहेको उनका स्वकीय उपसचिव पारशमणि फुयाँलले जानकारी दिए । डाक्टर भगवान कोइरालाको निगरानीमा प्रदेश प्रमुख शर्माको उपचार भइरहेको छ । शर्माको स्वास्थ्यमा क्रमिक सुधार भइरहेको स्वकीय उपसचिव फुयाँलले बताए ।२०७२ सालमा प्रदेश प्रमुख शर्माको मुटुमा पेस मेकर राखिएको थियो । 