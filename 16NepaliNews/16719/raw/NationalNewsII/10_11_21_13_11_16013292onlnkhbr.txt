
२९ भदौ, काठमाडौं । बैंकिङ कसूर मुद्दामा दोषी ठहर भई फरार रहेका एक व्यक्तिलाई प्रहरीले काठमाडौंबाट पक्राउ गरेको छ ।
पक्राउ पर्नेमा गौरीगंगा नगरपालिका-३ कैलालीका ३२ वर्षीया जसमिन झा रहेकी छिन् ।
उनलाई उच्च अदालत पाटनले २०७७ फागुन ११ गते १६ लाख जरिवाना सुनाएको थियो ।
झालाई काठमाडौंको गहना पोखरीबाट पक्राउ गरिएको प्रहरीले जनाएको छ ।
पक्राउ परेका झालाई फेसला कार्यान्वयनका लागि काठमाडौं जिल्ला अदालतमा पठाइएको प्रहरीले जनाएको छ ।
