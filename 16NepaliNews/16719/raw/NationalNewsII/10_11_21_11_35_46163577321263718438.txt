काठमाडौँ — पाँचथर प्रहरीले सदरमुकाम फिदिमबाट ठूलो परिमाणमा पटका बरामद गरी नष्ट गरेको छ । सदरमुकाम फिदिमस्थित एउटा पसलबाट पटका बिक्री भइरहेको सूचनाका आधारमा ११ हजार ८८ थान पटाका बरामद गरी सोमबार अपरान्ह नष्ट गरिएको जिल्ला प्रहरी कार्यालय पाँचथरका सूचना अधिकारी डम्बर विश्वकर्माले बताए।उनका अनुसार जिल्ला प्रहरी कार्यालय पाँचथरबाट खटिएको प्रहरी टोलीले सुतली पटाका बरामद गरेको हो । प्रहरीले बरामद गरेको पटकाको मुल्य भने खुलाइएको छैन । तिहारको अवसरमा रमाइलो गर्न भन्दै पटका पड्काउने चलन भए पनि यसले निम्त्याउने दुर्घटनालाई मध्यनजर गर्दै प्रहरीले पटकामाथि प्रतिबन्ध लगाएको छ ।