सिन्धुली — मागेर गुजारा गर्दै आएका कमलामाई नगरपालिका–२ का ८३ वर्षीय वृद्ध लालबहादुर लामाको हत्या आरोपमा प्रहरीले दुई जनालाई पक्राउ गरेको छ ।सदरमुकामको लोकतान्त्रिक चोक नजिक प्रतिक्षालयमा लामा बुधबार मृत अवस्थामा फेला परेका थिए । मृतकका भाइ रामबहादुर लामाको जाहेरीका आधारमा उनको हत्या गरेको आरोपमा भारतको उत्तरप्रदेश घर भएका मागी खाइ हिँड्ने ३५ वर्षीय अशोककुमार जैसवाल र कृष्णलाई बिहीबार पक्राउ गरिएको सिन्धुली प्रहरीका डिएसपी मनोजकुमार लामाले जानकारी दिए । मृतक लामाको टाउकोमा चोट रहेको प्रहरीले जनाएको छ ।