विराटनगर — प्रदेश १ मा सोमबारदेखि चलेको हावाहुरी र अविरल वर्षाले पाक्नै लागेको धानबालीमा क्षति पुर्‍याएको प्रदेश कृषि मन्त्रालयले जनाएको छ ।  हावाहुरीले पाक्न लागको धान ढालेको र त्यसमाथि अविरल पानी परेर डुबानमा परेकाले धानबालीमा धेरै नै क्षतिको अनुमान गरिएको मन्त्रालयका प्रवक्ता राजेन्द्र उप्रेतीले बताए । उनका अनुसार फूल खेल्दै गरेको धान हावाले लडाउँदा सबैभन्दा बढी क्षति पुगेको छ । त्यस्तो धानको नलमा फल लाग्ने सम्भावना न्यून हुन्छ ।  उप्रेतीका अनुसार क्षतिको वास्तविक विवरण आइपुगेको छैन । प्रदेश १ को अन्नको भण्डारले चिनिएका मोरङ, सुनसरी र झापाको अधिकांश धान हावाहुरीले ढलाउँदा पानीमा डुबेको छ । उप्रेतीका अनुसार फूल खेल्दै गरेको धान लडेर पानीमा डुब्दा दाना लाग्ने सम्भावना हुँदैन । उनका अनुसार प्रदेश १ मा धान कटानी सुरु भएको छैन । नकाटिएको धान हावाहुरीले लडाएर एक फिटसम्म पानीले डुबाएको छ । मोरङमा यसपालि ८३ हजार ३ सय हेक्टर, सुनसरीमा ५५ हजार र झापामा ८७ हजार ५ सय हेक्टरमा बर्खे धान रोपाईं भएको प्रदेश कृषि निर्देशनालय प्रमुख प्रकाश डाँगीले बताए । प्रदेश १ मा यसपालि ३ लाख ४० हजार ८ सय २९ हेक्टर क्षेत्रफलमा धान खेती भएको छ । त्यसबाट करिब १४ लाख टन धान उत्पादन हुने निर्देशनालयको आकलन थियो । डाँगीले भने, 'यो हावाहुरी र अविरल वर्षाले उत्पादन ह्वात्तै घट्ने स्थिति छ ।' गत वर्ष १३ लाख टन धान उत्पादन भएको थियो । यो प्रदेशको ताप्लेजुङमा ८ हजार ७ सय ३७, संखुवासभामा १३ हजार ८ सय ५१, सोलुखुम्बुमा १ हजार ५ सय २५, पाँचथरमा ९ हजार २ सय, इलाममा १४ हजार ८ सय १५, भोजपुरमा १८ हजार, तेह्रथुममा १० हजार १ सय ७५, धनकुटामा ७ हजार ९ सय ५०, उदयपुरमा १३ हजार ३ सय, ओखलढुङ्गामा ४ हजार ४ सय र खोटाङमा १२ हजार ८ सय ९३ हेक्टरमा बर्खे धान रोपाइँ भएको निर्देशनालयको तथ्यांक छ । हावाहुरीले पाक्न लागको धान ढालेको र त्यसमाथि अविरल पानी परेर डुबानमा परेकाले धानबालीमा धेरै नै क्षतिको अनुमान गरिएको मन्त्रालयका प्रवक्ता राजेन्द्र उप्रेतीले बताए । उनका अनुसार फूल खेल्दै गरेको धान हावाले लडाउँदा सबैभन्दा बढी क्षति पुगेको छ । त्यस्तो धानको नलमा फल लाग्ने सम्भावना न्यून हुन्छ ।  उप्रेतीका अनुसार क्षतिको वास्तविक विवरण आइपुगेको छैन । प्रदेश १ को अन्नको भण्डारले चिनिएका मोरङ, सुनसरी र झापाको अधिकांश धान हावाहुरीले ढलाउँदा पानीमा डुबेको छ । उप्रेतीका अनुसार फूल खेल्दै गरेको धान लडेर पानीमा डुब्दा दाना लाग्ने सम्भावना हुँदैन । उनका अनुसार प्रदेश १ मा धान कटानी सुरु भएको छैन । नकाटिएको धान हावाहुरीले लडाएर एक फिटसम्म पानीले डुबाएको छ । मोरङमा यसपालि ८३ हजार ३ सय हेक्टर, सुनसरीमा ५५ हजार र झापामा ८७ हजार ५ सय हेक्टरमा बर्खे धान रोपाईं भएको प्रदेश कृषि निर्देशनालय प्रमुख प्रकाश डाँगीले बताए । प्रदेश १ मा यसपालि ३ लाख ४० हजार ८ सय २९ हेक्टर क्षेत्रफलमा धान खेती भएको छ । त्यसबाट करिब १४ लाख टन धान उत्पादन हुने निर्देशनालयको आकलन थियो । डाँगीले भने, 'यो हावाहुरी र अविरल वर्षाले उत्पादन ह्वात्तै घट्ने स्थिति छ ।' गत वर्ष १३ लाख टन धान उत्पादन भएको थियो । यो प्रदेशको ताप्लेजुङमा ८ हजार ७ सय ३७, संखुवासभामा १३ हजार ८ सय ५१, सोलुखुम्बुमा १ हजार ५ सय २५, पाँचथरमा ९ हजार २ सय, इलाममा १४ हजार ८ सय १५, भोजपुरमा १८ हजार, तेह्रथुममा १० हजार १ सय ७५, धनकुटामा ७ हजार ९ सय ५०, उदयपुरमा १३ हजार ३ सय, ओखलढुङ्गामा ४ हजार ४ सय र खोटाङमा १२ हजार ८ सय ९३ हेक्टरमा बर्खे धान रोपाइँ भएको निर्देशनालयको तथ्यांक छ ।