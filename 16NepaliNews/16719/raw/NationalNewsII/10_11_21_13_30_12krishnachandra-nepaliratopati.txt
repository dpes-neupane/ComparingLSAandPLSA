गण्डकी प्रदेशका मुख्यमन्त्री कृष्णचन्द्र नेपालीले पोखरेलले नेपालमा ग्रामीण पर्यटनको जग बसाल्ने ऐतिहासिक काम स्याङजाको सिरूबारीबाट भएको बताएका छन् । आइतबार पर्यटकीय गाउँ सिरूबारीमा निर्माणाधीन बुद्धमूर्तिको शिलान्यास समारोहपछि आयोजित कार्यक्रमलाई सम्बोधन गर्दै मुख्यमन्त्री पोखरेलले ग्रामीण क्षेत्रमा आन्तरिक तथा बाह्य पर्यटक प्रबद्र्धन गरी ग्रामीण पर्यटनको जग बसाल्ने ऐतिहासिक काम पूर्व सांसद स्वर्गीय क्याप्टेन रुद्रमान गुरुङको योजनामा भएको बताए ।मुख्यमन्त्री पोखरेलले पूर्व सांसद रुद्रमान गिरिजाबाबु जस्तै बोलेको कुरा पूरा गर्ने सक्ने दुरदर्शी व्यक्तित्व भएकाले उनकै अगुवाइमा ग्रामीण पर्यटनको जग बसाल्ने ऐतिहासिक काम सिरूबारीबाट भएको बताए । ‘रुद्रमान सरल, स्पष्ट वक्ता हुनुहुन्थ्यो,उहाँ गिरिजाबाबु जस्तै बोलेको कुरा पूरा गरेर छाड्ने व्यक्ति हुनुहुन्थ्यो,’उनले भने, ‘नेपालमा होमस्टे के हो भन्ने जानकारी नै नभएको बेला उहाले सिरुवारीमा होस्टे खोल्नुभयो, तपाई हाम्रो दिमागमा कल्पना नै भएको होमस्टेको अवधारणा उहाँले ल्याउनुभयो ।’मुख्यमन्त्री पोखरेलले गुरुङको अवधारणामा पहिलोपटक सिरूबारीमा होमस्टे सञ्चालनमा आएपछि नेपालका ग्रामीण भेगमा आन्तरिक तथा बाह्य पर्यटक प्रबद्र्धन गर्न सयौँको संख्यामा होमस्टे सञ्चालनमा आएको बताए ।  उनले पर्यटकीय सिरूबारीमा ग्रामीण पर्यटनसँगै बुद्धको विशाल मूर्ति निर्माण भएपछि पर्यटकको थप आकर्षक बन्ने बताए । उनले ग्रामिण पर्यटन प्रबर्द्धनको उद्धगमस्थलका रुपमा स्थापित सिरूबारी आउँदा आफूलाई गौरव लागेको बताउँदै सिरूबारीको भविष्य उज्ज्वल रहेको बताए ।  कार्यक्रममा शिक्षा, कानुन, सञ्चार तथा प्रदेशसभा मामला मन्त्री बिन्दुकुमार थापा, विज्ञान प्रविधि तथा सामाजिक विकासमन्त्री मेखलाल श्रेष्ठ, विना विभागीय मन्त्री दोबाटे विश्वकर्मा, संविधानसभा सदस्य राजु थापा, सांसद भागवत्प्रकाश मल्ल लगायतको उपस्थिति रहेको थियो ।  