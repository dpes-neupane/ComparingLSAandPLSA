धनगढी — नेकपा (एकीकृत समाजवादी) को सुदूरपश्चिम प्रदेश सभा संसदीय दलको नेतामा भौतिक पूर्वाधार विकास मन्त्री समेत रहेका दीर्घबहादुर सोडारी चयन भएका छन् ।मंगलबार बसेको उक्त दलको बैठकले सोडारीलाई सर्वसम्मत रुपमा संसदीय दलको नेता चयन गरेको आन्तरिक मामिला तथा कानुनमन्त्री पूर्णा जोशीले बताइन् । ५२ सदस्य रहेको सुदूरपश्चिम प्रदेशसभामा नेकपा (एकीकृत समाजवादी) सबैभन्दा ठूलो दल हो । एमाले विभाजनपछि गठन भएको उक्त दलमा १४ जना सांसद छन् । हाल नेकपा माओवादी केन्द्र नेतृत्वमा नेकपा (एकीकृत समाजवादी) सत्तामा छ ।