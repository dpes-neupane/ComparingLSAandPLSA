रुकुम पूर्व — विद्युत् आपूर्तिबिनै अक्सिजन प्लान्ट जोडिएपछि उत्पादन ठप्प भएको छ । सिस्ने गाउँपालिका–५ स्थित जिल्ला अस्पताल परिसरमा जडान गरिएको प्लान्ट सञ्चालन हुन नसकेको हो ।अस्पतालमा केन्द्रीय प्रसारण लाइन जोडिएको छ तर आवश्यकताअनुसार विद्युत् छैन । प्लान्ट १५ दिनअघि जडान गरिएको थियो । अस्पतालका निमित्त प्रमुख डा. गणेश चौधरीका अनुसार केन्द्रीय प्रसारण लाइनको विद्युत् क्षमताले अक्सिजन उत्पादन गर्न पुग्दैन ।अस्पतालमा युनाइटेड मिसन टू नेपाल रुकुम पूर्व क्लस्टर (यूएमएन)को सहयोगमा प्राप्त भएको साढे सात केभीएको जेनेरेटर छ । सोही जेनेरेटरबाट अस्पतालको एक्सेर मेसिन चलाउन ठिक्क भएको छ । 