मकवानपुर — दसैंका लागि पिङ बनाउने क्रममा लडेर मकवानपुरमा एक जनाको मृत्यु भएको छ ।सोमबार साँझ मकवानपुरको भीमफेदी गाउँपालिका–६ माण्डुमा दसैंका लागि पिङ हाल्ने क्रममा लडेर एक जनाको मृत्यु भएको हो । मृत्यु हुनेमा भीमफेदी गाउँपालिका–६ माण्डुकै ५३ वर्षीय प्रेम लामा रहेको जिल्ला प्रहरी कार्यालय मकवानपुरले जनाएको छ ।लामा पिङको लठ्ठा बाँध्ने क्रममा खसेका थिए । घाइते लामालाई तत्काल उपचारका लागि हेटौंडा अस्पताल ल्याइएको थियो । उनको अस्पतालमा उपचारको क्रममा सोमबार राति मृत्यु भएको प्रहरीले जनाएको छ । 