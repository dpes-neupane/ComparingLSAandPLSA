नुवाकाेट — नुवाकोट तारकेश्वर गाउँपालिका– ४ का वडाध्यक्ष राममणि अधिकारीको निधन भएको छ । उनको आइतबार बिहान काठमाडौँस्थित मनमोहन मेमोरियल अस्पतालमा  निधन भएको संघीय सांसद एवं एमाले जिल्ला कमिटीका अध्यक्ष नारायण खतिवडाले जानकारी दिए । उनी लामो समयदेखि फोक्सोका बिरामी थिए । ७८ वर्षीय अधिकारी स्थानीय निर्वाचनमा तारकेश्वर गाउँपालिकामा एमालेबाट निर्वाचित भएका थिए । उनका श्रीमती र एक छोरा छन् । 