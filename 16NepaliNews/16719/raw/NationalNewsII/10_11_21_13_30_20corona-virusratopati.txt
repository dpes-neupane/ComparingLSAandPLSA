गण्डकी प्रदेशमा थप ५७ जनामा कोरोना भाइरसको संक्रमण देखिएको छ । पछिल्लो चौबिस घण्टामा ४४५ जनामा गरिएको नमूना परीक्षणमा ५७ जनामा संक्रमण देखिएको हो । संक्रमितमध्ये २७ महिला ३० पुरुष रहेका छन् । प्रदेशमा विभिन्न जिल्लाहरुमा गरिएको नमूना परीक्षणमा सबैभन्दा धेरै संक्रमित कास्कीमा भेटिएको प्रदेश स्वास्थ्य आपतकालीन कार्य सञ्चालन केन्द्रका संयोजक नवराज शर्माले जनाकारी दिए ।उनका अनुसार कास्की ३६, स्याङ्जा ५, म्याग्दी १, पर्वत १, लमजुङ १, तनहुँ ८ र नवलपरासी पूर्वमा ५ जनामा संक्रमण देखिएको हो । योसँगै गण्डकी प्रदेशमा कोरोना संक्रमितको संख्या ८७ हजार ३२६ पुगेको छ ।  गण्डकीमा कोरोना संक्रमणबाट थप १ जनाको मृत्यु भएको छ ।मृत्यु हुनेमा पोखरा–१७ की ७८ वर्षीय महिला रहेकी छिन । उनको पोखरा स्वास्थ्य विज्ञान प्रतिष्ठानमा उपचारका क्रममा मृत्यु भएको स्वास्थ्य निर्देशनालयले जनाएको छ । योसँगै गण्डकीमा कारोना संक्रमणबाट मृत्यु हुनेको संख्या १ हजार ३९५ पुगेको छ । प्रदेशमा पछिल्लो चौबिस घण्टामा ३९ जना कोरोना संक्रमणमुक्त भएका छन् । योसँगै गण्डकीमा हालसम्म संक्रमणमुक्त हुनेको संख्या ८५ हजार ३९४ पुगेको छ भने होम आइसोलेसनमा ४४४ जना रहेका छन् ।   त्यसैगरी गण्डकीमा सक्रिय संक्रमितको संख्या ५३७ पुगेको निर्देशनालयले जानकारी दिएको छ ।