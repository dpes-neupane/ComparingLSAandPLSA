सोलुखुम्बु — सोलुखुम्बुमा एक ५ वर्षीया बालिकामाथि बलत्कार गरेको ओरापमा २२ वर्षीय युवक पक्राउ परेका छन् । थुलुङ दुधकोशी गाउँपालिकाकी ५ वर्षीया बालिकालाई बलात्कार गरेको आरोपमा स्थानीय रुपाधन राई गत राति पक्राउ परेका हुन् ।साँझको समयमा घरमा कोही नभएको बेला अभियुक्तले ललाई फकाई गरी बलात्कार गरेको खुलेको प्रहरीले जनाएको छ । बालिका अचानक विरामी भएको थाहा पाए पछि अभिभावकले सोधपुछ गर्दा बालिकाले छिमेकीले बलात्कार गरेको बताएपछि घटना बाहिरिएको हो ।एक महिनाअघिको घटना भए पनि प्रहरीलाई सोमबार मात्र उजुरी प्राप्त भएको प्रहरी नायव उपरीक्षक कवित कटावलले बताए । ‘उजुरी प्राप्त हुनासाथ गग राति नै हामीले अभियुक्तलाई नियन्त्रणमा लिएका छौँ’ डिएसपी कटवालले कान्तिपुरसँग भने । उनका अनुसार बालिका लगातार विरामी भएपछि गाउँमा अनेक उपचार गर्दा पनि निको नभएपछि बालिका बलात्कृत भएको खुलेको हो ।पीडित बालिकाको स्वास्थ्य परीक्षणपछि जिल्ला अस्पताल फाप्लुमा उपचार भइरहेको छ । आरोपित पक्षबाट गाउँमा घटना गुपचुप गराउने प्रयत्न गरिए पनि आफूहरू न्यायका लागि प्रहरी प्रशासनमा अएको पारिवारिक श्रोतले जनाएको छ । घटनाबारे थप अनुसन्धान भइरहेको जिल्ला प्रहरी कार्यालय सोलुखुम्बुले जनाएको छ ।