नेपाली काँग्रेसको १४ औँ महाधिवेशनमा सभापतिका आकांक्षी उपसभापति विमलेन्द्र निधिले गृहजिल्ला धनुषामा कार्यकर्ता रिझाउने प्रयास थालेका छन् । दशैँ, तिहार तथा छठको अवसर पारेर धनुषाको चारवटै निर्वाचन क्षेत्रमा पूर्वनिर्धारित कार्यक्रम अनुसार उनले कार्यकर्तालाई रिझाउने प्रयास थालेका हुन् ।सोही क्रममा धनुषाको निर्वाचन क्षेत्र नम्बर ३ स्थित नगराइन नगरपालिकामा आयोजित कार्यक्रममा उपसभापति निधिले १५ औं महाधिवेशनपछि काँग्रेसमा युवा पुस्ताले पार्टीको नेतृत्व गर्ने बताए । १४ औं महाधिवेशनमा आफूले सभापति पदमा दाबी गरेको उल्लेख गर्दै उनले १५ औं महाधिवेशनमा विश्वप्रकाश शर्मा, गगन थापाको पुस्ताले नेतृत्वमा स्वाभाविक रुपमा दाबी गर्ने बताए ।सभापति शेरबहादुर देउवालाई आफूले १३ औं महाधिवेशनमा सहयोग गरेको र सोही बेला देउवाले आफूलाई सभापति बनाउने बचन दिएको पनि निधिले दाबी गरे । आफूले १४ औँ महाधिवेशनमा सभापति पदमा उम्मेदवारी दिएको र देउवासँग सहयोगसमेत मागेको भन्दै निधिले देउवाबाट १५ औं महाधिवेशनमा मात्र आफूलाई सघाउने आश्वासन आएको तर आफूले १४ औं महाधिवेशनमै सभापतिका लागि दाबी गर्ने निधो गरेको बताए ।#bimalendra nidhi