लमजुङ — लमजुङ प्रहरीले शुक्रबार बिहानीपख १ लाख ५६ हजार ५ सय ४० रुपैयाँ नगदसहित १७ जना जुवाडेलाई पक्राउ गरेको छ ।उनीहरुको साथबाट १६ गोटी कौडासमेत बरामद गरेको छ । डीएसपी कृष्णबहादुर कार्कीको कमाण्डमा खटिएको टोलीले बेंसीसहर नगरपालिका–३ बसौलागाउँ क्षेत्रबाट जुवाडेलाई पक्राउ गरेको हो । राति ३ बजेतिर १७ जना जुवाडेलाई कुखुराको फार्मबाट पक्राउ गरिएको डीएसपी कार्कीले बताए ।जिल्ला प्रहरी कार्यालयका सूचना अधिकारी इन्सपेक्टर जगदिश रेग्मीका अनुसार पक्राउ परेका १७ जनाको स्वास्थ्य परीक्षण गरेर राखिएको छ । उनीहरुविरुद्ध मुलुकी अपराध संहिता जुवा अन्तर्गत मुद्दा चलाइने प्रहरीले जनाएको छ ।