नुवाकोट — कांग्रेसको गाउँ–नगर अधिवेशनले जिल्लाका १२ स्थानीय तहमा नेतृत्व चयन गरेको छ । सदरमुकाम विदुर नगरपालिका र तारकेश्वर गाउँपालिकामा १/१ मतको अन्तरले नगर र गाउँ सभापति निर्वाचित भएका छन् । विदुरमा नगर सभापतिमा हरिलाल श्रेष्ठ र बद्री रिमालबीच प्रतिस्पर्धा भएको थियो । रिमालले १ सय ३५ मत पाए भने उनका प्रतिस्पर्धी श्रेष्ठले १ सय ३६ मतले ल्याएर विजयी भए । विदुरनगरमा २ सय ८० मत खसेको थियो । त्यसैगरी १ मतान्तरले विजयी बनेका छन्, तारकेश्वर गाउँपालिका केशव अर्याल । श्रेष्ठले ५२ मत पाए भने अर्यालले ५३ मत ल्याए । तारकेश्वरमा १ सय ५ मत खसेको थियो । तादी गाउँपालिकामा नारायणप्रसाद पाण्डे, पञ्‍चकन्यामा माधव खनाल, सूर्यगढीमा शंकर प्याकुरेल, लिखुमा विनोद पाठक, ककनी भाग्यश्री लामा, म्यगङमा सिंहराज तामाङ, दुप्चेश्वरमा रोजलाल मोक्तान, शिवपुरी कविराज गुरुङ, बेलकोटगढी नगरपालिकामा लेखनाथ मुडभरी, किस्पाङ रनबहादुर तामाङ चयन भएको कांग्रेस जिल्ला निर्वाचन अधिकृतको कार्यालयले जनाएको छ । 