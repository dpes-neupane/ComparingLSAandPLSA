बैतडी — बैतडीका व्यापारीको मृत्यु प्रकरणमा प्रहरीले ५ जनालाई नियन्त्रणमा लिएको छ ।  सुर्नया गाउँपालिका–४  शनसेरीमाण्डौका ५६ वर्षका कमलसिंह महरा बुधबार बिहान मृत भेटिएका थिए । अनुसन्धानका लागि पुगेको प्रहरी टोलीले हत्या आशंकामा ५ जनालाई नियन्त्रणमा लिएको जनाएको छ ।प्रहरीले नियन्त्रणमा लिएका व्यक्तिहरुको परिचय भने खुलाएको छैन । घटनाको अनुसन्धान भइरहेको र सोधपुछका लागि ५ जनालाई नियन्त्रणमा लिएको जिल्ला प्रहरी कार्यालय बैतडीका प्रवक्ता प्रहरी निरीक्षक दर्शन खड्काले बताए । मृतक महराको शरीर, टाउको र छातीमा गम्भीर चोट रहेकाले उनको हत्या भएको आशंका गरिएको छ । महरा मासु पसल सञ्चालन गर्दै आएका थिए ।