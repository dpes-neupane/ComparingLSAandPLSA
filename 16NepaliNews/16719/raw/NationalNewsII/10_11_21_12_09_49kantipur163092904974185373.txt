सिन्धुली — सिन्धुलीको दुधौली नगरपालिका–१३ को ठाकुरखोलाले बगाएर मृत्यु भएका पुरुषको शव सोमबार फेला परेको छ । बजारबाट घर फिर्दै गरेका वडा नं १३ छिमिटारका ५५ वर्षीय हर्कबहादुर मगरलाई बाढी आएको ठाकुरखोला पार गर्ने क्रममा आइतबार बेलुका बगाएर बेपत्ता बनाएको थियो ।वडाध्यक्ष मिलन सुनुवारकाअनुसार खोलाले बगाएर बेपत्ता भएका मगरको शव अन्दाजी तीन सय मिटर तल फेला परेको हो ।त्यस्तै सिन्धुलीको सुनकोसी गाउँपालिका–२ मझुवाबगर सुनकोसी किनारमा अन्दाजी ५० वर्षको पुरुषको शव सोमबार फेला परेको छ । प्रहरीका अनुसार शवको पहिचान खुल्न सकेको छैन ।