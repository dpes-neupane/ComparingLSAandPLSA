बारा — प्रहरीले अमेरिकन पेस्तोलसहित २ युवालाई पक्राउ गरेको छ । जिल्लाको सिम्रौनगढ नगरपालिका-६ को सिम्रौनगढ बजारबाट मंगलबार स्थानीय ३५ वर्षीय राजेशप्रसाद यादव र २० वर्षीय जितेन्द्रप्रसाद कुशवाहालाई पक्राउ गरिएको प्रहरी नायब उपरीक्षक गौतम मिश्रले जानकारी दिए ।उनीहरूको साथबाट यूएसमा निर्मित ७७७७० नम्बरको म्याग्जिनसहित पेस्तोल थान-१ र एक्स्ट्रा म्याग्जिन थान-१ बरामद भएको छ । पक्राउ परेकाहरुमाथि थप अनुसन्धान‍ भइरहेको प्रहरी नायब उपरीक्षक मिश्रले बताए । 