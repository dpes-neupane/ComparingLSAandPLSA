धनुषा एमालेले शनिबार १ सय ७० वटा वडामा वडा अधिवेशन सम्पन्न गरेको छ । झण्डै ४ सय वडा रहेको धनुषामा १ सय ७० वटामा  अधिवेशन सम्पन्न भएको धनुषा एमालेले जनाएको छ । अझै पनि  विभिन्न स्थानीय तहमा अधिवेशन जारी रहेको एमाले धनुषाका नेता रोशन कर्णले जानकारी दिए ।धनुषाको जनकपुरधाम, शहिदनगर नगरपालिका, सबैला नगरपालिका, धनुषाधाम नगरपालिका, मिथिला नगरपालिका, मुखियापट्टी मुसहरनीया गाउँपालिका, धनौजी गाउँपालिकालगायतका केही वडामा अहिले पनि वडा अधिवेशन जारी नै छ ।जनकपुरधामका २५ वडामध्ये २२ वटा वडामा अधिवेशन सम्पन्न भइसकेको नेता कर्णले बताए ।  एमाले धनुषाका जिल्ला अध्यक्ष राजकिशोर यादवले आइतबार बिहानसम्म अधिवेशन सम्पन्न भइसक्ने जानकारी दिए । अहिलेसम्म अधिवेशन सम्पन्न भएका अधिकांश वडामा सर्वसम्मतरुपमै वडा कार्य समितिहरु गठन गरिएको  उनले बताए । विवाद उत्पन्न भएका केहि वडामा आइतबार दिउँसोसम्म टुंगो लगाएर अधिवेशन सम्पन्न गरिसक्ने उनले बताए । #dhanusa#uml