लमजुङ — प्रहरीले भालुको पित्तसहित एकजनालाई बेंसीसहर बजारबाट पक्राउ गरेको छ । बेंसीसहर नगरपालिका-१० का २७ वर्षीय दिनेश गुरुङ भालुको पित्त र आधा किलो निरमसीसिहत पक्राउ परेका हुन् ।सोमबार पौने १ बजेतिर बेंसीसहर-७ भीमसेनस्थानबाट गुरुङलाई बा ७३ प ८७१० नम्बरको पल्सर मोटरसाईकलसहित गुरङलाई पक्राउ गरिएको जिल्ला प्रहरी कार्यालय लमजुङका इन्सपेक्टर जगदीश रेग्मीले जानकारी दिए ।आवश्यक अनुसन्धान र कारबाहीको लागि गुरङलाई डिभिजन वन कार्यालय पठाइएको छ । 