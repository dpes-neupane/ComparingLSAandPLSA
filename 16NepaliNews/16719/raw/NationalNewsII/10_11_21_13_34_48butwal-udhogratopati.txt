बुटवल उद्योग बाणिज्य संघ रुपन्देहीको वार्षिक साधारणसभा आगामी मंसिरमा हुने भएको छ । संघको आज बसेको कार्यसमिति बैठकले यस अगाडि स्थगित गरिएको ६८ औं वार्षिक साधारणसभा आगामी मंसिर ६ गते गर्ने निर्णय गरेको हो ।संघले यस अगाडि असोज १८ गतेलाई तय गरिएको साधारणसभा जिल्ला प्रशासनले लगाएको निषेधाज्ञाको कारण स्थगित गरिएको थियो । साधारणसभा सम्पन्न गर्नका लागि यस अगाडि नै कार्यसमिति सदस्यहरुलाई विभिन्न जिम्मेवारी प्रदान गरिएको संघका महासचिव बिमलराज भट्टराईले जानकारी दिए ।साधारणसभाको लागि हल तथा मञ्च व्यवस्थापनमा प्रकाश श्रेष्ठ, किट ब्याग तथा रजिस्ट्रेसनमा दीपक चापागाई, प्रस्ताव समितिमा प्रतिक पोखरेल, खाना तथा जलपानमा आनन्द ओझा, स्वागत तथा ब्याचमा जमुना पौडेल तथा सदस्यता मत सर्वेक्षण तयारीको लागि संजय कलवार जयसवाललाई जिम्मेवारी प्रदान गरिएको थियो । 