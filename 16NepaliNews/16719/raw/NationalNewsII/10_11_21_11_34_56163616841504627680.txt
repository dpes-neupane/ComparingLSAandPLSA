पाँचथर — पाँचथरमा भाइटीकाको दिन तिहारमा दिदीबहिनी र दाजुभाबीच उपहार साटासाट गर्नका लागि ढाका कपडाको किनबेच बढेको छ ।यहाँ उत्पादित ढाका कपडाबाट बुनेका टोपी, मफलर, टाइ, सर्ट र पर्ससँगै सारी, कुर्ता–सलवार र चोलो भाइटीकामा चेलीले माइती र माइतीले चेलीलाई उपहार दिन किनबेच हुन्छ ।तिहार लागेपछि पाँचथरका अधिकांश पसलमा ढाकाका सामग्रीको मागसँगै खरिद बिक्री पनि झन्डै दोब्बर अंकले बढेको व्यवसायीहरु बताउँछन् । गतवर्ष भने कोरोना महामारीका कारण पाँचथरमा ढाकाको कारोबार नै भएको थिएन ।पाँचथर र तेह्रथुममा उत्पादित ढाका कपडाका सामग्री टिकाउ र गुणस्तरीय हुने भएकाले जिल्ला भित्र र बाहिरका ग्राहक खरिद गर्न आइपुगेको प्रतिमा ढाका कपडा उद्योगकी प्रोपाइटर प्रतिमा पौडेल बताउँछिन् ।पाँचथरमा मात्रै ४५ वटा उद्योगकले ढाका कपडा उत्पादनसँगै बिक्री वितरण गर्दै आएका छन् । तिहारअघि दैनिक १० देखि २० हजारको ढाका बेच्दै आएका यहाँका व्यवसायीले यमपञ्चक सुरु भएयता झन्डै पाँच गुणा धेरै बिक्री भएको बताएका छन् ।यहाँ उत्पादित ढाका कपडाको पाँचथर, ताप्लेजुङ र इलाम हुँदै काठमाडौं, सिंगापुर र अमेरिकाबाट पनि माग हुँदै आएको छ ।