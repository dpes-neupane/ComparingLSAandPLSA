दाङ — घोराही-तुलसीपुर सडक खण्डअन्तर्गत तुलसीपुर उपमहानगरपालिका ६ हात्तीखौवामा आइतबार बेलुका बस दुर्घटना हुँदा एक जनाको मृत्यु भएको छ । २१ जना यात्रु घाइते भएका छन् । घोराहीदेखि तुलसीपुरतर्फ जाँदै गरेको ना ६ ख ७६३३ नम्बरको बस पल्टिँदा घोराही उपमहानगरपालिका १० कटुकीका २८ वर्षीय प्रेम परिवारको मृत्यु भएको ईलाका प्रहरी कार्यालय तुलसीपुरका प्रमुख डिएसपी श्यामु अर्यालले बताए । घाइतेको राप्ती प्रादेशिक अस्पताल तुलसीपुरमा उपचार भइरहेको छ । प्रहरीका अनुसार बस अनियन्त्रित भई सडकबाट तल खसेको थियो ।