काठमाडौँ — वाग्मती प्रदेशका आन्तरिक मामिला तथा कानुनमन्त्री अजयक्रान्ति शाक्यले काठमाडौं उपत्यकाको शान्ति-सुरक्षाको जिम्मा लिएको नेपाल प्रहरीको इकाइहरुलाई पनि वाग्मती प्रदेश प्रहरीको मातहतमा राख्न केन्द्र सरकारसँग आग्रह गरेका छन् ।‘वाग्मती प्रदेशमा १३ जिल्ला छन् । तीमध्ये १० वटा मात्रै वाग्मती प्रदेश प्रहरीको मातहतमा रहेका छन् । म आग्रह गर्न चाहन्छु, बाँकी जिल्लाको प्रहरीलाई पनि वाग्मती प्रहरी मातहतमा राखियोस्,’ मन्त्री शाक्यले भने । काठमाडौं क्षेत्र नं. ९ (क)बाट निर्वाचित मन्त्री शाक्यलाई काठमाडौं–१२, २१ र २२ ले लगनटोलमा गरेको संयुक्त बधाई ज्ञापन कार्यक्रममा सो कुरा बताएका हुन् ।