पोखराबाट लागुऔषध सहित एक जनालाई प्रहरीले पक्राउ गरेको छ । पोखरा –३० गगनगौंडा पावर हाउसमा चेकजाँचका क्रममा लागुऔषध सहित एक जनालाई प्रहरीले पक्राउ गरेको हो । पक्राउ पर्नेमा रुपन्देहीको ओमसतिया गाउँपालिका –५ का रामसेवक लोधका ३७ वर्षिय छोरा हरिहर लोध रहेको प्रहरीले जनाएको छ ।पोखरामा ठूलो मात्रामा लागूऔषध भित्रिदै गरेको सूचनाका आधारमा ईलाका प्रहरी कार्यालय शिसुवा र वडा प्रहरी कार्यालय गगनगौडांबाट खटिएको प्रहरी टोलीले उनीलाई पक्राउ गरेको प्रहरीले जनाएको छ । पक्राउ परेका लोधको साथबाट डाईजापाम–१५८ एम्पुल, नुर्फिन–१५८ एम्पुल, फेनार्गन– १५९ एम्पुल गरी जम्मा ४७५ एम्पुल, नाइट्रोभेट ट्याब्लेट १३५ चक्की र मोबाईल–१ थान बरामद गरेको जिल्ला प्रहरी कार्यलय कास्कीका प्रहरी प्रवक्ता एवं डिएसपी सुवास हमालले जानकारी दिए ।पक्राउ परेका लोधलाई लागुऔषध सम्बन्धी मुद्दामा कास्की जिल्ला अदालतबाट पक्राउ अनुमति लिई अनुसन्धान जारी राखिएको उनले बताए । 