सुर्खेत — कर्णालीमा आत्महत्या बढ्दै गएको भन्दै न्यूनीकरणका लागि एकीकृत नीतिमा जोड दिइएको छ । राष्ट्रिय मानसिक स्वास्थ्य स्वावलम्बन संगठन (कोशिस नेपाल) ले विश्व आत्महत्या रोकथाम दिवसको अवसरमा वीरेन्द्रनगरमा आयोजित कर्णाली प्रदेशस्तरीय छलफल कार्यक्रमका सहभागीले न्यूनीकरणका कार्यक्रम एकीकृत रूपमा अघि बढाउनुपर्ने औंल्याए ।कार्यक्रममा ३ वर्षको अवधिमा कर्णालीमा ६ सय ६५ जनाले आत्महत्या गरेको तथ्यांक प्रस्तुत गरियो । कर्णाली प्रदेश प्रहरी कार्यालयका अनुसार अघिल्लो आर्थिक वर्षमा २ सय ८२ गत आर्थिक वर्षमा ३ सय ६० र चालु आर्थिक वर्षमा २३ जनाले आत्महत्या गरेका छन् । सबैभन्दा बढी झुन्डिएर हुने गरेको डीएसपी गणेशबहादुर बमले बताए । उनका अनुसार कर्णालीमा आउने १६ सय मुद्दामध्ये २० प्रतिशत आत्महत्याका उजुरी पर्ने गरेका छन् ।प्रदेश अस्पतालका मानसिक रोग विशेषज्ञ डा. सुशील समदर्शीले व्यक्तिहरू निराशापनले आत्महत्या बढाएको बताए । ‘भविष्य र जीवनप्रति कुनै पनि निचोड नहुँदा आत्महत्या बढेको छ,’ उनले भने । 