नेकपा एमाले बागलुङ नगर कमिटीको अध्यक्षमा धनबहादुर परियार चयन भएका छन् । मंगलबारदेखि सुरु भएको नगर अधिवेशनले आज परियारको नेतृत्वमा ८६ सदस्यीय नगर कमिटी चयन गरेको हो । उपाध्यक्षमा खिमराज सापकोटा, सचिवमा रामकृष्ण शर्मा,उपसचिवमा कृष्णबहादुर कार्की र गंगा खत्री खड्का चयन भएका छन् । पार्टी अध्यक्ष केपी ओलीले सर्वसम्मत नेतृत्व चयन गर्न निर्देशन दिएसँगै निर्वाचनका लागि मनोनयन दर्ता गराएका पदाधिकारीको उम्मेदवारी नै फिर्ता नगराई नेतृत्वले आपूm अनुकूलको नेतृत्व चयन गरेको छ ।  पदाधिकारीमा धेरै जनाको उम्मेदवारी परेपछि अध्यक्ष मण्डलले आफूखुशी उम्मेदवारी फिर्ता नगराइ सिधै नेतृत्वको घोषणा गरको उमेदवारहरूले आरोप लगाएका छन् ।अध्यक्षमा उम्मेदवारी दिएका ध्रुव केसीले आफुले उम्मेदवारी फिर्ता नगरेको बताउँदै निर्वाचन प्रक्रियामा गइसकेपछि उम्मेदवारी फिर्ता गराएर नेतृत्वको घोषणा गर्नुपर्नेमा त्यसो नगरी सिधै घोषणा गरेको आरोप लगाए ।#uml