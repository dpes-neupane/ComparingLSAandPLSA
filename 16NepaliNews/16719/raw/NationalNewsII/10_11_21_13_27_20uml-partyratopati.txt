काठमाडौं । प्रमुख प्रतिपक्ष नेकपा एमालेले कार्तिक ९ गते स्थानीय तह (नगर/गाउँ पालिका)को अधिवेशन मिति तय गरको थियो । पार्टी फुटेको र कमजोर भएको भन्दै नेतृत्वले सबै स्थानमा सर्वसम्मत नेतृत्व चयन गर्नुपर्ने भन्दै अन्तरपार्टी निर्देशन जारी ग¥यो । तर, कार्तिक १५ गतेसम्ममा पनि बागमती प्रदेशका ६ जिल्लामा पूर्ण रुपमा नगर/गाउँ पालिकाको अधिवेशन सकिएको छैन । सहमति र सर्वसम्मत नेतृत्व चयन गराउन केन्द्रदेखि जिल्ला तहसम्मका नेताहरु लागे पनि केही स्थानमा अध्यक्ष चयन गर्न मतदान नै गर्नु परेको एमाले नेताहरुले जानकारी दिएका छन् ।बागमती प्रदेशका केही जिल्लाका पालिकामा अझै अधिवेशन सम्पन्न हुन सकेको छैन । लोकतान्त्रिक विधि नपनाउँदा केही पालिकामा विरोध र असहमति प्रकट भए पनि माथिल्लो कमिटीमा लैजाने आश्वासन दिएर नेताहरुले विवादलाई मिलाउने प्रयास गरिरहेका छन् ।कुन जिल्लामा कस्तो भयो एमाले अधिवेशन ?१. भक्तपुरचार स्थानीय तह चाँगुनारायण, भक्तपुर, मध्यपुरथिमि र सूर्यविनायक नगरपालिका मध्ये तीनवटामा एमालेको नगर अधिवेशन सकिएको छ । चाँगुनारायण नगरपालिकामा पार्टीले सर्वसम्मत नेतृत्व चयन गर्ने प्रयास गरे पनि केही असन्तुष्टि देखिएको छ । पार्टीको जिल्ला तह र केन्द्रका नेताहरुले मनलाग्दो पाराले नेतृत्व घोषणा गरेको नेतृत्वका आकांक्षीको आरोप छ । एमालेको नगर कमिटीको अध्यक्षमा रामप्रसाद तिमल्सिना चयन भएका छन् ।सूर्यविनायकमा सर्वसम्मत रुपमा रविन्द्र सापकोटा नगर कमिटी अध्यक्ष चुनिएका छन् । ​मध्यपुरथिमिमा सूर्यलाल श्रेष्ठको नेतृत्वमा नगर कमिटी चयन भएको छ । भक्तपुर नगरपालिकामा भने आज (कार्तिक १५) गते साँझसम्म नयाँ नेतृत्व छानिने एमाले भक्तपुरका अध्यक्ष बचन देउजाले जानकारी दिए ।२. काभ्रे१३ स्थानीय तह रहेको काभ्रेमा ६ नगरपालिका र ७ गाउँपालिका छन् । तीमध्ये ११ स्थानीय तहमा एमालेको कमिटी चयन भएको एमाले काभ्रेले जानकारी दिएको छ । मण्डनदेउपुर नगर कमिटीको अध्यक्षमा शेर बहादुर डोटेल, पाँचखालमा विष्णुहरि पौडेल, धुलिखेलमा दयाराम महत, बनेपामा रत्नकुश रंजितकार, पनौतीमा सुरेश हुमागाइँ र नमोबुद्धमा कृष्ण खनाल अध्यक्षमा चुनिएका हुन् ।त्यसैगरी गाउँपालिकातर्फ भुम्लुमा कृष्णमान तामाङ्ग, चौरी देउरालीमा जितराम लामा, महाभारतमा जगत मोक्तान, तेमालमा इन्दमान तामाङ्ग, खानीखोलामा डम्बर तिमल्सिना एमाले गाउँपालिका कमिटीको अध्यक्ष भएका छन् । ​बेथानचोक र रोशी गाउँपालिकामा भने एमालेले अझैसम्म नेतृत्व चयन गर्न सकेको छैन ।३. सिन्धुपाल्चोकयस जिल्लामा १२ स्थानीय तहमध्ये ३ नगर र ९ गाउँपालिका छन् । जसमध्ये हालसम्म ६ वटा स्थानीय तहमा मात्रै एमालेको अधिवेशन सकिएको जिल्ला कमिटीका अध्यक्ष झम्क नेपालले रातोपाटीलाई जानकारी दिए । बाह्रबिसे नगरपालिकाको एमाले नगरकमिटीको अध्यक्षमा ज्ञानेन्द्र रावत, हेलम्बु गाउँपालिकाको अध्यक्षमा बेनबहादुर पण्डित, सुनकोशीको अध्यक्षमा प्रेमलाल लामा, इन्द्रावतीको अध्यक्षमा शशीनाथ आचार्य, बेलफीको अध्यक्षमा नारायणकाजी श्रेष्ठ चयन भएका छन् ।लिसङ्गखुपार गाउँपालिकाको सबै पद सर्वसम्मत भए पनि अध्यक्षमा मतदान भएको र प्रदिप भण्डारीले १२९ मत ल्याएर विजयी भएको एमाले सिन्धुपाल्चोकका अध्यक्ष नेपालले जानकारी दिए ।  मेलम्ची नगरपालिकामा आज बन्दसत्र हुने र नेतृत्व चयन हुने उनले बताए । बाँकी रहेका त्रिपुरा सुन्दरी गाउँपालिका, चौतारा साँगाचोकगढी नगरपालिका, जुगल गाउँपालिका, पाँचपोखरी थाङ्गपाल गाउँपालिका, भोटेकोशी गाउँपलिकामा तिहारपछि मात्रै अधिवेशन हुने एमाले सिन्धुपाल्चोकले जानकारी दिएको छ ।४. रामेछापयस जिल्लामा ८ वटा स्थानीय तहमध्ये २ नगर र ६ गाउँपालिका छन् । एमाले रामेछाप जिल्ला कमिटीका अध्यक्ष शान्ति प्रसाद पौडेलका अनुसार एक गाउँपालिकाबाहेक सबैमा सर्वसम्मत रुपमा पालिका अधिवेशन सकिएको छ ।रोकिएको लिखु तामाकोशी गाउँपालिकामा तिहारपछि अधिवेशन हुने जिल्ला अध्यक्ष पौडेलले जानकारी दिए । मन्थली नगरपालिका नगर कमिटीको अध्यक्षमा राबबाबु घिमिरे, रामेछाप नगरपालिकाको अध्यक्षमा रोशन पाख्रिन चयन भएका छन् । गाउँपालिकातर्फ उमाकुण्डमा रुद्रमणी नेवार, खाँडादेबीमा पुष्कर कार्की, गोकुलगंगामा दिपक कार्की, दोरम्बामा प्रेम लामा अध्यक्ष चुनिएका छन् ।५. सिन्धुली९ स्थानीय तह रहेको यस जिल्लामा २ नगरपालिका र ७ गाउँपालिका छन् । यी सबैमा पार्टीको पालिका अधिवेशन सकिएको एमाले सिन्धुली जिल्ला कमिटीका अध्यक्ष प्रदिप कटुवालले रातोपाटीलाई जानकारी दिए । जसमा कमलामाई नगरपालिकाको अध्यक्षमा महेन्द्रदेव विष्ट, दुधौली नगर कमिटीको अध्यक्षमा लक्ष्मण कार्की चयन भएका छन् ।त्यसैगरी गाउँपालिकातर्फ गोलन्जरमा रेशम थापा, घ्याङ्गलेखमा चतुरमान लो, तीन पाटनमा छत्रबहादुर दाहाल अध्यक्ष चुनिएका छन् । यस्तै, फिक्कल गाउँपालिका कमिटीको अध्यक्षमा राम प्रसाद भण्डारी, मरिणको अध्यक्षमा श्रीलाल माझी, सुनकोशीको अध्यक्षमा रोमनराज गिरी र हरिहरपुर गाउँपालिकाको अध्यक्षमा मान बहादुर वाइवा चुनिएका छन् । जसमध्ये हरिहरपुर, कमलामाई र दुधौलीको नेतृत्व चयन गर्न सकस भएको थियो ।६. दोलखा९ स्थानीय तह रहेको यस जिल्ला अझै पनि पूर्ण रुपमा पालिका अधिवेशन नसकिएको जिल्ला नेताहरुले जानकारी दिएका छन् । जिरी नगरपालिकाको एमाले पार्टी कमिटीको अध्यक्षमा केशव कार्की, गौरीशंकर गाउँपालिकाको अध्यक्षमा जङ्ग गुरुङ चयन भएका छन् । अन्यको भने विवरण प्राप्त भएको छैन । #एमाले