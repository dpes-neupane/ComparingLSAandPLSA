नेपालगन्ज — लक्ष्मीपूजाको अवसरमा नेपालगन्जको सदरलाइन त्रिभुवन चोकमा राखिएका मिठाईका पसल तथा फूलमालाले बजारमा रौनक थपिएको छ ।चोकबाट दुई सय मिटर परसम्म स्थानीयहरूले थरीथरीका पसल थापेर राखेका छन् । पसल वाहेक चोक आसपास रहेका मन्दिरमा बजेका भजनकिर्तनले छुट्टै माहोल बनाएको छ ।नेपालगन्जको त्रिभुवनचोकदेखि त्रिवेणीमोडसम्म हरेक वर्ष तिहारसहितका चाडवाडमा यसैगरी सडकमै पसल थाप्ने गरिन्छ । बजारमा बत्तीको झिलिमिली मात्रै छैन । मन्दिरमा बजेका भजनले यहाँको माहोल थप रोमान्चक बनाएका छन् ।वर्षौँदेखि चाडवाडमा यसैगरी पसल थाप्ने यहाँका स्थानीयहरूको जीवनशैली बनेको छ । यस अवसरमा चाडका लागि किनमेल गर्नुका साथै रमाइलो हेर्न पनि मानिस्हरू बजारमा निस्कने गर्छन् ।