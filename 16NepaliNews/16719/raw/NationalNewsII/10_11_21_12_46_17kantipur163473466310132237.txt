कञ्चनपुर — शुक्लाफाटा नगरपालिका-१२ बसन्तपुरमा जंगली हात्तीको आक्रमणबाट यहाँका दुई जनाको मृत्यु भएको छ ।सोही ठाउँमा बस्ने ५५ वर्षीय ध्वज बहादुर कार्की र उनी श्रीमती ४५ वर्षीया मथुरा कार्कीको जंगली हात्तीको आक्रमणबाट बुधबार बिहान मृत्यु भएको हो । स्थानीय डिलाशैनी सामुदायिक वनबाट आएका करिब १६ वटा जंगली हात्तीहरुको बथान गाउँमा पसेपछि घरबाट बाहिर निस्केर भाग्ने क्रममा हात्तीले लखेटी आक्रमण गर्दा दुवै जनाको घटनास्थलमै मृत्यु भएको हो ।घटनाबारे प्रहरीले आवश्यक अनुसन्धान गरिरहेको जनाएको छ । शुक्लाफाटा, सौराहा, कोसी, बर्दिया राष्ट्रिय निकुञ्ज क्षेत्र आसपासका बासिन्दाहरु हरेक वर्ष जंगली हात्तीको आक्रमणमा पर्ने गरेका छन् ।