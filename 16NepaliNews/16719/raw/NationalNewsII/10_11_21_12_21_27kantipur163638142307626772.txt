बुटवल — बुटवलको नयाँगाउँमा भएको आगलागी करिब २ घण्टापछि नियन्त्रणमा आएको छ । प्रहरीसहित बुटवल र सैनामैनाबाट पठाइएका दमकलले करिब २ घण्टामा आगो निभाएका हुन् ।आगलागीबाट स्थानीय गोपाल पाण्डे र मिना मरासीनीका पक्की घर नष्ट भएका छन् । क्षतिको विवरण भने अझै आइसकेको छैन । इलाका प्रहरी कार्यालय बुटवलका डिएसपी ठगबहादुर केसीका अनुसार घटनाको क्षतिबारे अनुसन्धान भइरहेको छ । सडक पक्की गर्न अलकत्रा पकाउन बालेको आगो घरमा सल्किएको स्थानीयहरूले बताएका छन् ।