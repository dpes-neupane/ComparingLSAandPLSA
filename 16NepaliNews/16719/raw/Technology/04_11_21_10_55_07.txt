मंगलबार राती चन्द्रमा पृथ्वीको ४९ हजार चार सय दुई किलोमिटर नजिक आयो । खगोलीय भाषामा यसलाई सुपर स्नो मून भनिन्छ । यसलाई अमेरिकामा हंगर मून पनि भनिन्छ ।यो खगोलीय घटनाको क्रममा चन्द्रमा  पृथ्वीको सबैभन्दा नजिक (३,५६,८४६ किमी) आयो जसका कारण चन्द्रमा अरु दिनभन्दा १४ प्रतिशत ठूलो र ३० प्रतिशत बढी चम्किलो रह्यो । चन्द्रमा धर्तीभन्दा ३ लाख ८४ हजार किलोमिटर टाढा छ ।नासाका अनुसार मंगलबार दिउँसो दुई बजेर ४९ मिनेटमा चन्द्रमा पृथ्वीको सबैभन्दा नजिक थियो । यस्तै, फूल मून भने नेपालबाट ९ बजेर ३९ मिनेटमा देखिएको थियो ।यसकारण भनिन्छ सुपर स्नो मूनःअमेरिकी र युरोपेली नागरिकले सबैभन्दा पहिले सुपर स्नो मून शब्दको प्रयोग गरेका थिए । वास्तवमा, यसलाई फेब्रुअरीमा पर्ने हिउँसँग जोडिएको थियो । अर्थात्, फेब्रुअरीमा जब पूर्णिमा हुन्छ तब यसलाई सुपर स्नो मून भनिन्छ ।चिसो मौसममा अमेरिका–युरोपमा खाद्यान्नको कमी हुने भएकाले पनि यसलाई सुपर हंगर मून पनि भनिन्छ ।२० मार्चमा देखिनेछ सुपर मूनःअर्को सुपर मून यही मार्च २० मा देखिनेछ । यतिबेला चन्द्र सूर्यभन्दा ३६०७७२ किलोमिटर टाढा हुनेछ । यद्यपी, यो मंगलबार देखिएको सुपर स्नो मूनभन्दा ३९२६ किलोमिटर टाढा नै हुनेछ । यसअघि यसै जनवरीमा सुपर ब्लड मून देखिएको थियो । यतिबेला चन्द्रमा एक समयमा रक्तिम रातो भएको थियो ।नासाका अनुसार अर्को सुपरमून ७ वर्षपछि अर्थात् २०२६ मा देखिनेछ । यसअघि सन् २०१६ नोभेम्बर १४ मा सुपरमुन देखिएको थियो । 