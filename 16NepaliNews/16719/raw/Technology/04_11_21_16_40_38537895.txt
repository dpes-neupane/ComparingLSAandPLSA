
सोसल साइट इन्स्टाग्राम फोटो शेयरिंगका लागि निकै लोकपि्रय छ । तर एक पटकमा एउटा मात्र फोटो पोस्ट गर्न सकिने भएकाले प्रयोगकर्ताले कुन फोटो पोस्ट गर्नेहोला ? भन्ने द्धिविधा सधै झेलिरहनुपर्छ ।
एकै सन्दर्भमा धेरै फोटाहरु एकै पटक पोस्ट गर्न नपाउँदा थकथकी मानिरहेका इन्स्टाग्राम प्रयोगकर्ताका लागि खुसीको खबर छ । इन्स्टाग्रामले यस्तो फिचर ल्याउँदैछ जसबाट अब प्रयोगकर्ताले एक पटकमा १० फोटो अपलोड गर्न सक्नेछन् । यो फोटो एल्बम फिचरको बेटा संस्करण परीक्षणका लागि एन्ड्रोइड प्रयोगकर्तालाई उपलब्ध गराइएको छ र छिटै यसलाई इन्स्टाग्रामका ६० करोड प्रयोगकर्तासम्म पुयाउने छ ।
एन्ड्रोइड लाइफ नामक वेबसाइटका अनुसार इन्स्टाग्राममा फोटो पोस्ट गर्दा कुनै एक फोटोमा ट्याप गर्नुको साटो अब प्रयोगकर्ताले स्किृनमा केही समयसम्म औँलाले थिचिरहनुपर्नेछ । त्यसपछि स्किृनमा एल्बम खडा गर्ने अप्सन देखिनेछ । सोही अप्सनमा गएपछि दशवटा सम्म फोटो छनोट गरी एल्बम बनाएर एकैपटक पोस्ट गर्न सकिनेछ ।
टेक क्रन्च वेबसाइटका अनुसार हाल बेटा टेस्टर एन्ड्रोइड प्रयोगकर्ताका लागि यो नयाँ अपडेटेड इन्स्टाग्राम एप उपलब्ध गराइएको छ । परीक्षणका क्रममा समेत एकैपटकमा एकभन्दा बढि फोटो टाइमलाइनमा पोस्ट गर्न समस्या परिरहेका कतिपयले गुनासो गरेका छन् । इन्स्टाग्रामको अपडेटेड भर्सनप्रति मिश्रति प्रतिक्रिया आएका छन् ।
कतिपयले इन्स्टाग्राममा पनि एकैपटकमा धेरै फोटो अपलोड गर्ने फेसबुकको जस्तो फिचर ल्याउन थालिएको र यसले फोटो सिरिज खडा गर्न सजिलो हुने बताएका छन् । तर यस विषयमा इन्स्टाग्राम आफैले कुनै प्रतिक्रिया जनाएको छैन । एजेन्सी
