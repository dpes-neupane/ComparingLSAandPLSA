 बायोटेक्नोलोजी सोसाइटी अफ नेपाल (बीएसएन)ले तीनदिने अन्तर्राष्ट्रिय भर्चुअल सम्मेलन गर्ने भएको छ । आगामी फेब्रुअरी १२–१४ मा हुने सो सम्मेलनको शीर्षक ‘बायोटेक्नोलोजिकल रिभोलुसन इन इन्भायरोन्मेन्टल, एग्रिकल्चर टेक्नोलोजिज एण्ड हेल्थ केयर’ रहेको छ ।संस्थाका आजीवन सदस्यहरुले निःशुल्क तथा साधारण सदस्यहरुले ५० प्रतिशत छुट रकममा सहभागी हुन सक्ने सो सम्मेलनका मुख्य वक्ता प्रोफेसर डा. निकोलाई पेत्रोभ्स्की रहेका छन् । फ्लिन्डर्स युनिभर्सिटीमा प्राध्यापन गर्नुहुने पेत्रोभ्स्की भ्याक्सिन पी/एलका अध्यक्ष तथा कोरोनभाइरसविरुद्धको खोप बनाउनेमध्येका एक हुनुहुन्छ ।सो सम्मेलनमा वेस्ट एनजेबी आर्टिकल अवार्ड योङ साइन्टिस्ट अवार्ड (४० वर्षमुनि), डिस्टिङ्गुइस साइन्टिस्ट अवार्ड (४० वर्षमाथि), डिस्टिङ्गुइस प्रोफेसर अवार्ड (५० वर्षमाथि), एक्सिलेन्ट इन्स्टिच्युसन अवार्ड प्रदान गयिरने कार्यक्रम रहेको छ ।   