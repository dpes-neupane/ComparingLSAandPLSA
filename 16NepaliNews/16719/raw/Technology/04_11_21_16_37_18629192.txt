
बहुचर्चित नोकिया ३३१० मोबाइल फोनको थ्री डी मोडेल लञ्च गरिएको छ । नोकिया फोनको ब्राण्डको स्वामित्व खरीद गरी पुनरुत्पादन गर्दै आएको एचएमडी ग्लोबलले नयाँ मोडेल लञ्च गरेको हो ।
यसअघि गतवर्ष बजारमा ल्याइएको नोकिया ३३१० को नयाँ संस्करणले केवल टू जी नेटवर्क मात्र सपोर्ट गर्दथ्यो ।
नोकिया ३३१० को थ्री जी मोडेल सुरुमा अष्ट्रेलियामा मात्र लञ्च गरिएको छ । १६ अक्टोबरदेखि अष्ट्रेलियामा यो फोनको बिक्रि सुरु हुनेछ । अन्य देशहरुमा पनि छिटै यो फोन लञ्च हुने बताइएको छ । अष्ट्रेलियामा यो फोनको मूल्य ८९.९५ अष्ट्रेलियाली डलर हुनेछ ।
यो फोनमा १२०० एमएएएचको ब्याट्री रहनेछ जसले २७ दिनको स्टाण्डबाइ टाइम तथा साढे ६ घण्टाको ननस्टप टकटाइम दिनेछ । साथै ४० घण्टासम्म लगातार यसमा गीत बजाउनका लागि ब्याट्रीको चार्जले पुग्नेछ भने ३५ घण्टासम्म एफएम रेडियो लगातार बजाउन सकिनेछ । एजेन्सी
