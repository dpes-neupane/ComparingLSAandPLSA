ओहो ! आजको मितिसम्ममा विश्वमा कोरोनाबाट संक्रमितको सङ्ख्या झण्डै ७ लाख पुग्न लागिसक्यो । हताहती पनि अब ३० हजार नाघिसक्यो । नेपालमा अहिलेसम्म कसैको पनि हताहती नभए पनि ५ जना बिदेशबाट फर्किएका नेपालीहरु संक्रमित भएकाले कहिँ चीन, युरोप र अमेरिकामा जस्तै निकट दिनहरुमा नेपाल पनि त्यस्तै त हुने होइन भनी हामी त्राहिमाम भएको स्थिति हो अहिले । सरकारले संक्रमण नफैलियोस् भनी जारी गरेको लकडाउनको आह्वानलाई मानेर हरेक नेपाली आफ्नै घरमा कैदीजसरी बन्दी भई बसेको अवस्था हो यो । यतिविघ्न महामारी ल्याउने कोरोनाभाइरस यसअघि त देखिएको थिएन । एक्कासी यो कसरी देखापर्यो ? यो पहिलो पटक चीनको उहान शहरमा देखियो भन्ने कुरो त भयो, तर त्यहाँ यो कहाँबाट आयो ? यसका बाउमाउ को होलान् । यस्तो विध्वंशकारी सन्तान कसरी जन्मियो ? यी प्रश्नहरु आम मानिसको मनमा उब्जिने प्रश्न हुन् ।कोरोना के हो?अहिले प्रत्येक मानिसको मुखमुखमा कोरोना शब्द झुण्डिएर रहेको छ । त्यसैले कोरोना के हो ? भन्ने प्रश्न गर्दा यस्तो पनि प्रश्न हुन्छ भन्ने कसैलाई लाग्दो हो । त्यसैले यहाँ यो प्रश्न गरिनुको आशय कसैलाई कोरोनाबारे सुनेको छ छैन भनी सोधेको होइन । सबैलाई अहिले थाहा भएकै कुरो हो कोरोना एक अत्यन्तै खराब, बदमास र हजारौं मान्छे मार्ने जीवाणु हो–हामीलाई रोग ल्याउने व्याक्टेरिया, अमिवा तथा अन्य जीवाणुहरुजस्तै । अर्थात् यो पनि एक प्रकारको सूक्ष्म जीव नै हो । तर, यो कुरो आधा मात्र सही हो, शतप्रतिशत होइन । किन ?हामीले अहिलेसम्म बुझेको मान्यताअनुसार सामान्यतः जीव हुनलाई कम्तिमा श्वासप्रश्वास (अक्सिजन लिने र कार्वनडाइअक्साइड शरीरबाहिर फाल्ने) गरेको हुनुपर्छ, खाना खाएको हुनुपर्छ, निश्कासन गरेको हुनुपर्छ र सन्तान उत्पादन गरेको हुनुपर्छ । तर भाइरसले कुनै जीवको जीवकोषभित्र प्रवेश नगर्दासम्म यी कुनै क्रियाकलाप गर्दैन । जीवकोषभित्र प्रवेश गरेपछि पनि यसले आफैंलाई फोटोकपी गरेजस्तै गरी संख्याबृद्धि गर्नेबाहेक गर्नेबाहेक माथि उल्लेखित अन्य कुनै क्रियाकलाप गर्दैन । अनि यसलाई कसरी जीव भन्ने त ?किनकि, कोरोना एक प्रकारको भाइरस हो । भाइरसलाई हामी जीव नै मान्छौं । तर, यसले जीवजस्तो रुप र व्यवहार तब मात्र देखाउँदछ, जब यसले कुनै जीवको जीवकोषभित्र प्रवेश पाउँछ । होइन भने यसको रुप न जीवजस्तो देखिन्छ न त यसले जीवको व्यवहार नै देखाउँछ । हामीले अहिलेसम्म बुझेको मान्यताअनुसार सामान्यतः जीव हुनलाई कम्तिमा श्वासप्रश्वास (अक्सिजन लिने र कार्वनडाइअक्साइड शरीरबाहिर फाल्ने) गरेको हुनुपर्छ, खाना खाएको हुनुपर्छ, निश्कासन गरेको हुनुपर्छ र सन्तान उत्पादन गरेको हुनुपर्छ । तर भाइरसले कुनै जीवको जीवकोषभित्र प्रवेश नगर्दासम्म यी कुनै क्रियाकलाप गर्दैन । जीवकोषभित्र प्रवेश गरेपछि पनि यसले आफैंलाई फोटोकपी गरेजस्तै गरी संख्याबृद्धि गर्नेबाहेक गर्नेबाहेक माथि उल्लेखित अन्य कुनै क्रियाकलाप गर्दैन । अनि यसलाई कसरी जीव भन्ने त ? तर, यसले जीवकोषभित्र आफैंलाई बृद्धि गर्ने भएकोले जीव नभन्न पनि मिलेन । निर्जीव भए त संख्या बृद्धि गर्दैनथ्यो । यी कुराहरुले गर्दा भाइरसलाई निर्जीव र जीवबिचको वस्तुको रुपमा लिनु नै सही हुनेछ ।कोरोनाभाइरसबारे बुझ्नका लागि सबभन्दा पहिले भाइरसका बारेमा विज्ञानले पत्ता लगाएका केही तथ्यहरु उल्लेख गर्नु उपयुक्त हुन्छ ।वैज्ञानिकहरुले पृथ्वीमा अरवौं वर्षपहिले जीवनको उत्पत्ति अर्थात् उद्विकास हुँदा सुरुमा एमिनो एसिड, त्यसपछि न्युक्लिक एसिड र त्यसपछि प्रोटिन यौगिक बनेको तथ्य प्रमाणित गरेका छन् । त्यतिखेरको पृथ्वीको वातावरणमा विद्यमान तत्वहरुका परमाणुहरु मिली बिभिन्न यौगिकका अणुहरु बन्ने र थरिथरिका यौगिकहरु पनि रासायनिक रुपमा संयोजन भई नयाँ थरिथरिका वस्तुहरु बन्ने क्रममा यी सबै प्रक्रियाहरु भएका थिए । न्युक्लिक एसिडमा यस्तो खालको गुण रह्यो कि त्यसले आफूजस्तो छ त्यस्तै प्रकारको अर्को प्रतिलिपि बनाउन सक्थ्यो । पछि त्यही न्युक्लिक एसिडका अणुहरुले सिक्रीजस्तोमा बाँधिएर आरएनए र डिएनएजस्ता ठूला अणुहरु बनाए । त्यही आरएनए र डिएनएका अणुहरु नै जीवन उत्पत्तिको आधार बन्यो । किनकि, तिनीहरुले आफूजस्तै अर्को प्रतिलिपि वस्तु स्वक्रियामा बनाउँन थाले । तर, त्यही नै भने जीवन थिएन । जीवन त पछि मात्र विकास भयो ।पृथ्वीको वातावरण बद्लिँदै गएबाट पछि आरएनए र डिएनएका सिक्रीहरुबाट जीवकोषहरु बने । जीवकोषमा  आरएनए र डिएनए सिक्रीहरु बिचको न्यूक्लेसभित्र सुरक्षित रहे । त्यस्तो जीव अहिलेका व्याक्टेरियाहरुजस्तै एककोषीय जीवको रुपमा विकास भयो । त्यही व्याक्टेरिया रुपी प्रारम्भिक एककोषीय जीवबाट उद्विकास भएर नै क्रमशः सरल वहुकोषीय जीवहरु र समयको अन्तरालमा तिनीहरुबाट पछि जटिल खालका वहुकोषीय जीवहरु उद्विकास हुँदै पछिल्लो समयमा मानवसम्म उद्विकास भएको वैज्ञानिकहरुले तथ्य फेला पारेका छन् ।पृथ्वीको वातावरण बद्लिँदै गएबाट पछि आरएनए र डिएनएका सिक्रीहरुबाट जीवकोषहरु बने । जीवकोषमा  आरएनए र डिएनए सिक्रीहरु बिचको न्यूक्लेसभित्र सुरक्षित रहे । त्यस्तो जीव अहिलेका व्याक्टेरियाहरुजस्तै एककोषीय जीवको रुपमा विकास भयो । त्यही व्याक्टेरिया रुपी प्रारम्भिक एककोषीय जीवबाट उद्विकास भएर नै क्रमशः सरल वहुकोषीय जीवहरु र समयको अन्तरालमा तिनीहरुबाट पछि जटिल खालका वहुकोषीय जीवहरु उद्विकास हुँदै पछिल्लो समयमा मानवसम्म उद्विकास भएको वैज्ञानिकहरुले तथ्य फेला पारेका छन् ।सन् १८५९ मा महान् वैज्ञानिक चाल्र्स डार्विनले जीवहरुमा निरन्तर परिवर्तन भइरहन्छ र त्यो परिवर्तन पुर्खाबाट सन्तानमा सर्दै जाने क्रममा वातावरण र परिवेशसँग अनुकूलित भएका जीवहरुले निरन्तरता पाउने र अनुकूलित नभएकाहरु लोप हुने प्राकृतिक प्रणालीबाट नै सरल र सूक्ष्म जीवहरुबाट थरिथरिका जीवहरु उद्विकसित भए भने । उनको यो बिचारलाई विकासवाद भनियो र यही सत्यताको आधारमा नै सरल जीवबाट क्रमशः जटिल एवं ठूला प्रकारका जीवहरुको उद्विकास भएको बिचार नै अहिले सबैले मान्ने वैज्ञानिक बिचार भएको छ । त्यसरी जीवहरुमा निरन्तर सूक्ष्म परिवर्तन भइरहनुमा अचानक वंशाणु संरचनामा परिवर्तन आउनु अर्थात् उत्परिवर्तन (mutation)  हुनु कारणको रुपमा रहेको नेडरल्यान्डका अर्का वैज्ञानिक हुगो डि भ्रिजले (सन् १९०१–३ मा) बताए । उनको सिद्धान्तलाई उत्परिवर्तनको सिद्धान्त (mutation theory) भनियो ।पृथ्वीमा जीवन उत्पत्तिको सुरु चरणमा उत्परिवर्तनले नै भाइरसलाई वास्तविक जीवनसम्म उद्विकास गर्न बाटो खोलेको हो । वास्तवमा जीवनको लागि जीवकोष बन्नुपूर्वको आरएनए वा डिएनए मात्र भएका जीवनको प्रारम्भिक रुप नै भाइरस हो । यही नै भाइरसको वास्तविकता हो । अहिले पनि भाइरसमा आरएनए वा डिएनए र अन्य प्रोटिन अणुहरु भएका अङ्गहरु मात्र रहन्छन् । त्यसैले पृथ्वीमा जीवनको सुरुवात हुँदादेखिको जीवन र जीवनरहित कणबिचको सूक्ष्म वस्तु नै भाइरस हो । यो वस्तु कुनै जीवकोषभित्र प्रवेश हुनासाथ यसका प्रतिलिपिहरु बन्न सुरु हुन्छ, किनकि यसभित्र आरएनए वा डिएनए सिक्रीहरु रहेका हुन्छन् । ती सिक्रीहरु भनेका वंशाणु अर्थात् प्रतिलिपि उत्पादन गर्ने गुण तथा क्षमता भएका अणुहरु मिली बनेका मालाहरु हुन् ।कोरोना अर्थात् कोरोनाभाइरस पनि त्यस्ता भाइरसहरुमध्येको एक हो । यो भाइरसको बाहिरी आवरणमा काँडाजस्ता अङ्गहरु हुन्छन् । तिनीहरुलाई स्पाइक भनिन्छ । ती स्पाइकहरु क्राउन अर्थात् ताज आकारका हुन्छन् । त्यसैले यो भाइरसलाई क्राउनको नामबाट कोरोना भनी नामाकरण गरिएको हो । कोरोनाभाइरस पहिलो पटक सन् २००२ को नोभेम्वरमा चीनको ग्वाङ्डङ प्रोभिन्समा देखा परेको हो ।कोरोना अर्थात् कोरोनाभाइरस पनि त्यस्ता भाइरसहरुमध्येको एक हो । यो भाइरसको बाहिरी आवरणमा काँडाजस्ता अङ्गहरु हुन्छन् । तिनीहरुलाई स्पाइक भनिन्छ । ती स्पाइकहरु क्राउन अर्थात् ताज आकारका हुन्छन् । त्यसैले यो भाइरसलाई क्राउनको नामबाट कोरोना भनी नामाकरण गरिएको हो । कोरोनाभाइरस पहिलो पटक सन् २००२ को नोभेम्वरमा चीनको ग्वाङ्डङ प्रोभिन्समा देखा परेको हो । जनावरको शरीरमा विकसित भई मानवमा सरेको भनिएको यो भाइरस कुन जनावरबाट सर्यो भन्ने कुरा अझै स्पष्ट भइसकेको छैन । तर, धेरैले यो चमेरोमा विकसित भई अन्य कुनै जनावरको माध्यमबाट मानवमा सरेको हो भनी विश्वास गर्छन् । यो भाइरसबाट मानिसहरु संक्रमण हुने क्रम सन् २००४ र २००५ सम्म पनि भयो । यस भाइरसको संक्रमणले मानिसको श्वासप्रश्वास प्रणालीमा गम्भीर असर गरी ज्यान समेत लिने भएकोले त्यस संक्रमणको रोगलाई सार्स (SARS)  अर्थात् सिभिएर अक्युट रेस्पिरेटोरी सिन्ड्रोम (Severe Acute Respiratory Syndrome) भनियो । र, त्यस भाइरसलाई सार्स कोरोनाभाइरस अर्थात् छोटकरीमा सार्स–कोभ (SARS-CoV) भनियो । सार्स–कोभले मुख्य भूमि चीन, चीनको हङकङ, भियतनाम, टाइवान, थाइल्यान्ड, सिंगापुर, क्यानडा आदि गरी २६ वटा राष्ट्रका ८ हजार मानिसहरुको ज्यान लियो । (हेर्नुहोस् : http://who.int/)सार्स–कोभजस्तैको अर्को कोरोनाभाइरस सन् २०१२ मा पश्चिम एशियाको देश साउदी अरबमा देखापर्यो । पश्चिम एशियालाई युरोपेलीहरु मध्यपूर्व (Middle East) भन्छन् । त्यसैले त्यो भाइरसलाई मिडल इष्ट रेस्पिरेटोरी सिन्ड्रोम  (Middle East Respiratory Syndrome) अर्थात् मर्स–कोभ (MERS-CoV)  भनी नामाकरण गरियो ।मर्स–कोभबाट अल्जेरिया, अष्ट्रिया, बहराइन, चीन, इजिप्ट, फ्रान्स, जर्मनी, ग्रीस, इरान, इटाली, अमेरिकालगायत विश्वका २७ राष्ट्रहरुका २ हजार ५ सय १९ मानिसहरु संक्रमित भए भने संक्रमितहरुमध्ये ३५ प्रतिशत अर्थात् ८६६ जनाको ज्यान गएको थियो ।) (हेर्नुहोस् : http://who.int)वैज्ञानिक तथा डाक्टरहरुको भनाइ अनुसार अहिले चीनको उहानमा सर्वप्रथम देखापरेको नयाँ कोरोनाभाइरस अर्थात् नोवल कोरोनाभाइरस सार्स–कोभबाट उत्परिवर्तन (mutation)  भई उद्विकास भएको हो । नयाँ कोरोनाभाइरस भएकोले सुरुमा यसलाई नोबल कोरोनाभाइरस भनियो । नोबलको अर्थ नयाँ हो । सन् २०१९ मा देखापरेको कारणले यसलाई पछि कोभिड–१९ (COVID-19) भनी नामाकरण गरियो ।वैज्ञानिक तथा डाक्टरहरुको भनाइ अनुसार अहिले चीनको उहानमा सर्वप्रथम देखापरेको नयाँ कोरोनाभाइरस अर्थात् नोवल कोरोनाभाइरस सार्स–कोभबाट उत्परिवर्तन (mutation)  भई उद्विकास भएको हो । नयाँ कोरोनाभाइरस भएकोले सुरुमा यसलाई नोबल कोरोनाभाइरस भनियो । नोबलको अर्थ नयाँ हो । सन् २०१९ मा देखापरेको कारणले यसलाई पछि कोभिड–१९ (COVID-19) भनी नामाकरण गरियो । को (Co) को अर्थ कोरोना, भि (Vi)  को अर्थ भाइरस र ड (D) को अर्थ डिजिज (रोग) हो । हाल यसलाई विश्व स्वास्थ्य संगठन (डब्लूएचओ) ले पछिल्लो पटक ‘सार्स कोभ–२’ भनी नामाकरण गरेको छ । यो सन् २००३ मा देखापरेको सार्स रोग ल्याउने नयाँ भाइरसकै दोश्रो पुस्ता भएकोले यसलाई सो नाम दिइएको हो ।नयाँ भाइरसको उद्विकास कसरी हुन्छ?उत्परिवर्तन र प्राकृतिक छनौटको सिद्धान्तबारे माथि चर्चा गरिसकियो । वैज्ञानिकहरु भन्छन्, जब जीवहरुमा वंशाणुगत भिन्नता देखापर्दछ, तब प्राकृतिक छनौट हुन थाल्दछ । वंशाणुगत भिन्नताको अर्थ जीवसङ्ख्याको कुनै हिस्सामा वंशाणुगत फरकपना आउनु हो । भाइरसमा मुख्य दुई स्रोतबाट वंशाणुगत फरकपना आउँदछ : १. पुनर्संयोजन (Recombination), र २. अनियमित उत्परिवर्तन (Random mutation) ।१. पुनर्संयोजन (Recombination) :वंशाणुगत पदार्थ भनेको डिएनए वा आरएनए हो । पुनर्संयोजनमा यही वंशाणुगत पदार्थ नै अदलबलद हुन्छ । स्मरणीय छ वंशाणुगत पदार्थ अथवा वंशाणुले नै भाइरसको गुणलाई निर्धारण गर्दछ । माथि भनिसकियो कि भाइरस जब कुनै जीवकोषमा पस्दछ तब मात्र यसले आफ्नो गुण अनुसारको कार्य गर्न थाल्दछ, जसलाई हामी संक्रमण भन्दछौं । वैज्ञानिकहरुका अनुसार जब दुई फरक भाइरसहरुले एउटै जीवकोषलाई संक्रमण गर्दछ, तब पुनर्संयोजनको सम्भावना रहन्छ । एउटै जीवकोषभित्र छिरेका दुई फरक भाइरसहरु त्यस होस्ट (host) कोषभित्र समिश्रणमा जान्छन् । त्यसरी समिश्रणमा जाँदा फरकफरक डिएनए वा आरएनएका हिस्साहरु (segments) चुँडिएर एउटाबाट अर्कोमा संयोजन हुन पुग्दछन् । यसले नयाँ खालका डिएनए वा आरएनएका मालाहरु निर्मित हुन पुग्छन् । नयाँ खालका डिएनए वा आरएनए भनेको नयाँ गुण बोकेको वंशाणुमाला हो । त्यसरी नयाँ वंशाणुमाला बन्ने प्रक्रिया नै पुनर्संरचना हो । नयाँ वंशाणु संरचनाले नयाँ गुण भएको भाइरस निर्माण गरेको हुन्छ । त्यस्तो नयाँ भाइरसले जीवकोषभित्रको जैविक पदार्थलाई प्रयोग गरी थुप्रै प्रतिलिपि भाइरसहरु उत्पादन गर्दछ र ती नयाँ भाइरसहरु जीवकोषलाई चर्काएर वा ध्वस्त पार्दै बाहिर निस्कन्छन् । त्यस्ता नयाँ भाइरसहरुलाई पुनोत्तरदायी भाइरस (reassortant virus) भनिन्छ ।पुनर्संयोजन र इन्फ्लूयन्जा (फ्लू) :जब दुई फरक इन्फ्लूयन्जा भाइरसहरुले एउटै जीवकोषलाई संक्रमण गर्न पुग्छन्, तब जीवकोषभित्र केही नयाँ भाइरसहरुको निर्माण हुन पुग्छन् । त्यसरी निर्मित नयाँ भाइरसहरुमा आरएनए अंशहरु समिश्रित भइसकेका हुन्छन् । जस्तो कि यदि मानव इन्फ्लूयन्जा भाइरस (human influenza virus) र चरा इन्फ्लूयन्जा भाइरस (bird influenza virus) ले एकसाथ सुंगुरको जीवकोषलाई संक्रमण गर्न पुग्दछ भने त्यस सुंगुरको जीवकोषमा ती दुई भाइरसहरुका आरएनएहरु समिश्रित हुन पुगी नयाँ खालका भाइरसहरु बन्न सक्छन् ।वैज्ञानिकहरुका अनुसार फ्लू अर्थात् रुघाखोकीका भाइरसहरु पुनत्तोरदायीका मास्टरहरु हुन् । अर्थात् उनीहरु पुनत्तोरदायी प्रक्रियामा पोख्त हुन्छन् । उनीहरुमा एक वा केही वंशाणु कणहरु बोकेका आठवटा आरएनए अंशहरु हुन्छन् । जब दुई फरक इन्फ्लूयन्जा भाइरसहरुले एउटै जीवकोषलाई संक्रमण गर्न पुग्छन्, तब जीवकोषभित्र केही नयाँ भाइरसहरुको निर्माण हुन पुग्छन् । त्यसरी निर्मित नयाँ भाइरसहरुमा आरएनए अंशहरु समिश्रित भइसकेका हुन्छन् । जस्तो कि यदि मानव इन्फ्लूयन्जा भाइरस (human influenza virus) र चरा इन्फ्लूयन्जा भाइरस (bird influenza virus) ले एकसाथ सुंगुरको जीवकोषलाई संक्रमण गर्न पुग्दछ भने त्यस सुंगुरको जीवकोषमा ती दुई भाइरसहरुका आरएनएहरु समिश्रित हुन पुगी नयाँ खालका भाइरसहरु बन्न सक्छन् । र, त्यो नयाँ भाइरसबाट थुप्रै प्रतिलिपि भाइरसहरु निर्मित भई तिनीहरु जीवकोषलाई भत्काई बाहिर निस्कन्छन् । यस्तो प्रकारले नयाँ भाइरसहरुको उद्विकास प्रकृतिमा सामान्य रुपले हुन्छ । सन् २००९ मा महामारीको रुपमा फैलिएको स्वाइन फ्लूको भाइरस एचवानएनवान (H1N1) त्यसरी नै उद्विकास भएको वैज्ञानिकहरु बताउँदछन् । (हेर्नुहोस्ः www.khanacademy.org)२. अनियमित उत्परिवर्तन(random mutation) :भाइरसमा उत्परिवर्तन भनेको त्यसको वंशाणुगत पदार्थ (अर्थात् डिएनए वा आरएनए) मा स्थायी परिवर्तन आउनु हो । स्मरणीय छ भाइरसको प्रतिलिपि त्यसमा भएको डिएनए वा आरएनएले गर्दछ । त्यसैले यदि प्रतिलिपि बनाउने क्रममा दुर्घटनावश डिएनए वा आरएनएको संरचनामा परिवर्तन हुन पुग्छ भने नयाँ प्रतिलिपि भाइरस फरक खालको बन्छ र त्यसले बनाउने सबै प्रतिलिपिहरु त्यसको माउ भाइरसभन्दा भिन्न हुन्छन् । ती नयाँ खाले भाइरसहरु गुण र संक्रमणको हिसाबले नयाँ चरित्र बोेकेका हुन्छन् । यस्तो खालको उत्परिवर्तन डिएनए भाइरसमा भन्दा बढी तीव्र आरएनए भाइरसमा हुन्छ ।सार्स भाइरस आरएनए भाइरस हो । वैज्ञानिकहरुले सन् २००३ मा देखापरेको सार्स भाइरसमा उत्परिवर्तन भएर नै अहिलेको कोभिड–१९ अर्थात् सार्स कोभ–२ उद्विकास भएको बताएका छन् । तर, यो भाइरस कुन जनावरमा उत्परिवर्तन भई मानिसमा सरेको हो अहिलेसम्म एकिन भन्न सकिएको छैन । अहिले जति पनि यसबारे सूचनाहरु आएका छन्, ती सबै अनुमानमा गरिएका कुराहरु मात्र हुन् ।स्मरणीय छ, सार्स भाइरस आरएनए भाइरस हो । वैज्ञानिकहरुले सन् २००३ मा देखापरेको सार्स भाइरसमा उत्परिवर्तन भएर नै अहिलेको कोभिड–१९ अर्थात् सार्स कोभ–२ उद्विकास भएको बताएका छन् । तर, यो भाइरस कुन जनावरमा उत्परिवर्तन भई मानिसमा सरेको हो अहिलेसम्म एकिन भन्न सकिएको छैन । अहिले जति पनि यसबारे सूचनाहरु आएका छन्, ती सबै अनुमानमा गरिएका कुराहरु मात्र हुन् । कसैले यो चमेरोमा उत्परिवर्तन भई मानिसमा सरेको हो भने । कसैले यो सर्पमा उत्परिवर्तन भई मानिसमा सरेको भने । तर, जुनैमा उत्परिवर्तन भएर मानिसमा सरेको भएपनि एउटा कुरामा धेरैको मत के मिलेको छ भने यो भाइरस कुनै न कुनै जनावरको शरीरमा पुरानै भाइरसबाट उत्परिवर्तन भई मानिसमा सरेको हो । यो वैज्ञानिक हुगो डि भ्रिजको उत्परिवर्तनको सिद्धान्त र वैज्ञानिक चाल्र्स डार्विनको प्रकृतिको छनौटको सिद्धान्त मुताविक नै उत्पत्ति भएको एक घातक जीवाणु पक्कै हो ।Homepage photo source: http://www.thailandmedical.news#विज्ञानमन्थन#कोरोनाभाइरस