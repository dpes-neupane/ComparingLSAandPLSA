

गुुगलको मातृ कम्पनी अल्फाबेट अन्तरगत एउटा रोबोटिक्स कम्पनी छ, बोस्टन डाइनामिक्स । यो कम्पनीलाई अनौठा खाले रोबोट बनाउने कम्पनीको रुपमा चिनिन्छ ।
कैयौँ शानदार रोबोट बनाइसकेको यो कम्पनीले हालै यस्तो रोबोट बनाएको छ, जसलाई देखेर हामी सामान्य मानिस त छक्क पर्छौँ नै वैज्ञानिकहरु पनि तिनछक परेका छन् ।
खुुट्टा र पांग्रा दुुबै भएको यो कुँद्ने रोबोटको नाम ह्याण्डल राखिएको छ । कम्पनीका सिइओ मार्क रेबर्टले भने यसलाई nightmare inducing नामाकरण गरेका छन् । जसको अर्थ हुन्छ, यसलाई देखेपछि नराम्रो सपना आउँछ ।
यो रोबोट सबैभन्दा पहिले गत जनवरीमा देखाइएको थियो । भेन्चर क्यापिटालिस्ट स्टीभ जर्वट्सनले यो ट्युुबमा यसको भिडियो अपलोड गरेका थिए ।
कमालको यो रोबोटले दुुई खुुट्टाले जिउलाई सन्तुुलनमा राख्न सक्दछ । खुट्टामा पांग्रा हालिएको छ, जसको मद्धतले यो जोडसँग कुँद्न सक्छ । यसले गोलचक्कर लगाउन सक्छ र उबडखावड जमिनमा पनि हिँड्न सक्दछ । साथै बाटोमा रहेका विभिन्न बाधालाई पहिचान गरेर त्यस्ता बाधा पार गर्नसक्ने क्षमता पनि राख्दछ । अग्लो ठाउँमा चढ्नुु र त्यहाँबाट सुरक्षित रुपमा झर्नु यसको खुुबी हो ।
रोबोट वैज्ञानिकहरु पनि यस्तो रोबोट देखेर अचम्मित छन् । यो निकै प्रभावशाली रोबोट रहेको उनीहरुको भनाई छ । एजेन्सी
