क्याम्ब्रिज एनालिटिका डेटा लिक विवादपछि उब्जिएका प्रश्नमाथि फेसबुकले अमेरिकी संसदको उच्च सदन यूएस सिनेटलाई जवाफ दिएका छन् । जसमा उनले प्रयोगकर्ताको नीजि जानकारी, रुचीको विषय जान्नका लागि कम्प्युटरको किबोर्ड र माउसको गतिविधीसमेतमा निगरानी गर्दछ । अर्थात्, यदि तपाईंको कम्प्युटरमा फेसबुक लगइन छ भने तपाईंको हरेक क्लिक र किबोर्डको हरेक प्रयोगको खबर फेसबुकसम्म पुग्छ । यो जानकारीमार्फत फेसबुकले प्रयोगकर्ता कस्तो प्रकारको कन्टेन्टमा कतिबेरसम्म अडिन्छ भन्ने पत्ता लगाएर ती प्रयोगकर्तालाई विज्ञापन सम्प्रेषण गर्ने गर्दछ ।चार सय ५४ पानामा दुई हजार प्रश्नको जवाफ दिइयोःक्याम्ब्रिज एनालिटिका डेटा लिकपछि फेसबुकको प्राइभेसी पोलिसीमाथि लगातार प्रश्न तेर्साइएको छ । यूएस सिनेटमा फेसबुकका सिइओ मार्क जुकरवर्गमाथि प्रश्न सोधिएको थियो । केही प्रश्नको तत्काल उत्तर दिइएको थियो भने केहीका लागि जुकरवर्गलाई समय दिइएको थियो । यस्ता दुई हजार प्रश्न सोधिएको थियो । फेसबुकले चार सय ५४ पानामा दुई हजार प्रश्नको जवाफ दिएको थियो ।प्रयोगकर्तामाथि यसरी निगरानी राख्छ फेसबुकःडिभाइस इन्फर्मेशनः तपाईं जुन कम्प्युटर, मोबाइल वा डिभाइसबाट फेसबुक लगइन गर्नुहुन्छ, त्यसको जानकारी फेसबुकलाई हुन्छ । जस्तैः मोबाइलमा कति स्टोरेज बाँकी छ, कस्ता कस्ता फोटो छन्, कसको नम्बर सेभ गरिएको छ,  आदि ।एपबारे जानकारीः फेसबुकलाई प्रयोगकर्ताको डिभाइसमा कस्ता एप इन्स्टल गरिएको छ, त्यो पनि थाहा हुन्छ । प्रयोगकर्ताले कुन एपलाई कति समय दिन्छ त्यो पनि फेसबुकलाई थाहा हुन्छ । यसबाट पाइने जानकारीलाई फेसबुकले डेटाबेसमा प्रयोगकर्ताको प्रोफाइलसँग सेभ गर्ने गर्दछ ।डिभाइस कनेक्सनः फेसबुकलाई थाहा हुन्छ कि प्रयोगकर्ताले कुन नेटवर्क प्रयोग गरिरहेको छ । कुन वाइफाइ चलाइरहेको छ । फेसबुकले डिभाइस जिपिएसमा पनि निगरानी राख्छ जसमार्फत उसलाई प्रयोगकर्ताको स्थानबारे जानकारी हुन्छ ।ब्याट्री कति छ ?प्रयोगकर्ताको डिभाइसको ब्याट्रि लेभललाई पनि फेसबुकले निगरानी गर्छ । यसबाट फेसबुक एपले प्रयोगकर्ताको ब्याट्रि धेरै खाइरहेको छ कि भनी अनुसन्धान गर्छ । त्यस हिसाबले एपकलाई अपडेट गरिन्छ ।क्यामराबारे जानकारीःफेसबुकले थुप्रै पटक अस्विकार गरेपछि अन्ततः क्यामरा र माइक्रोफोनमाथि निगरानी राखेको कुरालाई स्विकार गरेको छ । यसरी फेसबुकले एपमाथि फिल्टर र अन्य फिचर प्रस्ताव गर्दछ ।