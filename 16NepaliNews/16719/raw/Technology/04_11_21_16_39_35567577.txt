

२५ चैत, काठमाडौं । एपटेक नेपालले विभिन्न सेवामा छुट दिनेगरी मेम्बरसीप कार्ड वितरण थालेको छ । काठमाडौंमा मुख्य ब्यापारिक संस्थाहरुसँगको सहकार्यमा ५ देखि ३० प्रतिशतसम्म छुट दिनेगरी मेम्बरसीप कार्ड वितरण गर्न थालिएको एपटेकले जनाएको छ ।
एपटेककी डाइरेक्टर इच्छा भण्डारीले काठमाडौंमा सपिङ कम्प्लेक्सदेखि सिनेमा हल, रेष्टुरेन्ट, होटल, ठूला स्टेशनरी, मार्ट लगायतमा ३० प्रतिशतसम्म छुट दिन लागिएको बताए । अहिलेसम्म कम्पनीले ३० भन्दा बढी ब्यवसायिक फर्महरूसँग छुट दिनेबारे सम्झौता गरिसकेकेको र अन्यसँग पनि छलफल अघि बढाएको बताएको छ ।
यसरी पाइने छुटका लागि एप टेकको सदस्यता पत्र भने लिनुपर्नेछ । अहिले कम्पनीले सदस्यता पत्र निःशुल्क वितरण गरिरहेको जनाएको छ ।
‘हामीले भाटभटेनी, क्यूएफएक्स, मोबाइल सप, बिजी मल लगायत ठूला विजनेश हाउसँग हाम्रो सदस्यता कार्ड भएकालाई ५ देखि ३० प्रशितसम्म छुट दिने गरी सम्झौता गरेका छौं’ भण्डारीले भनिन्-‘विनाशुल्क यो कार्ड हाम्रो कान्तिपथस्थित कार्यालयबाट वितरण गरिरेका छौं ।’  उनका अनुसार यो कार्ड  वैशाख १ देखि लागू हुनेछ ।
उनले अहिलेसम्म ६ हजार कार्डको वितरण भइसकेको बताइन् । यो खालको सेवाले धेरैलाई सुपथ मूल्यमा सामग्री किन्न पाउने र विजनशे हाउसले पनि धेरै ग्राहक पाउने भएकाले लाभदायी हुने कम्पनीको विश्वास छ ।
