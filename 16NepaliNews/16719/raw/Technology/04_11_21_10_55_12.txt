बुधको नाम कसरी रह्यो ?en.wikipedia.orgबुध ग्रहलाई अंग्रेजी भाषामा Mercury भनिन्छ । बुध ग्रहको यो नामाकरण रोमनहरुले गरेका हुन् । प्राचीनकालमा रोमनहरुले आकाशमा सात वटा चम्किला पिण्डहरुलाई पहिचान गरेका थिए । उनीहरुले पहिचान गरेका ती सातवटा पिण्डहरुमध्ये सूर्य, चन्द्रमा, बुधलगायतका पाँचवटा ग्रहहरु थिए । यसक्रममा उनीहरुले के देखे भने, सूर्यलाई सबैभन्दा चाँडो परिक्रमा गर्ने ग्रह बुध हो । त्यसैले उनीहरुले यस ग्रहको नाम आफ्ना सबैभन्दा महत्वपूर्ण देवता Mercury को नाममा राखिदिए । रोमन धार्मिक मान्यताअनुसार Mercury सूचनाको र यात्राको देवता हो । किम्बदन्तीअनुसार, मक्र्युरी देवताको पखेटा र स्याण्डलको मद्दतले उड्ने गर्छ ।यता पूर्वेली समाज विशेष गरेर हिन्दू मान्यतामा चाहिँ यस ग्रहको नाम हिन्दू देवता बुधको नामको आधारमा राखियो । हिन्दू मान्यताअनुसार बुध चन्द्रमाका छोरा हुन् । चिनिया, कोरियन, जापानिज र भियतनामीहरु यस ग्रहलाई पानी तारा (Water Star) भनी मान्छन् ।बुध पृथ्वीबाट कति टाढा छ ?बुध सूर्यको सबैभन्दा नजिकको अर्थात् पहिलो ग्रह हो । दूरीको आधारमा हेर्दा हाम्रो पृथ्वी तेस्रो ग्रह हो । यी दुई ग्रहका बीचमा शुक्र ग्रह पर्छ । पृथ्वी र बुधबीचको औसत दूरी ४८०००००० माइल अर्थात् ७ करोड ७० लाख किलोमिटर छ ।बुधको दूरीः पृथ्वी र सूर्यबाटसबैलाई थाहा भएकै कुरा हो, सौर्यमण्डलका ग्रहहरु गोलाकार कक्षमा होइन, अण्डाकार कक्षमा घुम्ने गर्छ । यसको अर्थ के हो भने सूर्यबाट ग्रहहरुको दूरी मात्र हैन, ग्रहबाट अर्को ग्रहकै दूरी पनि भिन्नभिन्न हुने गर्छ । बुधको कक्षको गोलाकार लम्बाई ३६०,०००,००० किलोमिटर छ ।सूर्यको सबैभन्दा नजिकको नातेदार ग्रह हो बुध । तर पनि यो हाम्रो हिसाबले निक्कै टाढा नै पर्छ । सूर्यबाट सबैभन्दा नजिकमा बुध ग्रह २८.६ मिलियन माइल (४६ मिलियन किलोमिटर) टाढा पर्छ भने सबैभन्दा टाढा चाहिँ ४३.४ मिलियन माइल (६९.८ मिलियन किलोमिटर) दूरीमा पर्छ ।पृथ्वीबाट बुध पुग्न लाग्ने समयपृथ्वीबाट बुधसम्म जानको लागि कति समय लाग्छ भन्ने कुरा त्यहाँ जानको लागि चयन गरिएको समय वा बुध र पृथ्वी आफ्नो कक्षको कुन भागमा रहेको छ भन्ने कुरामा भर पर्दछ । त्यसका साथै, त्यहाँसम्म जानको लागि कुन मार्ग छानिएको हो, त्यस कुराले पनि समयलाई निर्धारण गर्दछ । उदाहरणको लागि, सन् १९७३ को नोभेम्बर ३ मा पठाइएको मेरिनर १० नाम गरेको अन्तरिक्ष यान बुधमा सन् १९७४ को मार्च २९ मा पुगेको थियो । यो अन्तरिक्ष यानले सन् १९७४ र १९७५ का बीच तीन पटक बुध ग्रहमाथि उडेर त्यस ग्रहको आधा भाग सतहको नक्सा खिचेको थियो । त्यही यानले नै बुधमा पनि पातलो वायुमण्डल र चुम्बकीय क्षेत्र रहेको कुरा पत्ता लगाएको थियो ।पृथ्वी र बुधको तुलनाहाम्रो सौर्यमण्डलकै सबैभन्दा सानो ग्रह हो बुध । यसको डायमिटर ४,८७९ किलोमिटर छ । यो भनेको पृथ्वीको आकारको तुलनामा एक तिहाईभन्दा अलिकति मात्र ठूलो हो । पृथ्वीको डायमिटर १२,७४२ किलोमिटर रहेको छ ।  तुलना गरेर भन्दा यदि पृथ्वीको आकारलाई बेसबल मान्ने हो भने बुधको आकार गोल्फको बल जत्रै हुन्छ ।बुधको गुरुत्वाकर्षण शक्तिकुनै पनि बस्तुको गुरुत्वाकर्षण शक्ति कति छ भन्ने कुरा त्यसको पिण्डमा निर्भर गर्दछ । बस्तुको पिण्ड जति ठूलो हुन्छ, त्यति नै बढी गुरुत्वाकर्षण पनि हुने गर्छ । बुधको पिण्ड (mass) पृथ्वीको तुलनामा सानो छ । यस आधारमा पृथ्वीको सतहको तुलनामा त्यहाँको गुरुत्वाकर्षण पनि कम नै हुन्छ । वैज्ञानिकहरुका अनुसार पृथ्वीको तुलनामा बुधको सतहको गुरुत्वाकर्षण शक्ति ३८ प्रतिशत मात्र हुन्छ । यसको अर्थ के हो भने, पृथ्वीमा १०० केजी तौल भएको मानिसलाई बुधमा जोख्ने हो भने उसको तौल ३८ किलो मात्र हुन आउँछ ।बुधमा वायुमण्डल छ ?बुधमा वायुमण्डल छ तर त्यो अत्यन्तै पातलो छ । सूर्यको बाहिरी सतहबाट आउने तत्वहरुबाट बन्ने सौर्य हावाले निरन्तर रुपमा बुधको सतहमा प्रहार गरिरहेको हुन्छ । त्यही प्रहारको कारण बुधको सतहमा हुने अणुहरुको निरन्तर विस्फोटनबाट त्यहाँको वायुमण्डल बनेको छ । सूर्यको अति नजिक रहेको कारण बुधको सतह अत्यन्तै तातो हुन्छ । त्यही तातोपनाले गर्दा त्यहाँ निर्माण भएको अणुको वायुमण्डल चाँडै उडेर अन्तरीक्षमा विलाउने गर्छ । यसरी बुधमा पृथ्वी र शुक्र ग्रहमा जस्तो स्थायी रुपमा रहिरहने वायुमण्डल छैन, त्यहाँ त निरन्तर रुपमा फेरिइरहने वा नयाँ नयाँ पैदा भइरहने खालको वायुमण्डल छ ।बुधको वायुमण्डलमा पोटासियम, सोडियम, अणुको रुपमा रहेकोअक्सिजन, आर्गोन, हिलियम, नाइट्रोजन, कार्बोनडाइअक्साइड, पानी र हाइड्रोन पाइन्छ ।वातावरण र तापक्रमसूर्यको सबैभन्दा नजिकको ग्रह नै बुध हो । यो सूर्यको अति नजिक भएकोले आफ्नो अक्षमा निक्कै ढिलो घुम्ने गर्छ । फेरि यसको वायुमण्डल पनि निक्कै पातलो छ, जसले गर्दा यसले तातोलाई आफ्नो कब्जामा राखिराख्न सक्दैन । यही कारण नै बुध ग्रहको तापक्रममा निक्कै विभिन्नता छन् । यस अर्थमा बुधको तापक्रम रातको समयमा २७९ फरेनहाइटसम्म हुन्छ भने दिनको समयमा त्यहाँको तापक्रम ८१० फरेनहाइटसम्म हुन्छ । यो तापक्रम भनेको सिसा (lead) लाई पगाल्नको लागि पर्याप्त हुन्छ ।पातलो वायुमण्डल भएको कारण त्यहाँको वातावरणमा आँधी, बाँदल, हावा र पानीहरु हुँदैनन् ।बुधमा कति दिन बराबर एक वर्ष हुन्छ ?हाम्रो सौर्यमण्डलमा सबैभन्दा छोटो कक्ष भएको ग्रह बुध हो । कुनै पनि ग्रहले सूर्यलाई एक फन्को मार्ने समयावधिलाई एक वर्ष मान्ने गरिन्छ । कक्ष छोटो भएकोले गर्दा बुधले सूर्यलाई चाँडै परिक्रमा गर्नेगर्छ त्यसैले त्यहाँ वर्ष पनि चाँडो चाँडो आउँछ । हाम्रो पृथ्वीको दिनको आधारमा बुध ग्रहले सूर्यलाई ८८ दिनमा एक चक्कर लगाइसक्छ । अर्थात् बुध ग्रहमा ८८ पृथ्वी दिन बराबर १ वर्ष हुन आउँछ ।फेरि सूर्यलाई परिक्रमा गर्ने बुधको गति पनि निक्कै तीब्र छ । वैज्ञानिकहरुका अनुसार औसत रुपमा प्रतिघण्टा १०७,०८८ माइल (१७२,३४१ किलोमिटर)को गतिले बुधले सूर्यलाई परिक्रमा गर्ने गर्छ । सूर्यलाई परिक्रमा गर्ने यो गति भनेको हाम्रो सौर्यमण्डलका अरु ग्रहहरुको गतिको तुलनामा सबैभन्दा छिटो हो ।बुधमा दिन कति लामो हुन्छ ?कुनै पनि ग्रहमा दिन कति लामो हुन्छ भन्ने कुरा त्यसले आफ्नो धूरीमा घुम्न लगाउने समयको आधारमा निर्धारण गर्ने गरिन्छ । अरु ग्रहको तुलनामा सूर्यलाई निक्कै छिटो घुमेर परिक्रमा गर्ने भएपनि आफ्नै धूरीमा भने यो ग्रह निक्कै ढिलो घुम्छ । हाम्रो पृथ्वीमा २४ घण्टा (२३.९३४ घण्टा) बराबर एक दिन हुन्छ । अर्थात् २४ घण्टाको समयभित्र पृथ्वीले आफ्नै धूरीमा एकफन्को मार्छ । तर बुधले पृथ्वीको समयको आधारमा आफ्नो धुरीमा फन्को मार्नको लागि १४०७.५ घण्टा समय लगाउँछ । यसको अर्थ के हो भने पृथ्वीको ५८.६४६२ दिन बराबर बुधको एक दिन हुन आउँछ ।सबैभन्दा बढी क्रेटर भएको ग्रहबुध ग्रह हाम्रो सौर्यमण्डलमा सबैभन्दा बढी क्रेटर (craters) भएको ग्रह हो । सौर्यमण्डलको निर्माण हुँदा सबै ग्रहहरुमा क्रेटरहरु थिए । वास्तवमा, सौर्यमण्डल बाल्यकाल वा युवाकालमा हुँदा यसमा थुप्रै स–साना उल्कापिण्डहरु (Meteoroids) हरु थिए र तिनीहरु ग्रहहरुको सतहमा गएर ठोक्किने गर्थे । तिनै उल्काहरु ठोक्किने क्रममा नै क्रेटरहरु बन्ने गर्थे ।हामीलाई अचम्म लाग्न सक्छ– त्यसो हो भने त मंगल, शुक्र र पृथ्वीमा पनि थुप्रै क्रेटरहरु हुनुपर्ने ! तर किन छैन त ? यसको कारण चाहिँ यहाँ निरन्तर रुपमा चल्ने हावा हुरी, वर्षा, ज्वालामुखी लगायतका अरु विभिन्न शक्तिहरुका कारण भएका क्रेटरहरु पनि मासिएका हुन् । अरु ठूला ग्याँसले बनेको ग्रहहरु बृहस्पति, शनि, अरुण र बरुणमा पनि धेरै क्रेटरहरु नदेखिनुको कारण चाहिँ ती ग्रहहरु पृथ्वीबाट टाढा हुनु र त्यहाँको सतह मेटेरोइड ठोक्किएको देखिने ढंगले प्रष्ट नहुनु पनि हो । उता बुधमा चाहिँ वायुमण्डल अति पातलो छ । त्यहाँको वातावरण पनि स्थायी खालको छैन, जसले गर्दा मेटेरोइडहरु पनि त्यहाँ सजिलै र निक्कै ठोक्किने गर्छ । यही कारण नै बुधमा धेरै क्रेटरहरु देखिन्छन् ।कति पुरानो ग्रह?बुध ग्रहको निर्माण सौर्यमण्डलका अरु पिण्डहरुसँगसँगै भएको हो । अहिलेसम्मको स्थापित मान्यता अनुसार विशाल ग्याँस र धुलोको गोला विस्फोटन भएर सौर्यमण्डलको निर्माण भएको हो । खगोलशास्त्रीहरुका अनुसार उक्त घटना आजभन्दा ४.६ अरब (४.६ विलियन) वर्ष पहिले भएको हो । यस हिसाबले बुध ग्रहको आयु पनि ४.६ अरब हुन आउँछ ।बुधमा पानी छ ?वैज्ञानिकहरुले बुधका बारेमा निरन्तर अध्ययन गरिरहेका छन् । पछिल्लो चरणमा प्राप्त राडर तथ्यांकहरुका अनुसार मक्र्युरीको धु्रवमा रहेका क्रेटरहरुको सतहभित्र पानीको बरफ हुन सक्छ । सूर्यको अति नजिक रहेको र धेरै नै तातो हुने हुनाले हाम्रो मनमा त्यहाँ पानी कसरी रहन सक्छ र, वाफ बनिहाल्छ नि भन्ने प्रश्न पनि उठ्न सक्छ । तर यसको जवाफ वैज्ञानिकहरुसँग छ । उनीहरुका अनुसार क्रेटरका बाहिरी भागले यसको सतह जहिले पनि छायाँमा परिरहेको हुन्छ, जसले गर्दा त्यस भाग चिसो हुने गर्छ । त्यसै गरी मक्र्युरी आफ्नो अक्षमा ढल्केको पनि छैन, जसले गर्दा त्यहाँको धु्रवीय क्षेत्रमा धेरै थोरै मात्र घाम लाग्ने गर्छ र ती क्षेत्रहरु चिसो नै रहने गर्छ । यी दुई कारणले गर्दा त्यहाँ पानी वाफ बनेर उड्न पाउँदैन ।कस्तो रंग छ ?अघिल्लो अंकमा नै हामीले पढेका छौं, सबै ग्रहहरुको आफ्नै विशेष रंग हुन्छ । वास्तवमा, ग्रहको सतह कुन पदार्थले बनेको छ र त्यहाँको वातावरणले कसरी सूर्यको प्रकाशलाई सोस्छ र परावर्तन गर्छ (फर्काउँछ) भन्ने कुराले त्यो ग्रहको रंग निर्धारण गर्छ । बुधको रंग गाढा खराने खालको छ ।केले बनेको छ बुध ?बुध एउटा चट्टाने ग्रह हो । यसको केन्द्रीय भाग (Core) फलामको विशाल पत्रले बनेको छ । वैज्ञानिकहरुका अनुसार यसको भित्री भागले बुधको कूल आकारको तीन चौथाई भाग ओगट्छ । यस आधारमा यसको केन्द्रीय भागको आकार हाम्रो चन्द्रमा जत्रो छ । बुधको ७० प्रतिशत भाग फलामले बनेको छ । यस आधारमा बुध सौर्यमण्डलकै सबैभन्दा बढी फलाम भएको ग्रह हो । यसको केन्द्रभन्दा माथिल्लो भाग बुधको ३५० माइल बाक्लो चट्टाने पत्रले बनेको छ । त्यो चट्टाने भाग पनि बाक्लो धुलोको पत्रले ढाकिएको छ । वैज्ञानिकहरुले त्यहाँको सतह इग्नियोस सिलिकेट (igneous silicate) चट्टान र धूलोले बनेको हुनुपर्छ भन्ने ठान्छन् ।बुधबाट सूर्य कस्तो देखिन्छ ?पृथ्वीबाट एउटा ठिक्कको रिकापी जस्तो देखिन्छ । तर बुध पृथ्वीको तुलनामा सूर्यबाट निक्कै नजिक छ । यस आधारमा वैज्ञानिकहरुले के विश्लेषण गरेका छन् भने पृथ्वीबाट देखिने आकारभन्दा अढाइ गुना ठूलो आकारमा बुधबाट सूर्य देखिने गर्छ । कसले पत्ता लगाए बुध ग्रह ?बुध ग्रह यही व्यक्तिले पत्ता लगाएका हुन् भनेर भन्न गाह्रो छ । वास्तवमा, बुध लगायतका पाँचवटा ग्रहहरुलाई निक्कै प्राचीनकालदेखि नै मानिसहरुले पहिचान गरिसकेका थिए । यी पाँच वटा ग्रहहरुलाई हेर्नको लागि टेलिस्कोप नै चाहिँदैन, मानिसको नांगो आँखाले नै पनि देख्न सकिन्छ ।आजभन्दा हज्जारौं वर्षपहिलेदेखि नै पृथ्वीका विभिन्न भागका वासिन्दाहरुले बुध ग्रहलाई देखिसकेका थिए । आजभन्दा ईशापूर्व ३००० भन्दा पहिले नै पनि सुमेरियनहरुले यो ग्रह पत्ता लगाइसकेका थिए । सूर्यबाट सधैं नजिक रहने कारणले यो ग्रहलाई मानिसहरुले शुक्र, मंगल, वृहस्पति र शनि ग्रहपछि मात्र पत्ता लगाएका थिए भन्ने विश्वास गरिन्छ ।