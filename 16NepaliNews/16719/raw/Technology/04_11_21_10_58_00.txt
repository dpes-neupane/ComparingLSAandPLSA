सन् २००८ मा एक हिरा रहेको अन्तरीक्ष पत्थर पृथ्वीको वायुमण्डलमा विष्फोट भएको थियो । यो पत्थर सौर्य मण्डलको प्रारम्भमा हराएको ग्रहको अवशेष भएको अध्ययनले देखाएको छ ।‘प्रोटो–प्लानेट’ भनिने अभिभावक ग्रह अर्बौ वर्ष पहिले अस्तित्वमा थियो । पछि यो एक आपसमा ठक्करबाट टुक्रा टुक्रा भयो । यो बुध र मंगल जत्रो भएको अनुमान गरिएको छ ।वैज्ञानिकहरुको एक समुहले तीनको अध्ययनको नतिजा नेचर कम्युनिकेशन जर्नलमा प्रकाशित गरेका छन् ।हिरा बनाउन उपयुक्त हुने दवाव यो आकारको ग्रहमा मात्र हुने तीनले तर्क गरेका छन् ।उच्च स्तरको सुक्ष्मदर्शक यन्त्रको प्रयोग गरेर अध्ययनकर्ताहरुले पत्थरमा रहेको हिराको मापन गरेका थिए । २००८ टी.सी.३ नामक क्षुद्रग्रह विस्फोट पछि उत्तर सुडानको नुवियन मरुभूमिमा छरिएको थियो ।अनुसन्धान समुहले लेखेको छ “हाम्रो मापनले पहिलो पटक हराएको त्यो विशाल पिण्डको बलियो प्रमाण दिएको छ ।”यो निष्कर्षले आजको सौर्य मण्डलका ग्रहहरु यसको शुरुवाति अवस्थामा रहेको १० प्रोटो–प्लानेटबाट बनेको हो भन्ने सिद्धान्तलाई बल दिएको छ ।नुवियनमा खसेको उल्कापिण्ड युरेइलिट्स नामक वर्गीकरणमा पर्दछ । यो खालको वस्तु पृथ्वीमा झर्ने कुल पदार्थको १% हिस्सा ओगट्दछ ।अनुसन्धानकर्ताहरुले सबै युरेइलिट्स क्षुद्रग्रहहरु प्रोटो–ग्रहको अवशेष हुनसक्ने बताए ।  