के तपाईंले कहिल्यै याद गर्नु भएको छ, कुनै पनि पानीको पाइपलाइनमा हावा पस्यो भने के हुन्छ ? बगिरहेको पानीको पाइपमा एउटा निश्चित परिणाममा हावा पस्ने हो भने, त्यस पाइपबाट आउने पानीको प्रवाह केही बेरको लागि रोकिन्छ । अर्थात्, केही बेरका लागि त्यस हावाले पाइपको पानीलाई ब्लक गरिदिन्छ । पानीको बेगले त्यो हावालाई नहटाएसम्म वा अन्य कुनै कारणले यो हावा त्यस स्थानबाट विस्थापित नहुन्जेसम्म त्यो पानी त्यत्तिकै रोक्किबस्छ ।हाम्रो नशामा पनि पाइपमा पानी बगेजस्तै गरी रगत बगिरहेको हुन्छ । यसैले कुनै पनि माध्यमबाट हाम्रो रक्तबाहिनी नलीहरुमा हावा पस्यो भने, त्यो हावा रगतको साथ साथै हाम्रा रक्तनलीहरुमा बग्न थाल्छ । यसरी रगतका साथ हावा बग्ने क्रम तबसम्म जारी रहन्छ, जबसम्म त्यो हावाले आफ्नो आकारअनुरुपको नली भेट्टाउछ अर्थात् हावा सजिलै छिरेर पार गर्न सक्छ ।तर हाम्रो शरीरमा कतिपय स्थानहरुमा अत्यन्तै सुक्ष्म रक्तनलीहरु पनि हुन्छन्, जसमा हावा छिर्न सक्दैन । यस्तो स्थानमा आइपुगे पछि रगतका साथ बगिरहेका हावाले ठीक त्यसरी नै रगतलाई नलीबाट बग्न अवरोध पैदा गरिदिन्छ, जसरी पानीको पाइपमा पसको हावाले पानीलाई गर्छ ।त्यसरी हावा रगत रोकिदिएको स्थानभन्दा अगाडीको स्थानमा रगत आपुर्ति हुन पाउँदैन । त्यसरी रगतको आपर्ति हुन नपाएपछि त्यस्ता स्थानहरुका कोषहरुले पोषण र अक्सिजन प्रप्त गर्न सक्दैनन् । यो क्रम निश्चित अवधिभन्दा लामो समय सम्म कायम रहने हो भने, रगत आपुर्ति हुन  नसकेको शरीरका अंगका कोषहरु मर्न थाल्छन् । अझ यो स्थिति मस्तिष्क जस्तो स्थानमा भयो भने त त्यो मान्छेको मृत्यु पनि हुन सक्छ ।Title photo:https://qph.fs.quoracdn.net#रगत#हावा#air in blood vessel