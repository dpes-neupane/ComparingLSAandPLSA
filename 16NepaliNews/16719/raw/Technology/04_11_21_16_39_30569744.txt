

मोबाइल फोन चलाउने तपाइँको तरिकाबाट ह्याकरहरुले मोबाइलको पिन नम्बर तथा पासवर्डको सुइँको पाउन सक्दछन् ।
बेलायतको न्युक्यासल विश्वविद्यालयका शोधकर्ताहरुको पछिल्लो अनुसन्धानले यस्तो देखाएको हो ।
साइबर मामिलाका जानकारहरुका अनुसार स्मार्टफोमा गरिने क्रियाकलापबाट यो कुराको पत्ता लगाउन सकिन्छ की किबोर्ड कस्तो प्रकारले प्रयोग गरिएको थियो ।
उनीहरुका अनुसार ४ अंकको पिन नम्बर एकै पटकमा पत्ता लगाउने सम्भावना ७० प्रतिशत सम्म रहेको हुन्छ र पाँचौँ कोसिसमा पिन नम्बर पत्ता लगाउने सम्भावना त शत प्रतिशत नै हुन्छ ।
साइबर वैज्ञानिकहरुका अनुसार प्रविधि कम्पनीहरुलाई यस समस्याको बारेमा जानकारी नभएको होइन तर उनीहरुलाई यो समस्याको समाधानको बारेमा चाहीँ जानकारी छैन ।
बेलायतको युनिभर्सिटी अफ कम्प्युटिंग साइन्स स्कुलका प्राध्यापक डाक्टर मरियम मेहरनेजहादका अनुसार धेरैजसो स्मार्टफोन, ट्याबलेट तथा अन्य जिउमा लगाउने ग्याजेटहरुमा विभिन्न खाले सेन्सर हुन्छन् । धेरै मोबाइल् एप तथा वेबसाइटमा यस्तै प्रोग्राम हुन्छन् जसले गोप्य तरिकाले आफ्नो सेन्सरलाई डाटामा बदलिदिन्छन् ।
डाक्टर मरियमका अनुसार तपाइँ आफ्नो फोन वा ट्याबलेटको ब्राउजरमा जब कुनै पेज खोल्नुहुन्छ तब यसको कोडिंग यस्तो प्रकारले हुन्छ की कतिपय पेज एकसाथ खुल्दछन् र तपाइँले भरेका विभिन्न निजी जानकारीहरुको जासूसी गर्न सकिन्छ ।
विज्ञहरुका अनुसार धेरैजसो डिभाइसमा २५ फरक फरक सेन्सर हुन्छन् र ह्याकरहरुले तिनै सेन्सरलाई तारो बनाउँछन् ।
बीबीसी हिन्दी
