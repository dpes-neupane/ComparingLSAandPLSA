
२६ चैत, काठमाडौं । इन्टरनेट सेवा दिने कम्पनी भायानेटका एक लाख ७० हजार पाँच सय ग्राहकको व्यक्तिगत विवरण सार्वजनिक भएको छ । ह्याकर समूहले कम्पनीको प्रणालीमा अनाधिकृत रुपमा प्रवेश गरेर ग्राहकको व्यक्तिगत विवरण लिएर सार्वजनिक गरेको हो ।
मंगलबार राति ह्याकर समूहले साइबर हमालामार्फत प्रयोगकर्ताको नामसहित इमेल, फोन नम्बर र ठेगाना सार्वजनिक गरेको हो ।
तथ्यांक चोरी भएको तथ्य एक टि्वटर ह्यान्डलमार्फत सार्वजनिक गरिएको थियो । कहिले र कसरी डाटा चोरी भएको भन्नेबारे कम्पनीले आन्तरिक अनुसन्धान सुरु गरेको इन्टरनेट सेवा प्रदायक संघ (ईस्पान)का एक पदाधिकारीले बताए ।
‘फुडमान्डुका ग्राहकको तथ्यांक यसरी गरी चोरेर सार्वजनिक गरिएको एक महिना नपुग्दै अर्को घटना हुनु दुःखद् छ,’ ती पदाधिकारीले भने,’यसमा प्रहरीले गम्भीर भएर अनुसन्धान गर्नुपर्छ ।’





यो पनि पढ्नुहोस 
फुडमाण्डुमा साइबर हमला : वैयक्तिक सूचनाको संरक्षणमा भइरहेको लापरवाहीको एक दृष्टान्त


