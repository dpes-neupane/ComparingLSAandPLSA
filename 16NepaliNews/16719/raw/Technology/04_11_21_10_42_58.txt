  समय पछाडि फर्केर पनि दौडिरहन्छ, विशेषतः जब कुरा मानव विकास क्रम र त्यसको बसाइसराइको वर्णन गर्ने सन्दर्भ आउँछ । अफ्रिकाबाहिर भेटिएको सबैभन्दा पुरानो अवशेष हेर्दा मानव पुर्खाहरुले २ लाखभन्दा पनि अगाडि नै त्यस महादेश छाडेको हुनसक्ने संकेतहरु मिल्छन् ।सन् २०१७ लाई तपाईं मानवोत्पत्ति र बसाइसराइका सन्दर्भमा परम्परागत अवधारणाहरुलाई गर्ल्यामगुर्लुम ढलेको वर्षको रुपमा सम्झन सक्नु हुनेछ । यसका लागि त्यस वर्षमा फेला परेका अत्यन्तै भारी पुरातात्विक एवं जीवाशेषसम्बन्धी प्रमाणहरुलाई धन्यवाद दिनैपर्ने हुन्छ । हाम्रा प्रजाति (वर्तमान मानव प्रजाति) हामीले सोचेका भन्दा झनै पुराना हुन् र उनीहरुल आफ्ना पुर्खाहरुको महादेश अफ्रिकालाई यसअघि हामीले विश्वास गर्दै आएका समयभन्दा अगावै छाडेर बसाइँसराइ गरेका थिए । जीवाशेष विशेषज्ञहरुले औपचारिक रुपमा मानिसले अफ्रिका छाडेको समयावधिबारे पुनरावलोकन गरिनुपर्ने माग गरेको एक महिना नबित्दै इजरायमा भेटिएका एक प्रमाणले त्यो मितिलाई अझै पछाडि धकेलेर पुन:मूल्यांकन गर्नुपर्ने देखायो ।जेबेल इरहोउडमा भेटिएको ३ लाख वर्ष पुरानो अवशेष । https://upload.wikimedia.orgगत वर्ष मोरक्कोको जेबेल इरहोउडमा भेटिएको ३ लाख वर्ष पुरानो अवशेषले आधुनिक मानव प्रजाति होमो सेपियन्सको उदय अहिलेसम्म सोचिँदै आइएको समयभन्दा पनि कम्तिमा १ लाख वर्षअघि नै भएको प्रमाणित गरेको थियो ।  मोरक्कोमा भेटिएका जीवाशेष र इथियोपियाका हेर्तो र ओमो किविसमा भटिएका तथ्यहरुले वर्तमान मानव प्रजाति केवल २ लाख वर्षअघिमात्रै विकास भएको थियो भन्ने पुरातनवादी सोचलाई चकनाचुर पारिदिएका छ । धेरैजसो प्राग–मानवशास्त्रीहरु अफ्रिकामा वर्तमान मानव प्रजातिको उदयबारेको यो नयाँ मितिसँग सहमत भएका छन्, यद्यपि अझै पनि सानो संख्यामा खोजकर्ताहरु मानिसको विकास अफ्रिकाबाहिर भएको तर्क गर्छन् ।वर्तमान मानव प्रजातिको उदय अफ्रिकामै भएको थियो भनेर सहमत हुनेहरुबीच पनि कहिले अफ्रिका महादेश छाडेर युरासिया क्षेत्रतर्फ मानव समुदाय फैलियो भन्ने विषयमा फरक–फरक मान्यता प्रचलित छ । दशकौंसम्म आधुनिक मानव पुर्खाको बसाइसराइको शुरुवात ४० हजारदेखि ६० हजार वर्षअघि भएको मान्यता राख्ने परम्परागत सोचाइ कायम रह्यो ।समयसँगै यो परम्परागत मान्यता तोडियो । २० औं शताब्दीमा इजरायलमा भेटिएका जीवाशेष तथा कलाहरुले स्वत यो देखायो कि मानिसहरु उक्त क्षेत्रमा १ लाख १५ हजार वर्षअघिदेखि रहँदै आएका छन् । चीनका थुप्रै क्षेत्रहरुले आधुनिक मानिसहरु ८० हजारदेखि १ लाख २० हजार वर्षअघि नै पूर्वी एशियामा आइसकेका हुनसक्छन् । त्यसै गरी, अस्ट्रेलियामा भेटिएका हज्जारौं कलाहरुले पनि उक्त क्षेत्रमा आधुनिक मानव ६५ हजार वर्ष अगाडि नै त्यहाँ पुगिसकेको संकेत गर्छ ।अफ्रिकाबाहिर अन्य देशमा भेटिएका अरु पुराना जीवाशेषहरुको लहरमा इजरायलको मिस्लिया गुफामा भेटिएको मानिसको माथिल्लो बंगाराको हड्डीको  टुक्राका अवशेष मिसिन आइपुगेको छ । र, यो नयाँ भेटिएको तथ्य झनै पुरानो छ ।https://images.ctfassets.netमिस्लिया– १ को नामले चिनिने, थुप्रै दाँतहरु अझै सुरक्षित रहेका माथिल्लो बंगाराको यो एउटा खण्डित हिस्सा १ लाख ७७ हजारदेखि १ लाख ९४ हजार वर्ष पुरानो हुनसक्ने बताइएको छ । पुराना जीवाशेषहरुको मिति निर्धारण गरिने तीन भिन्न पद्दतिहरु : युरायिनम–थोरियम, युरानियम सिरिजहरुका संयोजन तथा इलेक्ट्रोन स्पिन रेसोनेन्सहरुबाट यो समयसीमा तय गरिएका हुन् । त्यसका नजिक फेला परेका औजारहरु पनि सोही समयको आसपास रहेको कुरा थर्मोल्युमिनेसेन्स प्रविधिबाट तय गरिएका छन् ।  यो मितिको निर्धारणले मिस्लिया– १ अफ्रिकाबाहिर फेला परेका सबैभन्दा पुराना तथा इथियोपियाका हेर्तो र आमोमा भेटिएका मानव अवशेषका समकालीन मानिएका छन् ।  मिस्लिया–१ अफ्रिकाबाहिर भेटिएको सबैभन्दा पुरानो मानव अवशेष हो । यसले हामीले सोचेभन्दा निकै अघि मानिसले मूल थातथलो अफ्रिका छाडेका रहेछन् भन्ने कुराको संकेत गर्छ । महत्वपूर्ण कुरा के हो भने, मिस्लिया–१ का सम्पूर्ण चरित्रहरु शरीर विज्ञानका हिसाबले आधुनिक मानवसँग धेरै मिल्दाजुल्दा छन्, तिनीहरुका कुनै पनि लक्षण नियन्डरथल्स र अरु प्राचीन मानवहरुसँग मेल खाँदैनन् ।https://images.ctfassets.netमिस्लियासँगै भेटिएका ढुंगे औजारहरु लेभाल्लोइस प्रविधि  (Levallois technology) भनिने अहिलेसम्म भेटिएका प्रागऐतिहासिक रेकर्डअनुसारका औजार निर्माणका –विशेषतः नेण्डरथलस मानवहरुले अपनाएका) सबैभन्दा जटील खालका तौरतारिकासँग सम्बन्धित छन् । यो तरिकामा औजार निर्माताले कोर भनिने ढुंगालाई आकार दिने तरिकाको ज्ञान हुनु जरुरी छ । वास्तविक औजार त्यसको मुख्य भागबाट निर्माण गरिन्छ । यो तरिकाले औजारलाई निश्चित कसिमको आकार दिन सम्भव हुन्छ । यो तरिका खुर्कनेदेखि टाढासम्म प्रहार गर्न सकिने थुप्रै वस्तुहरु निर्माण गर्न प्रयोग गरिन्थ्यो ।लेभाल्लोइस प्रविधिका बारेमा रोचक कुरा के छ भने युरोप, अफ्रिका र एशियामा भेटिएका यो प्रविधिका हतियारहरुमा एक अर्कामा धेरै समानताहरु पाइएका छन् । यस आधारमा केही अनुसन्धानकर्ताहरु त के विश्वास गर्छन् भने औजार निर्माणका त्यसबोलाका प्रविधिहरु एकापसमा प्रदर्शन गरेर तथा बोलिने भाषाका माध्यमबाट समेत सिकाइन्थ्यो ।मिस्लिया गुफाका प्रवेशद्वार । https://images.ctfassets.netयस प्रविधिअन्तर्गत निर्माण भएका ढुंगे हतियारहरु त्यसअघि पनि मिस्लिया गुफाका वरिपरि भेटिएका थिए । त्यस नजिकका पुरातात्विक क्षेत्र ताबुनमा पनि उक्त प्रविधिबाट निर्माण भएका करिब १ लाख ९० हजारदेखि २ लाख ६० हजार वर्ष पुराना मानिएका ढुंगे औजारहरु फेला परेका थिए । तर आजसम्म पनि उक्त क्षेत्रमा आधुनिक मानवका प्रागऐतिहासिक जीवाशेष चाहिँ फेला परेका छैनन् । त्यसबाहेक, मोरक्कोका जेबेल इरहाउड (Jebel Irhoud) मा पनि लेभाल्लोइस प्रविधिका आधारमा निर्माण भएका अनुमानित ३ लाख १५ हजार वर्ष पुराना औजारहरु फेला परेका छन् ।स्रोतः डिस्कभर म्याग्जिन । नेपाली अनुवाद : अन्वेषण अधिकारी #मानव उत्पत्ति