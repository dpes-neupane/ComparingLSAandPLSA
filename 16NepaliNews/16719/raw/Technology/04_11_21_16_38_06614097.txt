
एप्पल कम्पनीको आइफोन सिरिजको बहुप्रतिक्षित फोन आइफोन एटलाई लिएर विभिन्न समाचारहरु आइरहेका छन् ।
समाचारहरु अनुसार आइफोन एट आगामी सेप्टेम्बरमा लञ्च हुने बताइएको थियो । तर पछिल्लोपटक आएको एक अर्को समाचारले चाहीँ आइफोन एट लञ्च हुन केही ढिला हुने खुलासा गरेको छ । समाचार अनुसार सेप्टेम्बरमा नभै अक्टोबर वा नोभेम्बरसम्म मात्र आइफोन एट बजारमा आउनेछ ।
म्याक ओटकाराको पछिल्लो एक रिपोर्ट अनुसार अक्टोबर वा नोभेम्बर अघि आइफोन एट लञ्च हुन कठीन छ ।
आइफोन एटको फिर्चसका विषयमा विभिन्न गोप्य जानकारीहरु बाहिरिइसकेका छन् । जस अनुसार परफर्मेन्सको मामिलामा यसले एन्ड्रोइड फोनलाई धेरै पछि छाड्नेवाला छ ।
आइफोन एटमा ब्याकसाइडमा फिंगर पि्रन्ट सेन्सर हुनेछ । साथै यसमा वायरलेस चार्जिंग फिचर पनि रहनेछ । आइफोन एट वायरलेस चार्जिंग भएको पहिलो स्मार्टफोन हुने बताइएको छ । एजेन्सी
