अमेरिकी स्पेश एजेन्सी नासाले एउटा यस्तो स्पेसक्राफ्ट तयार गर्दैछ जुन 16 Psyche Asteroid  मा जानेछ । यो  क्षुद्रग्रह कुनै समय ग्रह रहेको कुनै वस्तुको कोर मानिन्छ ।यो क्राफ्ट मेक्सर टेक्नोलोजीले (Maxar Technologies ) बनाएको हो । साथै, क्यालिफोर्नियाको जेट प्रोपल्सन ल्याबमा यसमाथि  काम भइरहेको छ ।आगामी वर्ष अगस्टमा फ्लोरिडाको केप कनेवरलबाट स्पेसएक्सको फाल्कन  रकेटको मद्दतले यसलाई प्रक्षेपित गरिने छ  । यो क्राफ्ट सौर्य उर्जाले चल्नेछ भने मंगल तथा बृहस्पति ग्रहको बीच क्षुद्रग्रह बेल्टमा रहेको  16 Psyche क्षुद्रग्रहमा  सन् २०२६ मा पुग्नेछ ।​फोर्ब्स म्याग्जिनको दावी अनुसार यस  क्षुद्रग्रहमा यति धातु छन् जुन संसारको  अर्थतन्त्र भन्दा कैयौं गुणा बढी अर्थात् १०,००० क्वाड्रिलियन डलर अर्थात् एकको पछाडि उन्नाइसवटा शून्य बराबरी  हुन्छ ।यस स्पेश क्राफ्टले २१ महिना सम्म क्षुद्रग्रहको म्यापिङ गर्नेछ र यसको विशेषताको बारेमा अध्ययन गर्नेछ । पृथ्वीबाट ३७ करोड किमी टाढा रहेको यो क्षुद्रग्रह  २२६ किमी चौडा छ ।यसको आकार मात्र विशाल नभइकन यो धातुहरुले बनेको अहिलेसम्म खोज गरिएको सर्वाधिक क्षुद्रग्रह मानिएको छ ।यसको खोज सबैभन्दा पहिले सन् १८५२ मा गरिएको थियो । हबल टेलिस्कोपलाई प्राप्त तथ्याङ्कका आधारमा यो क्षुद्रग्रह धातुहरुले बनेको छ जबकि अरु धेरै क्षुद्रग्रहमा चट्टान तथा  बरफ हुने गर्छन् । यसमा फलाम तथा निकेल धातु भएको अनुमान गरिएको छ । यसकै आधारमा यसको मूल्य १० हजार क्वाड्रिलियन डलर अनुमान गरिएको हो ।यो क्षुद्रग्रह  16 Psyche  कसरी बन्यो  भन्ने बारेमा एउटा थ्योरी यो छ कि यो कुनै अविकसित ग्रहको कोर हो । यसको अध्ययनबाट  खगोलविद्ले  पृथ्वी तथा अन्य ग्रह बन्ने प्रक्रियाको बारेमा जानकारी हुने अनुमान पनि गरेका छन् ।जेट प्रोपल्सन ल्याबमा सोलर इलेक्ट्रिक प्रोपल्सनको च्यासिस तयार गरिएको हो, यो  भ्यानको आकारको छ । यो क्राफ्टको आकारको ८० प्रतिशत हिस्सा हो ।आगामी एक वर्ष भित्र यसलाई जोडिनेछ भने फ्लोरिडा पठाउनु अघि यसको परिक्षणसमेत गरिनेछ । नासाको यो अभियान डिस्कभरी कार्यक्रमको एउटा हिस्सा हो । यो कार्यक्रम अन्तर्गत कम मूल्यमा रोबोटिक स्पेश मिशन तयार गरिँदैछ ।​क्राफ्टमा 16 Psyche को चुम्बकीय क्षेत्र नाप्नका लागि म्याग्नेटोमीटर, सतहको तस्बिर खिच्नका लागि मल्टिस्पेक्ट्रल इमेजर, सतह कुन चिजले बनेको छ त्यो हेर्नका लागि त्यसबाट निस्कने गामा रे तथा न्युट्रोनको विश्लेषण गर्नका लागि स्पेक्ट्रोमिटर तथा हाइ डाटा रेट ट्रान्सफर लेजर सम्पर्कका लागि एक्सपेरिमेन्टल  उपकरण राखिएका  छन्  ।यसको मूल्यलाई लिएर यसलाई पृथ्वीमा ल्याउनु पर्छ भन्ने कुरा चलिरहेको थियो, तर यसो गरिएको खण्डमा संसारको अर्थव्यवस्था नै ध्वस्त हुने देखिएको छ ।वैज्ञानिकका अनुसार   क्षुद्रग्रहको धातु पृथ्वीमा ल्याएको खण्डमा यहाँका मूल्यवान धातुको मूल्य घट्नेछ भने खनिज उत्खनन्, बिक्री गर्ने सम्पूर्ण कम्पनीको मूल्य घट्छ । यसले पूरा अर्थव्यवस्था बिग्रने भय रहन्छ ।