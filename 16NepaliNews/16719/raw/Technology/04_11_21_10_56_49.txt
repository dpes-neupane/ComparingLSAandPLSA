 बीबीसी । भूमध्यसागरमा बस्ने जेलिफिससँग एउटा अद्भूत र अनौठो क्षमता छ– उसले आफ्नो जीवन दोहो-याएर सुरु गर्न सक्छ ।एक हिसाबले अमर भनिने जेलिफिसको वैज्ञानिक नाम ‘टुर्रिटोप्सिस डोहर्नी’ हो । यो जीवसँग आफ्नो कोषको पहिचानलाई बदलेर पुनः आफ्नो युवा अवस्थामा फर्कने सक्ने क्षमता हुन्छ । अर्को शब्दमा भन्ने हो भने यसले जुनसुकै उमेरमा आफ्नो आकार बदलेर दोहो-याएर बाल अवस्थामा आउन सक्छ ।जेलिफिसका लागि आफूलाई जति बेला पनि युवा बनाउने यो क्षमता जिउँदो रहने एउटा अद्भूत प्रणाली हो, जसले वृद्ध हुँदा, बिरामी पर्दा अथवा कुनै खतराको सामना गर्नुपरेमा यो क्षमता काम आउँछ ।एक पटक जब यो प्रक्रिया सुरु हुन्छ तब जेलिफिसको ‘बेल’ र ‘टेन्टिकल्स’ परिवर्तन भएर पुनः ‘पँलिप’ बन्दछ । यो यस्तो वनस्पतीको आकार हो, जसले पानीमुनि रहेर सतहसँग जोडेर राख्दछ ।यसले यस्तो काम एक प्रक्रियाअन्तर्गत गर्दछ जसलाई ‘सेलुलर ट्रान्सडिफरेन्सिएसन’ भनिन्छ । यसमा कोष सीधा हिसाबमा एक प्रकारबाट अर्को प्रकारमा बदलिएर नयाँ शरीरमा बदलिन्छ र यो प्रक्रिया बारम्बार सम्भव हुन्छ ।अनुसन्धानकर्ताको एक टोलीले हालसालै जेलिफिसको डीएनएको एउटा सानो हिस्साको सिक्वेन्स तयार गरे । इटलीको सेलेन्टो विश्वविद्यालयका प्रध्यापक स्टेफानो पिराइनो यो काममा सहभागी थिए । हाल उनी ‘फिकिक्स’ नामक एउटा विशाल परियोजनाको संयोजन गरिरहेका छन्, जसले ‘टुर्रितोप्सिस डोहर्नी’को कोषहरूले एकआपसमा गर्ने संवादहरू बुझाउन सजिलो बनाउनेछ ।उनको भनाइमा ‘लाइफ रिभर्सल’को सम्पूर्ण सत्य तब बुझ्न सकिन्छ जब यो जीवको जिनोमको रहस्य सम्पूर्ण रूपमा बुझ्न सकिन्छ । प्रध्यापक पिराइनोले ल्याबमा जेलिफिसको मृत्यु पनि देखेका छन्, जो उनका अनुसार दुखद् हुन्छ । यसले यो जीव पूरै तरिकाले अमर नभएको देखाउँछ ।तर फेरि पनि यसले आफूलाई जुनसुकै प्रकारमा ढाल्न सक्ने क्षमता अद्भूत हो । साथै हाल अन्य दुई जेलिफिसका प्रजातिहरू पनि पत्ता लागेको छ, जसलाई ‘आरेलिया एसपी–१’ नाम दिइएको छ । यो प्रजाति पूर्वी चीनको समुद्रमा पाइएको हो ।  मानव शरीरमा पनि पुनर्जन्म हुन्छ ?मानिसको सन्दर्भमा यो प्रक्रियालाई ख्याल ग¥यौं भने के हामी पुनर्जन्म लिन सक्छौँ ? केही हदसम्म हामी यो अहिले नै गर्न सक्छौँ । जस्तो पोलेको, चोट लागेको र घामले जलेको छाला आफै ठीक हुनु यसैको सङ्केत हो । हामी आफ्नो हात खुट्टाका औँलाको माथिल्लो भाग काटिएमा दोहो¥याएर पैदा गर्न सक्छौं । हामी हरेक सातदेखि दस वर्षमा एक नयाँ मानिस बन्छौँ भन्ने विचार पहिले लोकप्रिय थियो । किनभने यो समयमा हाम्रो शरीरको सबै कोष मर्छन् र नयाँ कोषले तिनको ठाउँ लिन्छन् । हुन त यो एक मिथक मात्र थियो तर मानिसको कोष लगातार मर्ने र बदलिने कुरा भने सत्य हो ।पुनर्जन्म गर्न सक्ने अन्य जीवहरू तर यस्तो प्रकारको पुनर्जन्म अरू जनावरहरूमा पनि हुने गर्छ तर सामान्यतया यो शरीरको कुनै एक हिस्सामा मात्र सीमित हुन्छ । उदारणको रूपमा सालम्यान्डरलाई लिन सकिन्छ ।लन्डनको युनिभर्सिटी कलेजका डाक्टर मेक्सिमिना युन भन्छन्, “सालम्याडर पुनर्जन्मको च्याम्पिएन हो । केही त आफ्नो मुटु, बङ्गारा र पूरै हात–खुट्टा र पुच्छरलाई पनि पुनर्जीवित गर्न सक्छन् ।सालाम्यान्डरमा हुने यो विशेष प्रक्रियाबारेमा धेरै जानकारी छैन । तर  डाक्टर युन सालाम्यान्डरको काटिएको हिस्सामा दोहा¥याएर बन्ने कोषहरूको एक गुच्छा ‘ब्लास्टिमस’ सम्बन्धमा एक प्रयोग गरिरहेकी छिन् । उनी र उनका सहयोगीहरूले हालै सालामान्डरले केही खास खालको प्रोटिन पी ५३ लाई नियमन गर्न सकेको केही प्रमाण पत्ता लगाएकी छिन् । यही प्रोटिनको कारणले कोषिकाले नयाँ रूप पाउछँन् ।उदारहणका लागि यसबाट कोषलाई खुट्टा पुनर्जीवित गर्नका लागि आवश्यक मांशपेशीहरू, कोषिकाहरू र हड्डीहरूको तन्तु बनाउन सहायता मिल्छ ।मानिसले पनि भविष्यमा आफ्नो फाइदाका लागि यो प्रक्रिया प्राप्त गर्न सक्ने आसा गरिएको छ । डाक्टर युनको समूह यस प्रक्रियामा प्रतीरक्षा प्रणालीको भूमिकालाई लिएर पनि खोज गरिरहेका छन् । उनका अनुसार पहिले पुनर्जन्मको अवरोधका लागि प्रतिरोधात्मक प्रणालीको कोष ‘म्याक्रोफेगस’लाई जिम्मेवार मानिन्थो, हाल आएर पुनर्जन्मका लागि यही नै सबैभन्दा जरुरी हुन्छ भन्ने पत्ता लागेको छ । तर अलग अलग प्रकारको सालाम्यान्डरसँग पुनर्जन्मको अलग अलग तरिका हुन्छ भन्ने कुरा पनि ध्यान दिनुपर्ने कुरा हो । उदाहरणका लागि एक्सोलोट्ल्स ‘स्टेम कोष’ निर्माण प्रक्रिया सुरु गर्न सक्छ, जुन पुनर्जन्म आवश्यक कुनै पनि प्रकारको कोषमा बदलिन सक्छ ।तर ‘न्युट्स’ मांशपेशीहरूको तन्तुले पुनर्जन्मको लागि ‘डिडिप्रेसिएसन’ प्रक्रियाको साहरा लिन्छ । यसमा एक खास प्रकारको कोष बढ्छ ।एक हिस्साको विशेषता डाक्टरले त्यसलाई पुनर्जीवित गर्दा भने त्यो एकदम अलग बन्छ, जसको आकार प्रकार अलग हुन्छ । सायद लिङ्ग पनि अलग हुन्छ । पलभरमा आफ्नो छवी बदल्ने जीव निक्कै कम छन् तर निरन्तर त्यस्ता नयाँ उदाहरणहरू खोजिँदैछ ।दुई वर्षअघि मात्रै इक्वेडरको रेनफरेस्टमा अनुसन्धानदाताहरूले भ्यागुताको प्रजाति ‘प्रिस्टिमेन्टिस मुटाबिलिस’ले क्षणभरमा आफ्नो काँडेदार छालालाई एकदम मुलायम छालामा बदल्न सक्छ भन्ने पत्ता लगाए ।दस वर्षदेखि यो भ्यागुता विज्ञानको नजरमा छ । तर आकार बदल्ने क्षमताले भलै तिनलाई वातावरणमा घुलमिल गर्न सहयोग गर्छ तर पहिले यसको जानकारी कसैलाई थिएन ।नाटिङ्घम ट्रेन्ट विश्वविद्यालयका डाक्टर लुइस जेन्टठलको भनाइ यस्तो छ– “यो यति छिटो हुन्छ कि यही कारणले यो कुरामा पहिले कसैको ध्यान गएको थिएन । यसले सबैलाई मूर्ख बनाइरहेको थियो ।” अन्य कयौँ जीवहरूमा यस्तै खालको कला देखिन्छ । यसमा अक्टोपसका कयौँ प्रजातिहरू समावेश छन् जो आफ्नो रङ र बनावट वरपरको सतह अनुसार ढाल्छन् । यो प्रक्रिया कसरी सुरु हुन्छ भनेर पत्ता लाग्न भने सकेको छैन ।डाक्टर जेन्टलको उदाहरणअनुसार यो सबै तापक्रम कम हँुदा मानव छालाको रौँ ठाडो भए जस्तो हो, जुन स्वतः हुने खालको परिवर्तन हो ।उनको भनाइ छ, “यस्तो सायद यसले आफ्नो वरपरको सतह चिनेर जानीबुझी यस्तो गर्छ ।”यद्यपि केही जीवहरू ‘मेटामोरफोसिस’को सहायताले एक नयाँ आकारमा बदलिन्छन् । यसको सबैभन्दा राम्रो उदाहरण ‘क्याटरपिलर्स’ हो, जसले  ‘क्रिसालिस’ बनाउँछन् र पछि पुतलीमा बदलिन्छ ।  अन्य केही आश्चर्यजनक उदाहरण पनि छन् । धेरै एक कोषीय अमिबा एकै पटक मिलेर बहुकोषीय आकार बनाउँछन् । अर्को शब्दमा उनीहरू परिवर्तनका लागि एकसाथ मिल्छन् ।त्यस्तै; ‘डायकोस्टिलियम डायकोडियम’ खाना खोज्ने बेला एक ‘स्लग’ बन्न एक आपसमा जोडिन्छन् । जब यो ‘स्लग’ खाना भएको नयाँ सतरमा बस्छ, तब यसमा दोहो¥याएर परिवर्तन हुन्छ । यसले पुनः एक यस्तो आकार लिन्छ, जसले स्पोर्स निकाल्छ । त्यसपछि आफ्नो जीवनको प्रक्रिया दोहो-याएर सुरु गर्छ ।”यस्ता उदाहरणहरू औँल्याउँदै डाक्टर युन भन्छिन्, “विज्ञान विस्तारै काल्पनिक विज्ञानतर्फ अगाडि बढिरहेको छ ।”  