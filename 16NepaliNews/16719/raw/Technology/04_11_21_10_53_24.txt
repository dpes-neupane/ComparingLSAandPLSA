एजेन्सी-बुधबार सामाजिक सञ्जाल फेसबुक लगायतका सामाजिक सञ्जालहरुमा एकैसाथ प्राविधिक समस्या देखिएको छ । फेसबुक लगायत वाट्स एप्स,म्यासेन्जर,इन्स्टटाग्राममा प्राविधिक समस्या देखिएको हो ।  बुधबार बिहानबाट सामाजिक सञ्जालहरुमा एकैसाथ यो समस्या देखिएको थियो ।सामाजिक सञ्जालहरुमा समस्या देखिएपछि बुधबार बिहान हज्जारौ प्रयोगकर्ताहरुले रिपोर्ट गरेका छन् । यसको असर विश्वभर रहेपनि विशेषगरी अमेरिका , युरोप र दक्षिण अमेरिकाकम देखिएको जनाइएको छ । मुख्यत उत्तरपूर्वी अमेरिका,टेक्सास, एटलान्टा, युरोपका पेरिस,लण्डन, उता मेक्सिकोको लगायतका क्षेत्रमा यसको नकारात्मक प्रभाव परेको अन्तर्राष्टिय सञ्चारमाध्यामरुले जनाएका छन् ।यी क्षेत्रमा फेसबुकमा आएको प्राविधिक समस्याको प्रभाव देखिएको थियो भने ह्वाट्स एप्समा आएको समस्याका कारण दक्षिण अमेरिका, युरोपका जर्मनी लगायतका देशहरु प्रभावित हुन पुगेको जनाइएको छ । प्राविधिक समस्याका कारण फेसबुकले आफ्ना प्रयोगकर्ताहरुसमक्ष तत्काल प्रतिक्रिया दिन नसकेको जनाइएको छ । तर कम्पनीले यो समस्याका बारेमा आफुलाई थाहा भएको र समस्या समाधानमा लागिरहेको प्रतिक्रिया दिएको छ । इन्स्टाग्राम लगायतले पनि सोही प्रतिक्रिया दिएको छ ।