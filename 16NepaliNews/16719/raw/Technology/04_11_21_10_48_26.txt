ट्वीटरमा प्रयोगकर्ताको विचार र भावना व्यक्त गर्नका लागि केहि सीमा तोकिएको छ ।अक्षरको सीमा छ । कहिलेकाँही २८० अक्षरको सीमा पुग्दैन तसर्थ टुक्रा–टुक्रा गर्दै आफ्नो भावना व्यक्त गर्नुपर्ने हुन्छ ।साथै प्रयोगकर्ताले जे कुरा भन्न खोजिएको हो, त्यो सही शब्दमा वर्णन गर्न नसकिने पनि बताउनले गरेका छन् । अब यी सबै समस्यालाई मध्यनजर गर्दै माइक्रो ब्लगिङ साइट ट्वीटरले एउटा नयाँ फिचर सार्वजनिक गरेको छ ।यो फिचर प्रयोग गरेर अब प्रयोगकर्ताले टाइप नगरिकनै आफ्नो सन्देश ट्वीट गर्न सक्छन् । ट्वीटरले भोइस फिचर रोलआउट गरेको छ ।अर्थात्, ट्वीटर प्रयोगकर्ताले आफ्नो आवाज रेकर्ड गरेर ट्वीट गर्न सक्छन् । प्रयोगकर्ता अब टाइप गर्ने झण्झटबाट पनि मुक्त हुनेछन् र आफ्नो विचार र भावना अडियोमार्फत् रेकर्ड गरेर सेयर गर्न सक्छन्  ।के छ विशेषता ?एक भोइस ट्वीटमा १४० सेकेन्डको अडियो रेकर्ड गर्न सकिन्छ ।तपाईंको कुरा समाप्त भएको छैन भने चिन्ता नगर्नुहोस्, थ्रेडको रुपमा एउटा नयाँ भोइस ट्वीट आफैं बन्नेछ ।जब भन्नुपर्ने कुरा समाप्त हुन्छ तब रकेर्डिङको बटन थिचेर कम्पोजर स्किनमा गएर यसलाई ट्वीट गर्नुहोस् ।मानिसहरुले तपाईंको ट्वीट आफ्नो टाइमलाइनमा ठ्याक्कै त्यसै गरी देख्छन् जुन अन्य ट्वीट देखिन्छ ।ट्वीटरका अनुसार अहिले भोइस ट्वीट प्रायोगिक रुपमा लञ्च गरिएको छ र केहि आइओएसमा मात्रै उपलब्ध छ । यो हालका लागि सबै प्रयोगकर्ताका लागि लागू गरिएको छैन । यद्यपि, कम्पनीले केहि हप्ताभित्र सबै आइओएस प्रयोगकर्ताले यो फिचर प्रयोग गर्न सक्ने बताएको छ ।एन्ड्रोइड फोनमा यो सुविधा कहिले सुरु हुन्छ, यसबारे कम्पनीले केहि जानकारी दिएको छैन ।स्रोतः बीबीसी#twitter