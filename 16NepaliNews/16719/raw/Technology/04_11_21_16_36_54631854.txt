
सोसल मिडिया जाएन्ट फेसबुकले १ सय ९९ डलर सुरुवाती मूल्य सहित एक नयाँ भर्चुअल रियालिटी हेडसेट अकुलस गो लञ्च गर्ने घोषणा गरेको छ ।
एक ब्लग पोष्टमार्फत फेसबुकले यस्तो घोषणा गरेको छ । फेसबुकले भनेको छ : अकुलस गो हाम्रो पहिलो एकल प्रडक्ट हुनेछ, जुन भर्चुअल रियालिटीमा जाने सबैभन्दा सजिलो तरिका हो । यो आउँदो वर्ष १ सय ९९ डलर मूल्यमा बजारमा उपलब्ध हुनेछ । भिआरमा फिल्म तथा कन्सर्ट हेर्न, गेम खेल्न तथा आफ्ना साथीहरुसँग रमाइलो गर्नु आफैमा अद्भुत हुनेछ ।
आफ्नो यसअघिको प्रडक्ट अकुलस रिफ्ट भन्दा फरक यो हेडसेट स्मार्टफोन, प्लगइन वा पर्सनल कम्प्युटरको सहायता विनानै एक्लै चलाउन सकिनेछ ।
फेसबुक सिइओ जुकरबर्गले क्यालिफोर्नियाको सान होजेमा कम्पनीको वाषिर्क अकुलस कनेक्ट सम्मेलनमा बोल्दै यो सबैभन्दा सुलभ भिआर हेडसेट हुने र आगामी वर्ष जुनसुकै समयमा लञ्च हुनसक्ने बताए ।
आगामी दिनमा एक अर्ब मानिसहरु भिआरमा सामेल होउन् भन्ने आफ्नो चाहना रहेको जुकरबर्गले खुलासा गरे ।
फेसबुकको अकुलस गो भिआर हेडसेटमा दृश्यलाई प्रष्ट बनाउनका लागि हाइ रिजोलुसन फास्ट स्विच एलसिडी स्त्रिmन रहेको छ । यसले स्त्रिmन डोर इफेक्टलाई कम गर्न मद्दत गर्दछ ।
यसमा हेडसेटमा क्यामरा छ यसले ओरिएन्टेसनल ट्रयाकिंग पत्ता लगाउनका लागि कम्प्युटर प्रविधिको उपयोग गर्दछ । हेडसेटमा स्पिकर हुनुका साथै पर्सनल युजका लागि ३.५ मिलिमिटरको हेडफोन ज्याक समेत रहेको छ । एजेन्सी
