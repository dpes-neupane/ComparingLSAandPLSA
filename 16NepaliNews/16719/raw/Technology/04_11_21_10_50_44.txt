पहिला प्रकाशित दुबै लेख पढेर  तिमीहरूलाई थाहा भयो होला  हामी बसेको  सौर्यमण्डलको केन्द्र सूर्य हो । सौर्यमण्डलमा रहेका सबै पिण्ड (ग्रह, वामन ग्रह, क्षुद्र ग्रह, धूमकेतु आदि) सबैले सूर्यको परिक्रमा गर्छन् । तर यो प्रमाणित रूपमा थाहा भएको  धेरै समय भएको छैन । सन १५४३ भन्दा पहिलासम्म के विश्वास गरिन्थ्यो भने ब्रह्माण्डको  केन्द्र हामी बसोबास गर्ने पृथ्वी हो । यस मान्यतालाई भू–केन्द्रित (जिओसेन्ट्रिक - Geocentric model) अवधारणा  भनिन्थ्यो ।ग्रीक दार्शनिक प्लेटो र उनका शिष्य अरिस्टोटलले  ‘भू–केन्द्रित मोडेलको’ परिकल्पना गरेका थिए । क्लाउडिअम  टोलेमीले (Claudium   Ptolemy)  यस मोडेलको सैद्धान्तीकरण गरेका थिए ।विश्वले झण्डै १५ सय वर्षसम्म ‘टोलेमीले प्रचारित गरेको   'जिओसेन्ट्रिक मोडेल’लाई मान्नु पर्‍यो  ।सन् १५४३ मा पोल्याण्डका खगोलविद् निकोलस कोपरनिकसले ‘जिओसेन्ट्रिक माडेल’ लाई खारेज गर्दै सर्वप्रथम ‘सूर्य–केन्द्रित' (हेलियोसेन्ट्रिक-Heliocentric Theory  ) मोडेलको  चर्चा गरे । कोपरनिकस । http://www.messagetoeagle.comकोपरनिकसको 'हेलियोसेन्ट्रिक’ अवधारणाले पृथ्वीको सट्टा सूर्यलाई केन्द्र भएको प्रमाणित गर्‍यो । यस मान्यतालाई प्रमाणित गर्न ग्यालिलियो, न्युटन , ब्रूनो र  केपलरको ठूलो भूमिका रह्यो ।अब हामीलाई स्पष्ट र प्रमाणित रूपमा  थाहा छ, हाम्रो सौर्यमण्डलको केन्द्र सूर्य हो । सबै ग्रहले सूर्यको परिक्रमा गर्छन् ।सूर्य ‘मिल्की वे’(Milky Way)  नामक आकाशगंगाको (Galaxy) एउटा मध्यम दर्जाको तारा हो । ब्रह्माण्डमा 'मिल्की वे' जस्ता खरबौं आकाशगंगाहरु छन् ।  ब्रह्माण्ड तथा हाम्रो आकाशगंगा 'मिल्की वे'मा सूर्यजस्ता एवं सूर्यभन्दा साना र सूर्यभन्दा ठूला ठूला अर्बौ ताराहरू रहेका छन् ।हाम्रो सौर्यमण्डलको सबैभन्दा ठूलो पिण्ड सूर्य नै हो । यसका साथ हामी बसेको पृथ्वीबाट आकाशमा देखिने सबैभन्दा ठूलो पिण्ड पनि सूर्य नै हो । तिमीहरुले कत्तिको ध्यान दियौ– मैले पृथ्वीबाट आकाशमा देखिने सबैभन्दा ठूलो पिण्ड सूर्य लेखेको हूँ ब्रह्माण्डको सबैभन्दा ठूलो पिण्ड लेखेको होइन। किनकि ब्रह्माण्डमा सूर्यभन्दा धेरै ठूला पिण्डहरु  रहेका छन् । यी ठूला पिण्डको तुलनामा हाम्रो  सूर्य त तिमीहरूले खेल्ने गुच्चा जत्रो पनि छैन । बेटलगुज (Betelgeuse) नामक तारा हाम्रो सूर्यभन्दा १ हज़ार गुना ठूलो छ ।https://i.pinimg.comत्यसै गरी अर्को तारा 'भी वाई कैनीस मैजोरिस' ( V Y Canis Majoris) हो । यो हाम्रो सूर्यभन्दा झण्डै २ हज़ार गुना ठूलो छ । यो तारा यति ठूलो छ कि यदि यसलाई हाम्रो सूर्यको स्थानमा राख्ने हो भने यसले शनि ग्रहलाई छुन्थ्यो । 'भी वाई कैनीस  मैजोरिस' तारा हामी बसेको पृथ्वीदेखि ३९०० प्रकाशवर्ष टाढा रहेको छ । यसको अर्थ यस ताराको प्रकाश पृथ्वीमा आइपुग्न ३९०० वर्ष लाग्छ । जस्तो  कि तिमीलाई थाहा छ, सूर्यको प्रकाश पृथ्वीसम्म आइपुग्न ८ मिनट २० सेकेण्डको समय लाग्छ । यसको एउटा अर्थ यो पनि हो, हामीले जुनसुकै बेला पनि सूर्यलाई ८ मिनट २० सेकेण्ड पछि मात्र देखिरहेका हुन्छौं  । कथंकदाचित कुनै कारणले सूर्य नष्ट भयो भने हामीलाई   ८ मिनट २० सेकेण्ड पछि मात्रै थाहा हुनेछ । किनकि नष्ट  हुनु पूर्व  सूर्यबाट निस्केको प्रकाश ८ मिनट २० सेकेण्डसम्म पृथ्वीतिर आइराख्छ र त्यति समयसम्म हामीले आकाशमा सूर्य देखिरहने छौं । यसैगरी 'कैनीस मैजोरिस' तारा  कुनै दिन नष्ट भयो भने हामीलाई  त्यसको खबर ३९०० वर्षपछि मात्रै थाहा  हुनेछ । अहिले नै हामी जुन 'कैनीस मैजोरिस' तारा देख्छौ त्यो जीवित छ कि त्यसको प्रकाश मात्रै हामीसम्म आइरहेको छ यसबारे जान्ने कुनै उपाय हालसम्मको विज्ञानमा छैन ।अब हाम्रै सूर्यको चर्चा गरौ । सूर्यको आकारको अनुमान पृथ्वीको तुलनामा बुझ्ने हो भने पृथ्वीको व्यास (Diameter) १२  हजार ७४२ किमी छ ।  सूर्यको व्यास भने १३  लाख ९२ हजार किमी छ । अनुमान गरी हेर त सूर्य पृथ्वीभन्दा कति  गुना ठूलो छ ? थाहा पाइराख सूर्यभित्र पृथ्वी जस्ता १०९ वटा  संरचना अटाउन सक्छन् ।सौर्यमण्डलको कुल द्रव्यमानको (Mass)  ९९.८  प्रतिशत द्रव्यमान सूर्यसँग रहेको छ । यो पृथ्वीको द्रव्यमानको  तुलनामा ३ लाख ३२ हजार ९४६  गुणा बढी हो ।सूर्यको द्रव्यमानमा सबैभन्दा बढी ‘हाइड्रोजन’को मात्रा छ । सूर्यमा ७३  प्रतिशत ‘हाइड्रोजन’, २५  प्रतिशत ‘हिलियम’ र बांकी  २ प्रतिशतमा  अन्य भारी तत्व जस्तै अक्सिजन, कार्बन, नियान, फलाम, नाइट्रोजन, सिलिकान, म्याग्नेसियम र सल्फर रहेका छन् ।https://www.iter.orgसूर्यको केन्द्रमा प्रतिसेकेन्ड  ७०  करोड़  टन ‘हाइड्रोजन’ बलेर ‘हिलियम’ मा बदलिन्छ । हाइड्रोजन बल्ने यस प्रक्रियामा  प्रति सेकेण्ड ६९९५००० टन हीलियम निर्माण हुन्छ  बाँकी को ५० लाख टन हाइड्रोजन ऊर्जामा (एनर्जी) परिवर्तित भएर  सूर्यमा ताप र प्रकाश उत्पन्न हुन्छ । सूर्यमा बनेको यही प्रकाश र तापले गर्दा पृथ्वीमा जीवन सम्भव भएको हो । तिमीहरुलाई पत्याउन  गाह्रो होला सूर्यको केन्द्रमा यसरी निर्माण भएको एनर्जीलाई सूर्यबाट बाहिर निस्किन १० हज़ार देखि १७ हज़ार वर्ष लाग्छ । तर यो सत्य पनि हो ,तथ्य पनि हो तिमी हामी जुन प्रकाशका किरण हेर्छौ ती सूर्यको केन्द्रमा १०-१७ हज़ार वर्ष पहिला निर्मित भएका हुन्छन् ।पृथ्वीले आफ्नो धुरीमा (Axis ) घुमे जस्तै सूर्य पनि आफ्नो धुरीमा घुम्छ । सूर्यलाई आफ्नो धुरीमा घुम्न २७  दिनको समय लाग्छ । तर सूर्य अति  विशाल एवं ठोस धरातलको नभएका कारणले  यसको सबै भागले २७ दिनमा एउटा परिक्रमा पूरा गर्दैन। तिमीहरुलाई पदार्थको तीन वटा अवस्थाबारे ज्ञान होला । ठोस (Solid), द्रव (Liquid) र गैसीय (Gas)। तर सूर्यमा यी कुनै अवस्थाका पदार्थ छैनन् । सूर्यमा रहेका पदार्थको अवस्थालाई 'प्लाज़्मा' (Plasma) भनिन्छ । सूर्यमा रहेको हाइड्रोजन, हीलियम, कार्बन, सल्फर आदि सबै 'प्लाज्मा' अवस्थामा छन् । हाम्रो सौर्यमण्डलमा सबैभन्दा बढ़ी मात्रामा पदार्थ यसै 'प्लाज़मा' अवस्थामा रहेको छ किनकि अब यो सर्वविदित तथ्य हो , सौर्यमण्डलको ९९.८ प्रतिशत द्रव्यमान सूर्यसँग छ ।पृथ्वीले सूर्यको परिक्रमा  गरे झैं सूर्यले आकाशगंगा ‘मिल्की वे’ को केन्द्रको परिक्रमा गर्छ । सूर्यलाई आफ्नो एउटा परिक्रमा पूरा गर्न २४-२५ करोड वर्षको समय लाग्छ । सूर्य बनेदेखि अहिलेसम्म यसले  'ग्यालेक्टिकल सेन्टर'को (Galactic Center) २०  वटा परिक्रमा मात्र पूरा गरेको छ ।सूर्यसँग अत्याधिक गुरुत्वाकर्षण ( Gravity)  छ । यही गुरुत्वाकर्षणका कारण सबै ग्रहले सूर्यको परिक्रमा गर्छन् । हाम्रो पृथ्वी त  सूर्यसँग जम्मा १४  करोड ९६  लाख किमी टाढा छ । सूर्यबाट सबैभन्दा टाढा रहेको ज्ञात क्षुद्रग्रह प्लूटो हो, जुन ३९ .५३  ‘एस्ट्रोनोमिकल यूनिट’ टाढा छ । सूर्यको प्रबल गुरुत्वाकर्षणका कारण प्लूटोले पनि  सूर्यको परिक्रमा गर्छ ।सूर्यमा पृथ्वी भन्दा २८ गुणा बढी गुरुत्वाकर्षण छजसरी पृथ्वीबाट अन्तरिक्षमा जानलाई   ११ .२  किमी प्रति सेकेन्डको वेग चाहिन्छ । यो वेग नभएको खण्डमा अन्तरिक्षममा पठाउन खोजिएको  कुनै पनि वस्तु पृथ्वीको  गुरुत्वाकर्षण शक्तिका कारण भूमिमा ठोक्किन आइपुग्छ । यस गतिलाई पृथ्वीको पलायन वेग (Escape Velocity) भनिन्छ ।  यसरी  नै सूर्यबाट माथि जानलाई ६१७  दशमलब  ७  किमी प्रति सेकेन्डको वेग आवश्यक  हुन्छ । यो पृथ्वीभन्दा ५५  गुना बढी हो । पृथ्वीको पलायन वेग ११.२ किमी प्रति  सेकेण्ड हो भने सूर्यको 'इस्केप भेलोसिटी ' ६१७  दशमलब  ७  किमी प्रति सेकेन्ड हो । सबै ग्रहको गुरुत्वाकर्षण शक्ति फरक फरक हुन्छ ।  गुरुत्वाकर्षण शक्ति फरक भएका कारण प्रत्येक ग्रहको पलायन वेग पनि फरक फरक रहेको छ ।पृथ्वीमा गर्मी महिनामा कहिले काही कुनै कुनै स्थानमा  तापक्रम ५०-५२  डिग्री सेन्टीग्रेडसम्म पुग्छ । खपीनसक्नु गर्मी  हुन्छ । अन्दाज गर सूर्यको तापमान कति हुन्छ  होला ?सूर्यको केन्द्रको तापमान १.५ करोड डिग्री सेल्सियससम्म हुन्छ । यसैगरी सूर्यको बाहिरी सतहमा तापमान ५ हजार ६ सय डिग्री सेल्सियस हुने गर्छ ।पृथ्वीमा जीवन सूर्यबाट प्राप्त हुने ताप र प्रकाशले सम्भव भएको हो । पृथ्वी सूर्यदेखि ''परफेक्ट ह्यभिटेबल जोन'' मा भएका कारण यहाँ   तरल पानीको उपलब्धता सम्भव भएको हो । पृथ्वीमा सूर्यबाट आउने   तापको मात्रा  बढेमा हामीलाई बाँच्न चाहिने सारा पानी वाष्प बनेर वायुमण्डलमा उड्ने थियो र यसैगरी सूर्यबाट आउने ताप  कम भएमा यहाँ पानीको सट्टा हिउँको साम्राज्य स्थापित हुने थियो  ।सूर्यबाट प्राप्त प्रकाशले नै पृथ्वीका समस्त  वनस्पति जगतले प्रकाश संश्लेषण प्रक्रिया (Photosynthesis)  बाट आफ्नो भोजन बनाउँछन् । यसरी वनस्पतिले बनाएको भोजनबाट हामी भोजन प्राप्त गर्छौं ।सूर्य नभए पृथ्वीमा जीवनको कल्पना पनि गर्न सकिन्न । सूर्य नै पृथ्वीमा पाइने सबै किसिमको जीवनको आधार हो । सूर्यबारे संक्षेपमास्थिति  (Location ) : मिल्की वे आकाशगंगाको केन्द्रबाट २७ हज़ार प्रकाशवर्ष  टाढा व्यास    (Diameter) :  १३,९२००० किमी       (पृथ्वीभन्दा १०९ गुना बढ़ी)सूर्यको द्रव्यमान (Mass)  :  १.९८८५ ×१०३०  किलोग्राम (पृथ्वीभन्दा ३३२९४६ गुना बढ़ी)आयतन (Volume) :१.४१ ×१०१८  किमी (पृथ्वीभन्दा  १० लाख गुना बढ़ी)   परिधि  (Circumfrence) :  ४.३७९ ×१०६  किमी (पृथ्वीभन्दा १०९ गुना बढ़ी)क्षेत्रफल (Area) : ६.०९ ×१०१२  किमी (पृथ्वीभन्दा १२ हज़ार गुना बढ़ी)औसत घनत्व (Avarage  Density) :  १.४०८  ग्राम /सेंटीमीटर३  (पृथ्वीको घनत्व  ५.५१  ग्राम  / सेंटीमीटर३ पृथ्वीको  ०.२५५   मात्रै)केन्द्रको घनत्व ( Center Density) :१६२.२  ग्राम /सेंटीमीटर३  ( पृथ्वीभन्दा २९ गुना बढ़ी)गुरुत्वाकर्षण   (Gravity) :  २७४ मीटर /से२  ( पृथ्वीभन्दा २८ गुना बढ़ी)पलायन वेग (Escape Velosity) : ६१७१७ किमी /से  (पृथ्वीभन्दा ५५ गुना बढ़ी) सूर्यको तापमान      (Temperature) केन्द्रको (Center)  : १.५७× १०७ केल्भिन  (K)फोटोस्फेयरको (Photosphere) :  ५,७७२ केल्भिनकोरोनाको (Corona) : ५×१०६ केल्भिनसूर्यको बितेकाे आयु (Age) :  ४.६ अर्ब वर्षसूर्यको बाँकी आयु (Age) : झन्डै ५ अर्ब वर्षपृथ्वीदेखि सूर्यको दुरी (Distance)  :  १२ करोड़ ९६ लाख किमी  अर्थात १ एस्ट्रोनोमिकल यूनिट अथवा ८ मिनट २० प्रकाश सेकेण्डमिल्की वेको केन्द्रबाट सूर्यको दुरी :२७२०० प्रकाश वर्षमिल्की वेको केन्द्रको परिक्रमामा लाग्ने समय (Galactic  period) : २२.५ - २५ करोड़ वर्षमिल्की वेको परिक्रमा गर्ने गति :२२० किमी प्रति सेकेण्डअक्षको परिक्रमा गर्न लाग्ने समय (Sidereal rotation   period) :  २५.०५ -३४दशमलब ४ दिन ( पृथ्वी भन्दा २५ -३४ गुना बढ़ी समय लाग्ने)सूर्यले अक्षको परिक्रमा गर्ने औसत गति:६०० मीटर प्रति सेकेण्ड ( पृथ्वीको परिभ्रमण गति 465  मीटर प्रति सेकेण्ड)   सूर्यको प्रकाश पृथ्वीमा आइपुग्न लाग्ने समय  :  ५०० सेकेण्ड अर्थात ८ मिनट २० सेकेण्ड                             अघिल्ला लेखहरुके हो आकाश र अन्तरिक्ष ?सौर्यमण्डल अथवा सौर परिवार#सूर्य#जीवन