पृथ्वीको नजिकबाट यस हप्ता पाँचवटा क्षुद्र ग्रह गुज्रनेछ । अमेरिकी अन्तरीक्ष एजेन्सी (नासा) ले यसबारे जानकारी दिएको हो ।नासाका अनुसार गत हप्तामात्र एक क्षुद्र ग्रह पृथ्वी र चन्द्रमाको बीचबाट गुज्रेको थियो । वैज्ञानिकहरुले उक्त क्षुद्र ग्रहरलाई ट्रयाक गर्न चुकेका थिए । नासाले यस्तो गल्तीले भविष्यमा मूल्य चुकाउन पर्न सक्ने पनि बताएको छ ।पृथ्वीको नजिक भएर गुज्रने क्षुद्रहरु मध्ये एकको आकार ४७ फिट र बाँकीको १३० देखि १८० फिटसम्म रहेको छ । यी क्षुद्र ग्रहरु पृथ्वीबाट आठ लाख ५९ हजार देखि ४१ लाख माइल टाढाबाट गुज्रनेछ । यसबारे धेरै चिन्ता लिन आवश्यक नभएको वैज्ञानिकहरुले बताएका छन् ।तर, नासाका अनुसार गत ५ जुनमा एक क्षुद्र ग्रह पृथ्वीबाट १ लाख ९० हजार माइलको दुरीबाट गुज्रेको थियो । यसको आकार ४ सय फिट थियो । वैज्ञानिकहरुका अनुसार ‘२०२० एलडी’ नाम दिइएको उक्त क्षुद्र ग्रह पृथ्वी र चन्द्रमाबीचबाट गुज्रेको थियो । तर, ७ जुनसम्म वैज्ञानिकहरु बेखबर रहे । वैज्ञाहिरुले क्षुद्र ग्रह ठूलो आकारको नभएको बताए पनि सन् २०१३ मा साइबेरियामा कहर बर्साएको चैलयाविस्क उल्कापिन्डभन्दा यो ठूलो रहेको थियो ।खगोलविदका अनुसार १६४० फिट या सोभन्दा ठूलो क्षुद्रग्रह एक लाख ३० हजार वर्षमा एक पटक पृथ्वीसँग ठोक्किने अनुमान गरिन्छ । १३ अप्रिल २०२९ मा ९९९४२ नाम दिइएको क्षुद्र ग्रह पृथ्वीको निकै नजिक भएर गुज्रने छ । यो पृथ्वीसँग ठोक्किन पनि सक्नेछ । यसले केही भूउपग्रहलाई नोक्सान पनि पुर्याउने सक्ने बताइएको छ । यस क्षुद्र ग्रहको आकार ११ सय फिट रहेको छ ।अर्को क्षुद्र ग्रह बेन्नूको आकार १६१० फिटको रहेको छ । यो सन् २१७५ मा पृथ्वीको नजिक भएर गुज्रनेछ । नासाका अनुसार काइनेटिक इम्प्याकटरको मद्दतले क्षुद्र ग्रहलाई पृथ्वीको नजिक आउनभन्दा अघि नै नष्ट गरिनेछ ।यी क्षुद्र ग्रहको बाटोमा भूउपग्रह पठाइनेछ । यसले उक्त क्षुद्र ग्रहलाई नष्ट गरिदिनेछ । यस प्रविधिको प्रयोग सन् २०२६ मा पहिलोपटक गरिनेछ ।