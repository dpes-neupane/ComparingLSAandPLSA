ह्वाट्सएपमा चाँडै नै तपाईंले ‘डिस्अपियरिङ मेसेज’ को नयाँ विकल्प पाउनुहुनेछ जसमार्फत् मेसेज पठाउने र मेसेजज प्राप्त गर्नेबीच भएको च्याट सात दिनमा आफसे आफ गायब हुनेछ ।अर्थात् यदि तपाईंले यो विकल्प इनेबल गर्नुहुन्छ भने सात दिन पुरानो मेसेज आफैं हट्नेछ ।फेसबुकको स्वामित्व रहेको यो एपमा संसारभरीका दुई अर्ब प्रयोगकर्ता छन् ।  फोटो वा भिडियोलाई सात दिनपछि पनि आफैंसँग राख्न चाहनेले पहिले नै यसको स्क्रिनसट लिएर राख्न सक्छन् वा त्यो फरवर्ड गर्न सक्छन् ।अर्थात्, तपाईंले डिस्अपेयरिङ मेसेजको विकल्प चुनेता पनि पठाएका व्यक्तिले मेसेजलाई कतै सेभ गरेर राख्न भने सक्छ ।यो नयाँ विशेषता यो वर्षको नोभेम्बरको अन्त्यसम्म देख्न सकिनेछ ।एक ब्लगमा कम्पनीले भनेको छ, ‘मेसेज सात दिनमा एक्सपायर हुने विकल्पले तपाईंको कुराकानी परमानेन्ट छैन भनेर दिमागलाई शान्ति दिनेछ । ’फेसबुकका संस्थापक मार्क जुकरबर्गले सन् २०१९ अप्रिलमा प्रयोगकर्तालाई थप गोपनियता प्रदान गर्नका लागि सोसल नेटवर्कमा थुप्रै परिवर्तन ल्याउने बचन दिएका थिए ।उनीद्वारा प्रस्तावित परिवर्तनको विकल्पमा सामग्री असाध्यै कम समयसम्म सोसल नेटवर्कमा रहनु थियो । डिस्अपेयरि मेसेज यही विकल्पको हिस्सा हो । -बीबीसी