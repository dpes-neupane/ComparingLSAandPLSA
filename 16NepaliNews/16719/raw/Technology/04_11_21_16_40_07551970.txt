

काठमाडौं । आई हबले नयाँ मोबाइल वानप्लस ३-टी ६४ जिबी भर्सनका लागि नेपालमा प्रि-बुकिङ लिँदैछ । भोलि मंगलबारबाट यसको विक्री वितरण पनि सुरु हुँदैछ ।
वानप्लस विश्वभरी एकधेरै मन पराइएको र विश्वास गरिने ब्रान्डमा पर्छ । खासगरी यो ‘फ्ल्यागसिप किलर’ स्मार्टफोनहरुका लागि प्रख्यात छ ।
उच्च गुणस्तर र उचित मूल्यका कारण ग्राहकको विश्वास आर्जन गरेको कम्पनीको दावी छ । वानप्लस ३ भन्दा वानप्लस ३टीमा गरिएका सुधार धेरै छन् ।
यसमा अली ठूलो ३४०० एमएएच ब्याट्री छ । यो वानप्लस ३ कोभन्दा फरक नलाग्न सक्छ तर ४०० एमएएच अतिरक्त ब्याट्री र ५ प्रतिशत कम पावर खपत गर्ने प्रोसेसरका कारणले यसबाट अतिरिक्त एक घन्टा चलाउन सकिन्छ ।
यदि ब्याट्री सकिएको खन्डमा आधा घन्टा ड्यास चार्जले थप एक दिन चलाउन सकिन्छ ।
वानप्लस ३ टिमा पछिल्लो क्वालकोम स्नापड्रागोन ८२१ रहेको छ जबकि वानप्लस ३ मा स्नापड्रागोन ८२० प्रोसेसर रहेको थियो ।
वानप्लस ३ मा ८ एमपीको फ्रन्ट क्यामेरा रहेको वानप्लस ३ टिमा सेल्फी लभरहरुका लागि १६ एमप फ्रन्ट क्यामेरा रहेको छ । कमजोर प्रकाशमा पनि यसबाट सुन्दर सेल्फी खिच्न सकिन्छ ।
यसको मूल्य नेपाली बजारमा ५४ हजार ९ सय रुपैयाँ तय गरिएको छ । यसमा एकवर्षको वारेन्टी पनि दिइएको आई हबका डाइरेक्टर लोकेश ओलीले जानकारी दिए ।
ओलिज स्टोरबाट पनि यसका प्रि-बुकिङ लिइँदैछ । स्टोरमा पनि भोलिबाट वानप्लस ३ टीको बिक्री वितरण सुरु हुनेछ ।
