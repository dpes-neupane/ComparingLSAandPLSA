बेइजिङ-चीनमा चालकरहित कारलाई लाइसेन्स दिइएको छ । पहिलो चालकरहित कारलाई परिक्षण ड्राइभ गर्न अस्थायी लाइसेन्स दिएको हो । चालकरहित कार परिक्षण ड्राइभका लागि बेइजिङमा पाँचौं रिङरोड बाहिरका ३३ वटा सडकमा १०५ किलोमिटर सडक छुट्टयाएको छ।चिनियाँ समाचार एजेन्सी सिन्ह्वाका अनुसार चीनको इन्टरनेट कम्पनी पाइतुले यो कार निर्माण गरेको हो । चालकरहित कार बिहिबार बेइजिङमा पहिलो पटक परिक्षण ड्राइभ गरिएको थियो । तोकिएको क्षेत्रमा पाँच हजार किलोमिटर सफल ड्राइभ गरेपछि मात्र कारलाई सार्वजनिक सडकमा अनुमति दिइने छ। ३० दिनका लागि दिइएको लाइसेन्स परिक्षण ड्राइभमा सफल भए मात्र नविकरण हुनेछ । परिक्षण ड्राइभ जाँचका लागि कारमा यन्त्र पनि जडान गरिएको छ।सुरक्षा र सडकको नियम पालना गर्नका लागि सुरुमा कारको ड्राइभ गति कम हुनेछ।