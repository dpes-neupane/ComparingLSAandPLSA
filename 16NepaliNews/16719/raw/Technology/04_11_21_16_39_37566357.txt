
काठमाण्डौ । चिनियाँ एप्पलका नामले परिचित शाओमी स्मार्टफोनले आफ्नो सातौं बाषिर्क उत्सवका अबसरमा यो बर्ष बिश्वभर ‘मी फ्यान फेस्टिवल’ आयोजना गरिरहेको छ ।
अप्रिल ३ बाट सुरु भएको यो फेस्टिवलमा चीन बाहेकका १८ वटा देशमा मनाउन थालिएको छ ।
‘मी’ ब्राण्डलाई आजको स्थानमा ल्याउन आफ्नो प्रत्यक्ष फिडब्याक दिएर सहयोग गर्ने लाखौं फ्यानलाई धन्यबाद दिन बर्षभरी नै यो फेस्टिवल आयोजना गरिएको जनाइएको छ । जसअन्र्तगत करिव १५ लाख डलर बराबरका गिफ्ट मी ब्राण्डका लोयल फ्यानहरुले प्राप्त गर्नेछन् ।
शाओमीका ग्राहकहरुले स्मार्टफोन, हेडफोन तथा पावर ब्याङ्कहरु उपहार प्राप्त गर्नेछन् । यसका लागि ग्राहकहरुले शाओमीको अनलाइनमा गई ट्याप मी गेममा सहभागी हुनुपर्ने छ ।
नेपालमा भने अपि्रल ५ देखि ७ तारिखसम्म मी फ्यान फेस्टिवल सञ्चालन हुने नेपालका लागि शाओमीको आधिकारिक विक्रेता वत्सल इम्पेक्सले जनाएको छ । अनलाइन र अफलाइनमा सहभागी हुन सकिने यो फेस्टिवलमा शाओमीका न्यूरोड र लविम मलमा रहेका सोरुममा पनि सहभागी हुन सकिने जनाइएको छ ।
