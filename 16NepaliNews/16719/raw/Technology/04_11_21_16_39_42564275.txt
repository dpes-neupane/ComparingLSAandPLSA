

अमेरिकी इ कमर्श तथा क्लाउड कम्प्युटिङ कम्पनी अमेजोन डट कमका मालिक जेफ बेजोस विश्वका सबैभन्दा धनी व्यक्तिको सूचिमा दोश्रो नम्बरमा उक्लिएका छन् ।
अमेनसियो ओर्टेगा र वारेन बफेटलाई पछि पार्दै बेजोसले आफुलाई दुनियाको दोश्रो धनी व्यक्ति बनाउन सफल भएका हुन् ।
विश्वका सबैभन्दा धनी व्यक्ति चाहीँ बिल गेट्स हुन् । उनको सम्पत्ति ८६अर्ब डलर रहेको छ ।
ब्लुमबर्ग बिलेनियर इन्डेक्सका अनुसार बेजोसको कुल सम्पत्ति ७६.६० अर्ब डलर रहेको छ । जुन वारेन बफेटको कम्पनी बर्कशायर ह्याथवे भन्दा ७० करोड तथा ओर्टेगाको इण्डिटेक्स एसए भन्दा १ अर्ब ३० करोड धेरै हो ।
बुधबार दुुबईको कम्पनी सूक डटकम खरीद गर्ने अमेजनको योजनाको घोषणा सँगै कम्पनीको सम्पत्ति डेढ अर्ब डलर बढेर १८ अर्ब ३२ करोड डलर पुुग्यो ।

अमेजनका मालिकले यो वर्ष आफ्नो जायजेथामा १० अर्ब २० करोड थप गरेका छन् ।
डोनाल्ड ट्रम्प राष्ट्रपतिमा निर्वाचित भएसँगै अमेरिकी शेयर बजारमा आएको उछालपश्चात् अहिलेसम्म अमेजनको सम्पत्ति ७ अर्ब डलरले बढेको छ ।
स्मरण रहोस् वारेन बफेटको सम्पत्ति गत मार्च १ मा बढेर ७९ अर्ब ६० करोड पुुगेको थियो । तर पछि शेयर मूल्यमा आएको गिरावटसँगै उसको मूल्यमा ४ अर्ब ७० करोडले कमी आएको छ । बीबीसीको सहयोगमा
