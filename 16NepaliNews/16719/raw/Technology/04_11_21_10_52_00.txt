कुनै पनि कुरा थाहा पाउने प्राणीहरुको क्षमता विचित्र प्रकारका हुन्छन् । प्राणीको यो थाहा पाउने क्षमताअन्तर्गत प्रकाश थाहा पाउने क्षमता, स्पर्श, आवाज, परावैजनी किरण, तापक्रम, गुरुत्वाकर्षण, इन्फ्रारेड विकिरण, गन्ध, चुम्बकीय क्षेत्र, स्वाद, विद्युतीय क्षेत्र आदि पर्दछन् ।अझ केही प्राणीहरुले त आफू वरिपरिका वातावरणमा बाँच्नका लागि विशिष्ट क्षमता पनि विकास गरेको हुन्छ । हाम्रा वरिपरिका वातावरणमा विभिन्न प्रकारका शक्तिहरु विद्यमान् रहेका हुन्छन् । ती सबै शक्तिहरुलाई मानिसले ठम्याउन सक्दैन । तर केही जनावरहरुले भने ती शक्तिहरुलाई सजिलै ठम्याउन सक्छन् । यहाँ तल जनावरहरुका त्यस्ता केही विचित्रका क्षमताहरुबारे उल्लेख गरिएको छ; जुन क्षमता सामान्यतः मानिसमा हुँदै हुँदैन ।कमिला https://static.wixstatic.com– कमिलाले पृथ्वीको ५ सेन्टिमिटरभित्रबाटै सानोभन्दा सानो गतिविधि पनि थाहा पाउन सक्छ ।– यसले पोलोराइज्ड (Polarized)  किरणलाई ठम्याउन सक्छ ।माहुरीhttps://tradevistas.org– माहुरीले ३०० nm देखि ६५० nm वेभलेन्थ बीचको प्रकाशलाई देख्न सक्छ ।– माहुरीको बंगारा, अघिल्लो (forelimbs)  र एन्टेनामा स्वाद थाहा पाउने ग्रन्थिहरु (Chemoreceptors)  हुन्छन् ।– कामदारी मह माहुरीको प्रत्येक आँखामा ५५०० वटा लेन्सहरु हुन्छन् ।– कामदार माहुरीको पेटमा आइरन अक्साइडका चक्काहरु हुन्छन् । त्यसको मद्दतले त्यसले चुम्बकीय क्षेत्रहरु पत्ता लगाउने गर्छ । पृथ्वीको चुम्बकीय क्षेत्रमा हुने परिवर्तन थाहा पाएर दिशा पत्ता लगाउने गर्छ ।– कमिलाले जस्तै माहुरीले पनि पोलोराइज्ड प्रकाश देख्न सक्छ ।छेपारोhttps://animals.sandiegozoo.org– केमोलियन अर्थात् छेपारोले आफ्नो दुबै आँखालाई अलग अलग स्वतन्त्रतापूर्वक यताउति चलाउन सक्छ । यही क्षमताको कारण यसले एकै समयमा दुई भिन्न दिशामा हेर्न सक्छ ।गंगटाhttps://nmssanctuaries.blob.core.windows.net– गंगटाको चेप्ने अंग र शरीरमा विभिन्न भागमा रौंहरु हुन्छन् । तिनै रौंको मद्दतले यसले पानीको बहाव र त्यहाँ हुने सानोभन्दा सानो कम्पनलाई समेत महसुस गर्न सक्छ । फट्यांग्राhttps://cdn.britannica.com– सानो खालको फट्यांग्रा (Cricket) ले सुन्नको लागि खुट्टाको प्रयोग गर्ने गर्छ । वास्तवमा, आवाजले त्यसको अघिल्लो खुट्टामा हुने पातलो झिल्लीमा कम्पन पैदा हुन्छ र फट्यांग्राले सुन्ने गर्छ ।– ठूलो खालको फट्यांग्रा (Grasshopper) को शरीर मसिना रौंहरु (sensilla)  ले ढाकिएको हुन्छ । तिनै रौंको मद्दतले यस कीराले हावामा हुने स–साना गतिविधिहरु पनि थाहा पाउने गर्छ ।– यस फट्यांग्राले ५०,००० हर्जसम्मको आवाज सुन्न सक्छ ।डल्फिनhttps://ichef.bbci.co.uk– चमेराले जस्तै डल्फिनले पनि शिकार पत्ता लगाउनको लागि इकोलोकेसन विधिको उपयोग गर्ने गर्छ । इकोलोकेसन विधि भनेको आफूले छोडेको आवाज सिकारसम्म पुगी त्यसमा ठोक्किएर फर्केको आधारमा सिकार कहाँ छ भनी पत्ता लगाउने तरिका हो ।– डल्फिनले हाम्रो कानले सुन्न नसक्ने आवाज सुन्न सक्छ । यसले १ लाख हर्जसम्मको आवाजको तरंगलाई चिन्न र सुन्न सक्छ ।हात्तीhttps://media.voltron.voanews.com– हात्तीले १ देखि २० हजार हर्जसम्मको आवाज सुन्न सक्छ । यस्तो अति कम फ्रिक्वेन्सीको आवाजलाई इन्फ्रासाउण्ड रेन्ज भनिन्छ । मानिसको कानले यस्तो आवाज सुन्न सक्दैन ।माछाhttps://www.fws.gov– स्तनधारी प्राणीको छालामा एल–सेरिन (L-serine) नामक रसायन हुन्छ । त्यो रसायनलाई एक विलियनको एक भाग पार्ने हो भने पनि केही माछाले त्यसको गन्ध थाहा पाउन सक्छ ।– माछाको टाउको र सुँड रहेको भागमा गतिविधि थाहा पाउने अंग Neuromasts हुन्छ । यस अंगको मद्दतले माछाले पानीको दवाबमा भएको परिवर्तन, आफू वरिपरिको सिकार थाहा पाउन सक्छ भने यताउति चल्नका लागि समेत त्यस अंगले माछालाई सहयोग पुर्‍याइरहेको हुन्छ ।– गहिरो समुद्रमा बस्ने माछाको आँखाको रेटिनामा प्रति वर्ग मिलिमिटर २५ मिलियन रड (प्रकाश ठम्याउन मद्दत गर्ने ग्रन्थि)हरु हुन्छन् । समुद्रको त्यस्तो भागमा कम प्रकाश हुने भएकोले देख्नको लागि यस्तो माछामा त्यतिबिघ्न रडहरु विकास भएको हुनुपर्छ भनी वैज्ञानिकहरु मान्छन् ।– यस संसारमा केही माछाहरु यस्ता पनि हुन्छन्, जसले पानीभित्र र हावामा एकैसाथ हेर्न र देख्न सक्छन् । यस्तो विशिष्ट क्षमता भएको माछालाई चार आँखा भएको माछा पनि भन्ने गरिन्छ । वास्तवमा यसको आँखा हुन त दुईवटै हुन्छ, तर हावा र पानीमा खुल्ने गरी त्यसको आँखालाई ँबिउक ले विभाजन गरेको हुन्छ ।भ्यागुताhttps://qz.comभ्यागुताको कानको जाली (tympanic membrane) शरीरको बाहिरी भागमा आँखाको पछाडि रहेको हुन्छ ।ताराजस्तो नाक भएको मोलhttps://www.sciencefriday.com– Star-nosed Mole नाम गरेको एउटा विचित्रको प्राणी हुन्छ । यस प्राणीले सिकार खोज्नको लागि आफ्नो  नाकको प्रयोग गर्ने गर्छ । यसको ताराजस्तो अंगदेखि मस्तिष्कसम्म १ लाख स्नायुतन्त्रिकाहरु हुन्छन् । यो भनेको मानिसको हातमा हुने स्पर्श थाहा पाउने तन्त्रिकाहरुको संख्याभन्दा ६ गुना बेसी हो ।पेन्गुइनhttps://scx1.b-cdn.net– पेन्गुइनको आँखाको कोर्निया चौडा हुन्छ । त्यसले गर्दा पेन्गुइनले पानीभित्र पनि सजिलै र सफासँग देख्न सक्छ । यसले इलेक्ट्रोम्याग्नेटिक स्पेक्ट्रमको पराबैजनी किरणलाई समेत देख्न सक्छ ।परेवाhttps://upload.wikimedia.org– परेवाले ३४० डिग्रीमा हेर्न र देख्न सक्छ । यो भनेको करिब करिब चारै दिशामा हेर्न सक्ने क्षमता हो । चारै दिशामा देख्नका लागि ३६० डिग्रीमा देख्न सक्नुपर्छ । त्यसैले परेवाले आफ्नो टाउकोको ठीक पछाडि चाहिँ देख्न सक्दैन ।– परेवाले ०.१ हर्जजस्तो अति कम आवाज पनि सुन्न सक्छ ।खरायोhttps://images.unsplash.comखरायोको जिब्रोमा १७००० वटा टेस्टवड (स्वाद थाहा पाउने ग्रन्थिहरु) हुन्छन् ।विच्छीhttps://images-na.ssl-images-amazon.com– बिच्छीको डस्ने भाग वरिपरि रौंहरु हुन्छन् । ती रौंको मद्दतले विच्छीले अति कम गति (प्रतिघण्टा ०.०७२ किलोमिटर) मा चलिरहेको हावालाई पनि महसुस गर्न सक्छ ।– विच्छीका आँखाहरु १२ वटासम्म हुन्छन् ।माकुराhttps://image.sciencenordic.com– धेरै माकुराका आठवटा आँखाहरु हुन्छन् ।चमेराhttps://upload.wikimedia.org– चमेराले आफ्नो नाक (Nose-leaf) ले सुँघेर १६ सेन्टिमिटर परसम्मको सिकार पत्ता लगाउन सक्छ ।– यसले इकोलोकेसन प्रविधिको प्रयोग गरेर आफूभन्दा १८ फिट परसम्मको कीराफट्यांग्रा लगायतका सिकारहरुलाई पत्ता लगाउने गर्छ ।– चमेराले ३ हजारदेखि १ लाख २० हजार हर्ज फ्रिक्वेन्सीसम्मको आवाज सुन्न सक्छ ।पुतलीhttps://i.ytimg.com– पुतलीको खुट्टामा स्वाद थाहा पाउने ग्रन्थिहरु (Chemoreceptors) हुन्छन् ।– पुतलीका पखेटामा मसिना रौंहरु हुन्छन् । ती रौंहरुको मद्दतले यसले हावाको चापमा हुने सानोभन्दा सानो परिवर्तनहरुलाई पनि थाहा पाउन सक्छ ।कुकुरhttps://www.sciencemag.org– कुकुरको सुँघ्ने मात्रै हैन, सुन्ने क्षमता पनि निक्कै राम्रो हुन्छ । कुकुरले ४० हजार हर्जसम्मको आवाज सुन्न सक्छ ।बिरालोhttps://icatcare.org– बिरालोले १०० देखि ६० हजार हर्जसम्मको आवाजलाई सुन्न सक्छ ।– बिरालोको गन्ध थाहा पाउने ग्रन्थि (Olfactory membrane)  १४ वर्ग सेमी हुन्छ । तुलना गर्दाखेरि मानिसको यो ग्रन्थि ४ वर्गसेमी मात्रै हुन्छ । अझ कुकुरमा त यो ग्रन्थि १५० वर्गसेमी हुन्छ । त्यसैले बिरालो र मानिसको तुलनामा कुकुरको गन्ध थाहा पाउने क्षमता निक्कै बेसी हुन्छ ।पानीमरुवाhttps://assets.newatlas.com– पानीमलुवा (Dragonfly) को आँखामा ३० हजार लेन्सहरु हुन्छन् ।स्रोतः Neuroscience for Kids  #जनावर