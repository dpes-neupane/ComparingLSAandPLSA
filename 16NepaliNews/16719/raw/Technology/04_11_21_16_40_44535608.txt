

१६ माघ, काठमाडौं । राजधानीको भृकुटीमण्डपमा चलिहरेको ‘सुबिसु क्यान इन्फोटेक २०१७ ईन एशोसिएशन विथ सामसुङ’ मा अवलोकनर्ताको चाप दैनिक बढ्दै गएको छ । सहीद दिवशको सार्वजनिक विदाका कारण मेलामा अत्याधिक भीड देखियो ।
नयाँ प्रविधिलाई बुझ्न र प्रयोग गर्न नेपाली समाज कसरी अगाडि बढ्दै छ भन्न् प्रमाण बनेको छ, क्यान इन्फोटेक मेला ।
मेलामा पुग्ने जोकोही पनि ‘यो वर्ष नयाँ कुन प्रविधि आयो भन्ने’ जान्न खोजिरहेका छन् । मेलामा स्टल राख्नेहरुले पनि अपग्रेडेड प्रविधिबारे बुझाउन भरसक प्रयास गरिरहेका छन् ।

यस्ता नयाँ प्रविधिहरुको प्रदर्शनीमा युवा वर्गको चासो सबैभन्दा बढी देखिएको छ । नेपालमा भर्खरै भित्रिएका सूचना प्रविधिका विभिन्न उपकरणलाई प्रदर्शनीमा समेटिएको छ । जहाँ सबै बर्गमा मानिसहरु पुगिरहेका छन् ।
मेलाका अवसरमा विभिन्न व्यवसायिक संस्थाले आफ्नो सेवामा उपहार तथा छुट प्रदान गरेका छन् । त्यसैका कारण मेलालाई अवसरका रुपमा सदुपयोग गर्नेको संख्या उल्लेख्य देखिन्छ ।
विशेष गरी मेलामा स्मार्ट फोनहरुमा उपभोक्ताको आकर्षण बढी देखिएको छ । ओप्पो, समासुङ, मेजु, हुवावे लगायतका स्मार्ट फोनका स्टलमा भीड थामिनसक्नु देखिन्छ ।

ओप्पो र सामसुङको स्टलमा पुग्ने धेरै अवलोनकर्ताले स्मार्टफोन खरिद गरिरहेका छन् । व्यवसायीहरुले मेलालाई लक्षित गर्दै नगद छुट, निःशुल्क जडान, फ्री सर्भिस, उपहार लगायतका अफरहरु दिने दिएका छन् ।
विभिन्न इन्टरनेट सेवा प्रदायकहरुको स्टलमा पनि अवलोकनकर्ताको घुइँचो देखिन्छ । छुटसहित इन्टरनेनेट जोड्न चाहानेले मेलालाई अवसर बनाएका छन् । मेलामा घरायसी प्रविधि र दैनिक उपभोग्य प्रविधिमा पनि सर्वसाधारणको आकर्षण उल्लेख्य देखिन्छ ।

मेलामा तरकारी काट्ने मेसिनदेखि हेड मसाज गर्ने विद्युतीय मेसिनहरु पनि राखिएका छन् । कम्प्युटर, ल्यापटप, पेनड्राइभ लगायतका उपकरणको खरिद बिक्री पनि भइरहेको छ ।
मेलामा पुग्ने ग्राहकले विभिन्न नयाँ प्रविधिलाई नजिकबाट नियालेर खरिद गर्न पाएका छन् । छुट र उपहार सुविधाले पनि सर्वसाधारणलाई लोभ्याएको छ ।












