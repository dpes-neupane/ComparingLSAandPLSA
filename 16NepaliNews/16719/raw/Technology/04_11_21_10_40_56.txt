नासाको पर्सभरेन्स (PERSEVERANCE ) रोभरले मंगल ग्रहका अनेकन् तस्बिर पठाइसकेको छ । यी तस्बिरमध्ये एउटा तस्बिरले खुबै चर्चा पाइरहेको छ । यस तस्बिरमा मंगलग्रहको आकाशमा इन्द्रेणी देखिएको छ ।इन्द्रेणी जसलाई हामी 'अप्टिकल इल्यूजन' भन्छौं अर्थात् एउटा यस्तो कुरा जुन वास्तविकतामा त हुन्नँ तर हामीलाई देखेको जस्तो लाग्छ । यो फगत् मौसम सम्बन्धी घटना (meteorological phenomenon) हो । आकाशमा  रहेका पानीका थोपा र सूर्यको प्रकाशको आपसी प्रक्रियाका कारण इन्द्रेणी देखिन्छ ।आकाशमा पानीका स-साना थोपा हुन्छन् । जब सूर्यको प्रकाश यी पानीको थोपाबाट परावर्तित  (reflection), अपवर्तित (refraction ), प्रसारित (dispersion ) हुन्छन्,  त्यसबेला सूर्यको किरणको इलेक्ट्रोम्याग्नेटिक स्पेक्ट्रम आकाशमा देखिन्छ ।  सामान्तया मानिसको ३८० देखि ७५० नैनोमीटरका 'वेभलेन्थ' मात्रै हेर्न सक्छन् । इन्द्रेणीमा देखिने सातवटै रंग यसै 'रेन्ज' को 'वेभलेन्थ' को गुण हो ।पृथ्वीमा इन्द्रेणी देखिनु सामान्य कुरा हो ।  यहाँको आकाशमा पानीका थोपा हुन्छन् तर मंगल ग्रहमा इन्द्रेणी कसरी देखियो किनकी मंगल ग्रहमा आकाशबाट पानी पर्दैनँ अर्थात् त्यहाँको आकाशमा पानीका थोपा हुन्नन् । मंगल ग्रहको अति चिसो वातावरणमा आकाशमा तरल पानीका थोपा सम्भव मानिँदैन ।त्यसो भए त्यहाँ इन्द्रेणी कसरी देखियो? पर्सभरेन्स रोभरले पठाएको तस्वीरमा देखिएको इन्द्रेणीले खलबली  हुनु स्वाभाविक थियो । अंततः यसको जबाब पर्सभरेन्स रोभरले आफ्नो ट्विटर अकाउन्टमार्फत् दिएको छ । रोभरले लेख्यो - धेरैले मंगल ग्रहमा इन्द्रेणी देखिएको हो भनेर सोधिरहेका छन् । होइन, यहाँ यस्तो सम्भव छैन । यो क्यामेराको 'लेन्स फ्लेयर' (Lens Flare)  का कारण देखिएको हो । Many have asked: Is that a rainbow on Mars? No. Rainbows aren't possible here. Rainbows are created by light reflected off of round water droplets, but there isn't enough water here to condense, and it’s too cold for liquid water in the atmosphere. This arc is a lens flare. pic.twitter.com/mIoSSuilJW— NASA's Perseverance Mars Rover (@NASAPersevere) April 6, 2021