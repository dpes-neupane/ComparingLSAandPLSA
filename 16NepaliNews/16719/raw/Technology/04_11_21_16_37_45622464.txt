

१५ भदौ काठमाडौं । नेपालका लागि सोनीको आधिकारीक विक्रेता नेपा हिमा ट्रेड लिंक प्रालीले सोनीको फोरके एचडीआर ‘ब्राभिया ओएलईडी’ टिभीको बिक्री सुरु गरेको छ ।
यसमा एक्स वान एक्स्ट्रीम साउन्ड सिस्टम जडान गरिएको नेपा ट्रेड लिंकले जनाएको छ । ठुलो टिभीमा यस्तो खालको सिस्टम जडान भएको यो पहिलो टिभी भएको नेपा ट्रेड लिंकका कार्यकारी निर्देशक राजेश तुलाधरले जानकारी दिएका छन् ।
यो टिभीमा इयरफोन राखेर पनि सुन्न सकिने उनको भनाइ छ । उनले भने ‘ अहिलेसम्म इयरफोन लगाएर हामीले सुन्न मिल्छ भनेर कुनै टिभीमा पनि भन्न सकेका थिएनौं, तर यसमा एयरफोनले लगाएर मज्जाले टिभी हेर्न सकिन्छ । ‘
यसमा फोरके एचडीआर प्रोसेसर एक्स वान राखिएको छ । ५५ इन्चको यो टेलिभिजनको मूल्य सात लाख पर्ने कम्पनीले जनाएको छ । कान्तीपथ, जावालाखेल र लबिम मलमा रहेकोे सोनीको डिलरबाट खरिद गर्न सकिने तुलाधरले जानकारी दिएका छन् ।
उनले भने ‘ प्रिमियम खालका टिभीहरुपनि भित्राउने योजना अनुरुप यसको पनि बिक्री सुरु गरेका हौं ।’
यो टीभीले उत्कृष्ट दृष्य सम्प्रेषण गुणस्तर प्रदर्शन गर्नुका साथै यसमा ठूला आकारका टीभीमै पहिलो पटक उपलब्ध गरिएको एक्सवान एक्स्िट्रम साउण्ड सिष्टमपनि उपलब्ध रहेको छ ।
यसमा रहेको ८० लाख सेल्फ ईल्लुमिनेटिङ पिक्सेलले अभूतपूर्व कालो, प्राकृतिक रंग, धमिलो रहित तस्विर र वाइड भ्यूविङ एंगलको मज्जा प्रदान गर्ने कम्पनीले जानकारी दिएको छ । ब्राभिया ओएलइडीमा एकोस्टिक सर्फ]{ प्रविधिको सुविधापनि उपलब्ध रहेको छ ।
यसले प्रयोगकर्तालाई स्त्रिmनबाटै आवाज आइरहेको अनुभव दिनुका साथै दृष्य र आवाजको उत्कृष्ट समायोजनको मज्जाका लिन सघाव पुर्‍याउँछ ।
सोनी ब्राभिया ओएलईडी टीभी सार्वजनिक गर्न आयोजित कार्यक्रम मार्फत नै नेपाली उपभोक्ताको मागको उचित सम्बोधन गर्ने सोचका साथ कम्पनीले सोनीको २०१७ लाइनअप अन्तर्गतका ब्राभिया टीभी पनि सार्वजनिक गरेको छ ।
कम्पनीका अनुसार यी टीभीले पनि उपभोक्तालाई क्रिस्टल क्लियर गुणस्तर सहित दृष्यको मज्जा लिने अवसर प्रदान गर्छ ।
कम्पनीद्वारा प्रदर्शित फोरके एचडीआर टीभीमा फोरके एचडीआर प्रोशेसर एक्सवानपनि उपलब्ध गरिएको छ ।

यसमा उपलब्ध अब्जेक्ट बेस्ड एचडीआर रिमास्टर र सुपर विट म्यापिङ फोरके एचडीआर प्रविधिले थप डेप्थ, टेक्चर र प्राकृतिक रंग सम्प्रेषण गर्ने कम्पनीले जानकारी दिएको छ ।
साथै, टीभीमा रहेको एक्स-टेन्डेड डायनामिक रेञ्ज प्रोले एचडीआर र नन् एचडीआर कन्टेण्टलाई ब्याकलाइट धमिल्याएर टीभीको हरेक कोणमा उत्कृष्ट दृष्य सम्प्रेषणमा सघाउँछ ।
कम्पनीद्वारा प्रदर्शित २०१७ लाइनअपमा टि्रल्युमिनोस डिस्प्लेको माध्यमबाट जीवन्त रंगको सटिक सम्प्रेषणका लागि डिजाइन गरिएका छन् । साथै, यी टीभीमा एक्स-रियालिटी प्रो सुविधापनि उपलब्ध गरिएको छ ।
टीभी ब्रोडकास्ट, डीभीडी, ब्ल्यू-रे डिस्क, ईन्टरनेट भिडियो तथा डिजिटल फोटोलाई जिवन्तता प्रदान गर्न यिनमा सोनीको पृथक अल्गोरिदम डाटाबेसको प्रयोग गरिएको छ ।
एण्ड्रोइड टीभीले चलचित्र, संगित, तस्विर, गेम्स, सर्च, एप्स लगायतको संसार नियाल्न प्रयोगकर्तालाई सघाउँछ । त्यसैगरी, एक्स्ट्रा प्रोटेक्सन सिरिजमा डायनामिक कन्ट्रास्ट ईन्ह्यान्सरका साथै क्लियर रिजोल्यूशन ईन्हेन्सरको समेत प्रयोग गरिएको छ ।
साथै, ब्राभियाका टीभीलाई धुलो, चट्याङ, विद्युतिय झट्का तथा आदर््रताबाट समेत सुरक्षा प्रदान गर्छ । ब्राभियाका टीभीमा रहेका पृथक ईमेज प्रोशेसर र डिस्प्ले डिभाइस प्रविधिले फोरके एचडीआर कन्टेण्टको उत्कृष्ट उपयोग गर्ने कम्पनीको दावी छ ।
नेपा हिमा ट्रेड लिंक प्रालिले नेपाली घर परिवारलाई सोनी केन्द्र तथा आफ्नो फराकिलो विक्रेता सञ्जाल मार्फत उत्कृष्ट सोनी अनुभव प्रदान गरिरहेको छ ।
कम्पनीले कान्तिपथ, जावलाखेल र लाबिम मल लगायत पि्रमियम बजारमा समेत सोनी केन्द्र स्थापना गरिसकेको छ ।
