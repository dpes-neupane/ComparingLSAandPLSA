   फेब्रुअरी ११ विज्ञानमा महिला तथा बालिकाका लागि अन्तर्राष्ट्रिय दिवस (International day of Women and Girls in Science) हो । यस अवसरमा नेपाल एस्ट्रोनाेमिकल सोसाइटीका परियोजना संयोजक मनिषा द्वासँग गरिएको कुराकानीको सम्पादित उतार प्रस्तुत छ :इन्टरनेसनल डे अफ विमेन एण्ड गर्ल्स इन साइन्सको उपयोगिता के हो?यो कहिलेदेखि मनाउन थालिएको हो ? २०१५ डिसेम्बर २२ मा संयुक्त राष्ट्रसङ्घको साधारणसभाबाट पारित भएलगत्तै महिला तथा बालिकाका लागि अन्तर्राष्ट्रिय विज्ञान दिवस संसारभर प्रचलनमा आएको हो । नेपालमा पनि यो दिवस मनाइन्छ । यो दिवसको उपायोगिताका बारेमा भन्ने हो भने यसले महिला तथा बालिकाहरुको विज्ञानप्रतिको अभिरुचिलाई सम्मान तथा आत्मसात गरेर उनीहरुलाई हौसला तथा प्रोत्साहन दिने हो । ‘नासो विज्ञानमा महिला’ भनेर नेपाल एस्ट्रोनोमिकल सोसाइटीले सुरु गरेको पुरस्कार वितरण कार्यक्रमहरु यही दिनको अवसर पारेर यो वर्ष बाँड्दैछौँ । त्यसैगरी चौथो नासाे विज्ञानमा महिला पुरस्कारको छनौटमा उत्कृष्ट हुन सफल हुनुभएको १८ जना महिलालाई हामी सम्मान पनि गर्दैछौँ ।यो वर्षको नारा "ओमेन साइन्टिस्ट एट द फोरफ्रन्ट अफ द फाइट एगेन्स्ट कोभिड-१९" हो । यो नाराले नै धेरै कुरा प्रस्ट पारेको छ । एउटी महिला जो आमा हुन्, उहाँले आफ्नो बच्चा बिरामी हुँदा कति जिम्मेवार भएर सम्हाल्छिन् हामी सबैलाई थाहा छ । त्यसैगरी अहिले सबै विज्ञानमा लागेका महिला दिदीबहिनीहरुलाई उत्तिकै अवसर दिन सकेको भए कस्तो परिणाम आउँथ्यो होला, हामीले विचार गर्न सक्छौँ हैन र ?हाम्रो समाजमा जरो गाढेको सोचाइ तथा यथास्थितवादी प्रवृत्तिले विशेष गरी महिला तथा बालिकाहरुलाई विज्ञान गाह्रो हुन्छ, यो विषय तिम्रा लागि हैन भन्नेजस्ता हतोत्सित गर्ने गर्छ । यस्ता कुराले उनीहरुको निर्णय गर्नसक्ने क्षमतालाई नै कताकता बाधा पुर्‍याइरहेको छ । यस्तो स्थितिमा उनीहरुलाई खुला रूपमा स्वतन्त्रतापूर्वक अफूले चाहेको कुरा गर्न अलिक अप्ठ्यारो अनुभव गर्ने, अलिक हिच्किचाउने हुँदा कतिपय घटनामा आफ्नो इच्छालाई मारेर बस्ने गरेको पनि हामीले भोग्दै आइरहेका छौँ ।नेपालमा कहिलेदेखि मनाउन थालियो?नेपालमा  २०१६ बाट नै नेपाल एस्ट्रोनोमिकल सोसाइटीले मनाउन थालेको हो । यही दिवसको अवसर पारेर २०१७ बाट नेपाल एस्ट्रोनोमिकल सोसाइटीले  ‘नासो विज्ञानमा महिला’ पुरस्कारको शुरुवात पनि गर्यो । अहिले यो दिनलाई विशेष रूपमा लिने गरिनु एकदमै सराहनीय कदम हो । यसले गर्दा धेरैभन्दा धेरै नारीले अवसर र आवाज राख्ने ठाउँ पाउनुभएको छ ।नेपालका महिला तथा बालिकाहरूमा विज्ञानप्रतिको रुचि कस्तो र कतिको रहेको देख्नु हुन्छ ?रुचि धेरै छ । विशेषगरी बालिकाहरुमा एकदमै रुचि छ तर उनीहरुको इच्छामा विस्तारै ह्रास आएको चाहिँ उमेर र समयले हो । एउटा कारण हाम्रो समाजमा रहेको समस्या पैदा गर्ने  सोचाइ पनि हो ।हाम्रो समाजमा जरो गाढेको सोचाइ तथा यथास्थितवादी प्रवृत्तिले विशेष गरी महिला तथा बालिकाहरुलाई विज्ञान गाह्रो हुन्छ, यो विषय तिम्रा लागि हैन भन्नेजस्ता हतोत्सित गर्ने गर्छ । यस्ता कुराले उनीहरुको निर्णय गर्नसक्ने क्षमतालाई नै कताकता बाधा पुर्‍याइरहेको छ । यस्तो स्थितिमा उनीहरुलाई खुला रूपमा स्वतन्त्रतापूर्वक अफूले चाहेको कुरा गर्न अलिक अप्ठ्यारो अनुभव गर्ने, अलिक हिच्किचाउने हुँदा कतिपय घटनामा आफ्नो इच्छालाई मारेर बस्ने गरेको पनि हामीले भोग्दै आइरहेका छौँ । त्यसैले मनमा हुँदाहुँदै पनि आफ्नो रुचिको विषयलाई तिलाञ्जलि दिएको हामी देख्न सक्छौँ । तर अवसर पाए उहाँहरु पनि धेरै अगाडि बढ्नसक्ने स्थिति छ । नेपाली महिला र बालबालिकाहरुमा पनि क्षमताको कमी चाहिँ कदापि छैन ।विज्ञान विषय एकदमै गहन विषय हो र यसप्रति ममा विशेष लगाव र रुचि जाग्नुको पछाडि मेरी आमाको विशेष हात छ । मेरो रुचि र लगाव अनि आमाकै प्रोत्साहनका कारण विस्तारै म विद्यालयमा क्षमतावान विद्यार्थीको लिस्टमा पर्न थालेँ । त्यसपछि आफूलाई विज्ञान मेरो विषय हो भन्ने कुरातर्फ जिम्मेवारी बढ्न थाल्यो ।तपाईंमा विज्ञान अथवा एस्ट्रोनोमीप्रति रुचि कसरी र कुन उमेरमा आयो ?विशेष गरेर मलाई सानैदेखि आमाले पढाइमा केन्द्रित गराउन खोज्नुभएको थियो । अनि विज्ञान विषय एकदमै गहन विषय हो र यसप्रति ममा विशेष लगाव र रुचि जाग्नुको पछाडि मेरी आमाको विशेष हात छ । मेरो रुचि र लगाव अनि आमाकै प्रोत्साहनका कारण विस्तारै म विद्यालयमा क्षमतावान विद्यार्थीको लिस्टमा पर्न थालेँ । त्यसपछि आफूलाई विज्ञान मेरो विषय हो भन्ने कुरातर्फ जिम्मेवारी बढ्न थाल्यो । आमाले किताब पढेर मात्र पुग्दैन भन्ने गर्नुहुन्थ्यो । त्यसैले सकेसम्म अन्य स्रोतका सामग्री सङ्कलन गरेर अध्ययन गर्न थालेँ । अनि धेरै प्रश्न सोध्ने, अरुले भनेको भन्दा बेग्लै कारण र उत्तरहरु छन् कि भनेर खोजबिन गर्न थालेँ । त्यसरी मेरो विज्ञानप्रति रुचि बढ्दै गएको हो । खगोलशास्त्र विषय चाहिँ स्नातकोत्तर गर्ने बेलामा बल्ल थाहा भएको हो । तर यो एस्ट्रो स्पेस भन्ने शब्दप्रतिको रुचि आमाले गर्द नै आएको हो । किनभने उहाँले अन्तरिक्ष र ग्रहहरुका कथा भन्ने गर्नु हुन्थ्यो ।तपाईं विज्ञानलाई कसरी बुझ्नुहुन्छ ?विज्ञान विशाल ज्ञान हो भन्ने एक पटक कतै पढेको थिएँ । त्यसपछि अहिले मैले व्याख्या नै गर्नुपर्‍यो भने मेरो विचारमा विज्ञान बुझ्न जान्यो भने अरु विषय बुझ्न धेरै सजिलो हुन्छ । गहिराइमा बुझ्न जानियो भने एकदमै रमाइलो छ तर विज्ञान र विज्ञानसँग सम्बन्धित कुरालाई सतही रूपमा मात्र हेर्न थालियो भने एकदम अर्थहीन हुन्छ ।अन्तिरक्ष विज्ञानले आगामी दिनमा सबैभन्दा महान छलाङ कुन दिशामा लाउने अनुमान छ तपाईंको ?केही समययता असम्भव भनिएका कुरा सम्भव भइराखेका छन् । चाहे त्यो चन्द्रमामा पाइला टेकिएको कुरा होस् या अब मिसन मङ्गलकै कुरा किन नहोस्, अहिले स्पेस एक्सले चालेका अभियानहरुले यस क्षेत्रमा नयाँ आयाम ल्याएको छ । त्यसैगरी मङ्गलमा बसोबासको सम्भावनाको खोजीको कुरा पनि आएको छ । त्यसले जुन गतिमा अहिले अन्तरिक्ष क्षेत्रमा विकास भइराखेको छ त्यो अवस्था हेर्दा अबको छलाङ मङ्गलमा मानव जातिको बस्ती बसाल्ने उद्देश्य प्राथमिकतामा पर्ने देख्छु ।तपाईं नेपालको अन्तरिक्ष संस्था नासोमा आबद्ध हुनुहुन्छ । यसले खास के काम गर्छ ?नेपाल एस्ट्रोनोमिकल सोसाइटी (नासो) को तीन आधारभूत खम्बा हुन् – १) आउट रिच, २) एजुकेसन ३), रिसर्च । यी तीन आयाममा हामी काम गर्दै आइरहेका छौँ । तीमध्ये पनि हाम्रो अझ विशेष ध्यान विद्यार्थीलाई विज्ञान र अन्तरिक्षप्रति लगाव बढाउने उद्देश्यले विभिन्न तालिम, प्रतियोगिता गर्दैगराउँदै आएका छौँ ।त्योबाहेक अन्तरिक्ष तथा अन्तरिक्ष विज्ञानसम्बन्धी विभिन्न राष्ट्रिय तथा अन्तर्राष्ट्रिय कार्यक्रम पनि गर्दै आएको छ ।त्यसबाहेक, महिला तथा बालिकालाई विज्ञानका क्षेत्रमा उनीहरुले गरेको कदमको सराहना गर्ने उद्देश्यले "विज्ञानमा महिला" पुरस्कारको सुरुवात पनि गरेको छ ।तपाईं आफूभन्दा साना विद्यार्थीलाई आधुनिक विज्ञानको कुन क्षेत्रमा अघि बढ्ने परामर्श दिनु हुन्छ ? विज्ञानको यो क्षेत्रमा नै लाग भनेर कसैलाई परामर्श दिँदा ठीक हुन्छ जस्तो मलाई लाग्दैन । रोजाइ उनीहरुको हो । सबैको एकैखाले इच्छा र चाहना हुँदैन । त्यसैले भाइबहिनीहरुलाई जुन क्षेत्र मन पर्छ, त्यो नै समाउँदा राम्रो उपलब्धि प्राप्त हुन्छ । आफू पनि सन्तुष्ट हुन्छन् । तर जुन क्षेत्र रोजे पनि निरन्तरता नै सफलताको चाबी हो भन्ने कुरा भुल्न हुँदैन । आफूलाई मनपरेको विधा समाउने अनि त्यसमा धेरै खोजबिन गर्नु जरुरी छ । यति पढेर पुग्छ भन्ने कुरा हुँदैन । अबका पिँढीले अगाडिका १५ वर्षलाई हेरेर आफू तयारी हुनुपर्ने हुन्छ । त्यसैले त्यहीअनुरूप आफूलाई तयार गर्ने गर्नुपर्छ । अबको समय अझ बढी प्रतिस्पर्धी हुनेवाला छ । त्यसका लागि आफूलाई सक्षम बनाउनतिर लाग्नुपर्छ ।विज्ञानको यो क्षेत्रमा नै लाग भनेर कसैलाई परामर्श दिँदा ठीक हुन्छ जस्तो मलाई लाग्दैन । रोजाइ उनीहरुको हो । सबैको एकैखाले इच्छा र चाहना हुँदैन । त्यसैले भाइबहिनीहरुलाई जुन क्षेत्र मन पर्छ, त्यो नै समाउँदा राम्रो उपलब्धि प्राप्त हुन्छ । आफू पनि सन्तुष्ट हुन्छन् । तर जुन क्षेत्र रोजे पनि निरन्तरता नै सफलताको चाबी हो भन्ने कुरा भुल्न हुँदैन ।तपाईंलाई पहिलो नेपाली महिलाका रुपमा अन्तरिक्षयात्रामा जाने अवसर मिल्यो भने त्यसका लागि मानसिक रूपमा तयार हुनुहुन्छ ?यो त सोध्ने कुरा नै होइन जस्तो लाग्छ मलाई त । यसमा अर्को सोचाइ नै आउँदैन । कल्पनामा पनि म अन्तरिक्ष यात्रामा रमाइराखेको हुन्छु ।तर म नभए पनि कुनै दिन कुनै नेपाली भाइबहिनीले त्यो अवसर पाउनुभयो भने पनि म संसारको सबैभन्दा खुसी व्यक्ति हुन्छु । त्यो सपनालाई अगाडि बढाउन नासोका विभिन्न मञ्चहरु सिर्जना गर्दैछौँ ।तपाईंको वृत्ति विकास कुन रूपमा भइरहेको छ ?अरुसँग जति धेरै काम र अन्तर्क्रिया गर्छु त्यति नै आफ्नो जिम्मेवारी बोध भएजस्तो लाग्छ । मैले गरेका कामबारे विभिन्न प्रतिक्रिया अनि सुझाव आउँदा अझ बढी जिम्मेवारी थपिएको आभास हुन्छ । त्यसैगरी हामीमाथि विश्वास गर्नुभएको ग्रुपले गर्नुभएको अपेक्षालाई कम आँक्न सकिन्न । त्यो हेतु म बिस्तारै विज्ञान प्रशिक्षकका रूपमा आफूलाई ढाल्न खोज्दैछु । अझै भनौँ स्टेम एजुकेटरको रुपमा अघि बढ्ने सपना छ । त्यो पथतिरको यात्रालाई सफल पार्न केयूको स्टिम एजुकेसन (साइन्स, टेक्नोलोजी, इन्जिनियरिङ, आर्ट्स एण्ड म्याथम्याटिक्स) मा एमफिल गर्दैछु । हेरौँ, अघिबढ्दै जाँदा कहाँसम्म पुगिन्छ ? एउटा नयाँ समाज निर्माणमा योगदान गर्ने सोचाइमा छु ।#विज्ञान