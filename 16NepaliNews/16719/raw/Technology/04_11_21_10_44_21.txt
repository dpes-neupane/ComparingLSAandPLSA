 पानीमुनि ताली बजाउँदा किन सुनिँदैन ?मैले पनि यसको प्रयास गरेको छु र यो कुरासँग म सहमत छु । साँचिक्कै टाउकोलाई पानीमुनि राखेर सुन्दा पानीमुनि ताली बजाउँदा ठूलो आवाज आउँदैन । तैपनि पानीमुनि नै दुईवटा ढुँगालाई हिर्काउने हो भने निकै ठूलो आवाज आउँछ । वास्तवमा भन्ने हो भने आवाज हावामा भन्दा पानीमा निकै छिटो कुद्ने गर्छ ।हातलाई सामान्य रुपमा जोड्दाभन्दा ताली बजाउँदा ठूलो आवाज आउँछ । मुठ्ठी पारेर बेस्सरी हातलाई जोडे पनि खुला हातले ताली बजाउँदा जस्तै ठूलो आवाज आउँदैन । यस्तो किन हुन्छ भने बिस्तारी जोड्दा र मुठ्ठी पारेर हिर्काउँदा हावामा निकै कम तरङ्गहरु पैदा हुन्छन् । यो एउटा सानो बम पड्केर भएको विस्फोट जस्तो मात्र हुन्छ ।पानीमा भने कुरा अर्कै हुन्छ । पानीका अणुहरु हावाको जस्तै खुला हुँदैनन् । त्यसैले पानीमा हात चलाउन निकै गाह्रो हुन्छ । त्यसैले त्यहाँ खुला हावामा जस्तै जोडले हात जोडिदैन र ठूलो ताली बज्न पाउँदैन ।हिरा किन कडा हुन्छ ?हिरा संसारकै बहुमुल्य वस्तुहरु मध्ये एक हो । यसलाई विभिन्न गरगहनाहरु बनाउन प्रयोग गरिन्छ । हिरा कार्बोन नामक तत्वले बनेको हुन्छ । त्यसैले यसका सबै अणुहरु एकै प्रकारका हुन्छन् । हरेक अणुलाई कार्बोनका अन्य चार अणुहरुले घेरेका हुन्छन् । तिनीहरु बीचको दूरी पनि सँधै एउटै हुन्छ । एक पटक हिरा बनेपछि ती अणुहरुलाई हल्लाउन सकिँदैन । त्यसैले हिरा संसारकै सबैभन्दा कडा वस्तुमध्येका एक हुन्। यसको प्रयोग अन्य चीजहरु काट्नलाई गरिन्छ ।हामीले सिनेमामा कहिलेकाहीँ हिरोइनले हिरा खाएर आत्महत्या गर्ने गरेको पनि देखेका छौँ होला । त्यसैले हामी धेरैलाई हिरा विषालु हुन्छ भनेर लाग्न सक्छ । तर वास्तवमा त्यस्तो हुँदैन । हिरा पटक्कै विषालु हुँदैन । यो कडा भएको हुँदा यसलाई हाम्रो शरीरले पचाउन सक्दैन । यसलाई खायो भने हाम्रो भित्री अंगहरुलाई काट्दै जान्छ । भित्री अंगमा हुने घाउकै कारण हाम्रो मृत्यु हुन भने सक्छ।कार्बोनलाई अन्य तरिकाहरुबाट पनि मिलाएर राख्न सकिन्छ । कार्बोनलाई अरु नै तरिकाहरुबाट मिलाएर राख्ने हो भने कोइला, ग्राफाइट जस्ता तत्वहरु बन्ने गर्छन् । यी सबै बस्तुहरु एकै प्रकारको अणुले बनेपनि तिनीहरुलाई जोड्ने तरिका फरक–फरक भएको कारण अर्कै वस्तुको निर्माण हुन्छ । रसायनशास्त्रमा कार्बोनको अध्ययनलाई निकै महत्व दिइन्छ ।जाडोमा किन हाम्रो सास फेरेको देखिन्छ ?https://storage.googleapis.comहाम्रो सास अरु केही नभएर केवल हावा मात्र हो । हामी हावा भित्र लिने गर्छौँ, जसबाट हामीलाई चाहिने अक्सिजन लिन्छौँ । त्यसमा हाम्रो शरीरलाई नचाहिने कार्बोनडाइअक्साड भने सास बाहिर निस्कदाँ फाल्ने गर्छौं। यसरी सास बाहिर फाल्दा हाम्रो फोक्सो र मुखबाट अलिअलि पानीका कणहरुलाई पनि वाफको रुपमा लिएर निस्कन्छ । बाहिर चिसो मौसम भएको कारणले त्यो बाफ फेरि पानीका स–साना थोपाहरुमा परिवर्तन हुने गर्छ । पानीको थोपामा परिवर्तन भएपछि हामी तिनीहरुलाई देख्ने गछौँ । तिनीहरु निकै साना भएका हुँदा तिनीहरु हुस्सु जस्तै देखिन्छन् । गर्मीको मौसममा भने ती बाफलाई पानीको थोपामा परिवर्तन गर्न नसक्ने हुँदा हामी त्यसबेला भने तिनलाई हामी देख्न सक्दैनौँ ।सबैले प्रयोग गर्दा पनि अक्सिजन किन सकिँदैन ?सबै जीवित प्राणीहरुलाई बाँच्नका लागि अक्सिजन चाहिन्छ । अक्सिजन नहुने हो भने सबै प्राणीहरु मर्न सक्छन् । एकजना मानिसलाई मात्र एक दिनमा ५०० क्वार्ट (१ पाउण्ड) अक्सिजन चाहिन्छ । अब कल्पना गर्नुहोस् विश्वभरिका मानिसलाई दैनिक कति पाउण्ड अक्सिजन चाहिन्छ होला । अझ त्यसमाथि जनवारहरुलाई थप्ने हो भने त हामी एक दिनमा कति धेरै अक्सिजनको प्रयोग गर्दा रहेछौँ ?हामी एकै दिनमा यति धेरै अक्सिजन प्रयोग गर्छौँ । तर पनि अक्सिजन सकिँदैन । यस्तो किन हुन्छ भने विश्वभरिका सबै हरिया वनस्पतिले अक्सिजनको निर्माण गर्ने गर्छन् । हामी मानिस लगायत अन्य जनवारहरु भने वनस्पतिलाई चाहिने कार्बोनडाइअक्साइड निर्माण गर्छौँ । यो प्रक्रिया निरन्तर चलिरहेको हुन्छ । वनस्पतिले हाम्रो आवश्यकता पूरा गर्छ र हामी तिनीहरुको आवश्यक्ता पूरा गर्ने गर्छौँ ।हावामा अक्सिजनको मात्रा २०.९४ प्रतिशत रहेको छ । यो मात्रा अहिलेसम्म पनि परिवर्तन भएको छैन । अक्सिजन बनाउने प्रक्रिया सही रुपमा नै चलिरहेको छ । त्यसैले अहिलेसम्म अक्सिजन सकिने खतरा हामीलाई छैन । तर प्रदुषणले गर्दा भने स्वच्छ र सफा अक्सिजनको कमी भने अवश्य नै देखा परेको छ ।खुट्टा किन निदाउँछ ?कहिलेकाहीँ हामी बसिरहँदा हाम्रो खुट्टा झमझम गर्छ । हामीलाई हिँड्न पनि निकै अप्ठ्यारो हुन्छ । यस्तो भयो भने हामी हाम्रो खुट्टा निदायो भन्ने गर्छौं ।खुट्टा निदाउनुमा हामी बस्ने तरिकाले निकै ठूलो भूमिका खेलेको हुन्छ । उदाहरणका लागि हामी खुट्टामाथि खुट्टा राखेर बस्यौं भने त्यसो गर्दा हाम्रो खुट्टा निदाउँछ । यस्तो किन हुन्छ भने यसरी बस्दा हाम्रो नशाको एकै भागमा चाप परिरहेको हुन्छ । धेरै बेरसम्म एकै ठाउँमा त्यसरी चाप दिई बस्दा नशा रोकिने गर्छ, जसले गर्दा नशाबाट संकेतहरु पनि आदानप्रदान हुँदैनन् । यसले गर्दा खुट्टा र मस्तिष्कको सम्बन्ध टुट्छ र हामी खुट्टामा केही महशुस गर्दैनौँ । बस्ने तरिका परिवर्तन गर्दा भने नशामा चाप कम हुन्छ ।  एकाएक चाप हट्दा एकैचोटी रगत र संकेतहरु चल्न खोज्छन्, जसले गर्दा हामी कसैले खुट्टामा घोचिरहेको महसूस गर्छौं। अनि हामी हाम्रा खुट्टा निदायो भन्छौं ।#विज्ञान जानकारी