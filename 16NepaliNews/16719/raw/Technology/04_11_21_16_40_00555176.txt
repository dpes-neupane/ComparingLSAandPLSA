
स्मार्टफोन बजारमा एन्ड्रोइड प्रयोगकर्ताको बाहुल्यता छ । यद्यपि यसलाई उत्कृष्ट तथा पूर्ण अपरेटिंग सिस्टम मानिँदैन । जतिसुकै नामी ब्राण्डको भएपनि एन्ड्रोइड अपरेटिंग सिस्टमवाला स्मार्टफोनमा केही न केही समस्या देखिएको हुन्छ । तर यदि तपाइँले आफ्नो स्मार्टफोनमा सुरुमै केही एपहरु इन्स्टल गर्नुभयो भने यस्ता धेरै समस्याको सामना गर्नु पर्दैन । एन्ड्रोइड स्मार्टफोनमा इन्स्टल गर्नैपर्ने एप यी हुन्ः

Airdroid app : आफ्नो स्मार्टफोनलाई पर्सनल कम्प्युटरसँग कनेक्ट गर्नमा समस्या भोग्नुभएकै होला । यदि तपाइँले यो एप आफ्नो स्मार्टफोनमा इन्स्टल गर्नुभयो यो एपको मद्धतले तपाइँले आफ्नो फोनलाई वाइफाइकेा सहायताले पिसीसँग कनेक्ट गरी स्मार्टफोनमा रहेका एपहरु समेत म्यानेज गर्न सक्नुहुन्छ । साथै कल र मेसेजका नोटिफिकेसन्स समेत व्इवस्थापन गर्न सकिन्छ ।

Clean Master app:  स्मार्टफोनमा धेरै एपहरु ब्याकग्राउण्डमा चलिरहेका हुन्छन् र त्यसले स्मार्टफोनको गतिमा नकारात्मक असर पारी स्मार्टफोनलाई स्लो बनाइरहेका हुन्छन् । धेरै खाले स्मार्टफोनहरुमा एक क्लिनर एप प्रिइन्स्टल्ड समेत गरिएको हुन्छ जसले स्मार्टफोन स्लो गरिदिने एप तथा प्रोग्रामलाई हटाइदिन्छ । यदि तपाइँको फोनमा यस्तो डिफल्ट क्लिनिंग एप छैन भने Clean Master एप इन्स्टल गनुहोस् । फोन स्लो हुनेबित्तिकै यो एपलाई रन गर्नुहोस् । तपाइँ Swift Locker पनि प्रयोग गर्न सक्नुहुन्छ । जब तपाइँ फोन अनलक गर्नुहुन्छ तब यसले फोनलाई बुस्टअप गर्दछ ।

Battery Doctor app:  स्मार्टफोनको ब्याट्रीको चार्ज अचानक सकिने समस्याले पनि निकै समस्या पैदा गर्दछ । ब्याकग्राउण्ड एप्स, खराब कनेक्टिभिटी तथा ब्राइटनेसको लेभल नमिल्दा पनि ब्याट्री चार्ज छिटो सकिने समस्या पैदा हुन सक्दछ । धेरैजसो स्मार्टफोनमा ब्याट्री अप्टिमाइजेसन मोड हुन्छ तर मानिसहरु फोनको फंक्सनालिटीलाई सही राख्नका लागि त्यसमा परिवर्तन गर्दैनन् । त्यसैले तपाइँले आफ्नो स्मार्टफोनमा DU Battery Saver App  वा Battery Doctor  जस्ता एप इन्स्टल गर्न सक्नुहुन्छ ।

App2SD app:  आफ्नो स्मार्टफोन तिव्रगतिमा चलोस् भन्ने चाहनुहुन्छ भने आफ्नो स्मार्टफोनको मेमोरीको केही हिस्सा खाली राख्नुहोस् । मोबाइलको इन्टर्नल स्टोरेजबाट केही डाटा माइक्रोएसडी कार्डमा पठाउनुहोस् । तपाइँ एप्सलाई पनि माइक्रो एसडी कार्डमा पठाउन सक्नुहुन्छ । त्यसका लागि तपाइँले एप टू एसडी एप प्रयोग गर्न सक्नुहुन्छ। यो एपको मद्धतले बेकामे एपलाई फ्रिज गर्न वा अनइन्स्टल गर्न पनि सकिन्छ  । तपाइँ तस्वीर तथा भिडियोहरुलाई क्लाउडमा पठाएर डिभाइसबाट डिलिट पनि गर्न सक्नुहुन्छ ।

QuickPicgallery app:  बउउस्  स्मार्टफोन प्रयोगकर्ताले ठूलो संख्यामा तस्वीरु तथा भिडियो खिच्दछन् । अनावश्यक तथा नराम्रो ढंगका फोटो र भिडियोहरु डिलिट पनि गरिहाल्दैनन् । जसका कारण इमेज ग्यालरी स्लो हुन्छ र थमनेल देखाउन वा पूरै तस्वीर देखाउन पनि लामो समय लाग्दछ । यदि तपाइँ यो एप डाउनलोड गर्नुभयो भने यसले तत्कालै तपाइँको इमेल ग्यालरीमा भएका फोटाहरु देखाइदिन्छ । यसलाई तपाइँ क्लाउड सर्भिससँग पनि इन्टिग्रेट गर्न सक्नुहुन्छ र वाइफाइको माध्यमबाट नजिकैको डिभाइसमा तस्वीर पठाउन पनि सक्नुहुन्छ । तपाइँ यस्तै खालको Gallary Doctor  नामको एप पनि प्रयोग गर्न सक्नुहुन्छ जसले अनावश्यक फोटो तथा भिडियो हटाउन सहयोग गर्दछ ।



DiskUsage app:  नयाँ स्मार्टफोन समेत केही हप्ता चलाउँदै जाँदा स्टोरेज भरिन थाल्दछ । यसको एउटा कारण के  पनि हो भने कुनै कुनै फाइलहरु तपाइँले सेभ नगर्दा पनि आफै सेभ भएका हुन्छन् । यसमा केही आवश्यक सिस्टम फाइल हुन्छन् भने केही बेकामे फाइलहरु । तपाइँले यस्तो अनावश्यक फाइललाई हटाएर मेमोरी खाली गर्न सक्नुहुन्छ । यसका लागि तपाइँ म्ष्कपग्कबनभ एप इन्स्टल गर्नुहोस् । यसले डिभाइस स्क्यान गरी फोल्डर संरचना देखाउँदछ । त्यहाँ तपाइँले जूम गरेर हरेक फोल्डर हेर्न पाउनुहुन्छ र थर्ड पार्टी फाइल म्यानेजरको मद्धतले अनावश्यक फाइल्हरु डिलिट गर्न सक्नुहुन्छ । एजेन्सीको सहयोगमा

