 सामाजिक सञ्जालमा एउटा मेसेज निक्कै भाइरल हुने गरेको छ:  नियमित रुपमा मनतातो पानी पिउने गर्यो र मुख सुख्खा राखेन भने कोरोना भाइरसबाट बच्न सकिन्छ । त्यसै गरी, बेला बेलामा नून पानी वा भिनेगर पानीले कुल्ला गर्ने तथा गारगल गर्ने गर्यो भने पनि भाइरसले सताउँदैन । चिनियाँ भाषा र नेपाली भाषामा समेत लेखेर सामाजिक सञ्जाल तथा केही अनलाइनहरुमा प्रकाशित भइरहेको त्यो मेसेज पढ्दा साँच्चै नै हो कि जस्तो लाग्ने गर्छ ।सबैलाई थाहा भएको कुरा हो, कोरोनाभाइरसले प्रारम्भिक चरणमा मानिसको नाक र घाटीमा सबैभन्दा बढी संक्रमण गर्छ । संक्रमणको चार पाँच दिनसम्म कोरोनाभाइरस हाम्रो नाक तथा घाँटीमा बसेको हुन्छ र त्यहाँ त्यो विस्तारित भइरहेको हुन्छ । घाँटीमा भएको त्यो भाइरस नै हाम्रो सास नली हुँदै फोक्सोमा गएर संक्रमित गर्ने, त्यसले फोक्सो ध्वस्त बनाइदिने र अन्तत मानिसको ज्यान लिने समेत गर्छ ।तर प्रचार गरिएजस्तो मनतातो पानी पिउँदैमा, मुख भिजाइराख्दैमा, नून पानीले कुल्ला वा गारगल गर्दैमा त्यसले हामीलाई कोरोनाभाइरसको संक्रमणबाट बचाउन सक्दैन ।कोरोनाभाइरसको संक्रमणबाट बच्नको लागि विश्व स्वास्थ्य संगठन र विश्वका अन्य स्वास्थ्य निकायहरुले सिफारिश गरेका प्रोटोकलहरुमा पानी पिउँदैमा र कुल्ला गर्दैमा कोभिड–१९ बाट बच्न सकिने कतै उल्लेख गरिएका छैनन् । पानी पिउँदैमा मानिसलाई कोभिड–१९ बाट सुरक्षा प्राप्त हुन्छ भन्ने कुरा एकदमै अपत्यारिलो छ । यो भनाइले मानिसलाई प्रत्येक १५ मिनेटमा पानी पिएर आफ्नो मुख र घाँटी सधैं ओसिलो बनाउन सल्लाह दिन्छ ।यो मान्यताले के तर्क दिन्छ भने त्यसरी पानी पिउने गर्दा हाम्रो घाँटीमा भएको कोरोनाभाइरसहरु पखालिएर भोजननली हुँदै आमाशयमा पुग्ने गर्छ, जहाँ खाना पचाउने एसिडका कारण ती भाइरसहरु नष्ट भएर जान्छन् ।यो मान्यताले के तर्क दिन्छ भने त्यसरी पानी पिउने गर्दा हाम्रो घाँटीमा भएको कोरोनाभाइरसहरु पखालिएर भोजननली हुँदै आमाशयमा पुग्ने गर्छ, जहाँ खाना पचाउने एसिडका कारण ती भाइरसहरु नष्ट भएर जान्छन् ।स्वास्थ्यविज्ञहरुका अनुसार हामी भाइरसको संक्रमणमा परिसकेको केही समयपछि मात्रै त्यसको लक्षणहरु देखापर्ने गर्छन् । त्यो लक्षण देखापर्दा लाखौं भाइरसहरु उत्पादन भइसकेका हुन्छन् । यो स्थितिमा भाइरसका केही कणहरु मात्रै पखालेर भोजननली हुँदै आमाशयमा पठाउँदैमा हामी त्यसबाट सुरक्षित भइहाल्छौं भन्ने कुरा पत्यारिलो छैन । फेरि त्यो भाइरस घाँटीमा पानीले पखालिने गरेर मात्रै जम्मा भएको हुँदैन, त्यो त नाकतिर आएर पनि बसेको हुन सक्छ । त्यो भाइरसले पहिल्यै हाम्रो सासनलीतिर छिरिसकेको छैन भनेर अनुमान नै गर्ने हो भने पनि कोरोनाभाइरसका कणहर अरु बाटोबाट पनि शरीरमा प्रवेश गर्न सक्छ । केही मानिसहरु आफ्नो हात वा औंलाहरुले मुख छोएर पनि संक्रमित बन्न सक्छ । त्यसैगरी, केही मानिसहरु आफ्ना नाक वा आँखा छोएर पनि संक्रमित हुन सक्छन् ।यसअघि गरिएका अध्ययनहरुमा मेर्सका विषाणुहरु आमाशयको एसिडमा पनि बाँच्न सकेको पाइएको थियो । यहाँ बुझ्नुपर्ने कुरा के हो भने मेर्सको कोरोनाभाइरस र अहिलेको कोभिड–१९ को कोरोनाभाइरस एउटै परिवारका भाइरस हुन् ।यसअघि गरिएका अध्ययनहरुमा मेर्सका विषाणुहरु आमाशयको एसिडमा पनि बाँच्न सकेको पाइएको थियो । यहाँ बुझ्नुपर्ने कुरा के हो भने मेर्सको कोरोनाभाइरस र अहिलेको कोभिड–१९ को कोरोनाभाइरस एउटै परिवारका भाइरस हुन् । यो भाइरसले रोगीको आन्द्रामा तथा आन्द्राका कोषहरुमा पनि आफूलाई बचाउन तथा संख्या बृद्धि गर्न सकेको पाइएको थियो ।कोभिड–१९ गराउने नयाँ कोरोनाभाइरस नितान्त नयाँ भाइरस हो र यो देखापरेको तीन चार महिना मात्रै हुँदैछ । यो भाइरस मेर्सको कोरोनाभाइरसजस्तै त्यसरी मानिसको आन्द्रामा वा आन्द्राका कोषहरुमा बाँच्न सक्छ कि सक्दैन भन्ने कुरा अझै प्रमाणित भइसकेको छैन । तर कोभिड–१९ को कोरोनाभाइरसले संक्रमण गरेका केही विरामीहरुमा उल्टी र पखाला समेतको लक्षण देखापरेका रिपोर्टहरु छन् । चीनका केही विशेषज्ञहरुले त कोभिड–१९ का भाइरसले हाम्रो पाचन नलीमा पनि संक्रमण गर्न सक्ने बताएका छन् ।एक रिपोर्टअनुसार ५० प्रतिशतभन्दा बढी कोभिड–१९ लागेको मानिसहरुको दिसामा नोबेल कोरोनाभाइरस हुन सक्छ ।संक्रमितको फोक्सो भाइरसबाट मुक्त भइसकेको स्थितिमा पनि नोबेल कोरोनाभाइरस निको भनिएका रोगीहरुको दिसामा पाइएका रिपोर्टहरु आएका छन् ।एक रिपोर्टअनुसार ५० प्रतिशतभन्दा बढी कोभिड–१९ लागेको मानिसहरुको दिसामा नोबेल कोरोनाभाइरस हुन सक्छ ।संक्रमितको फोक्सो भाइरसबाट मुक्त भइसकेको स्थितिमा पनि नोबेल कोरोनाभाइरस निको भनिएका रोगीहरुको दिसामा पाइएका रिपोर्टहरु आएका छन् । तर यो नोबेल कोरोनाभाइरस देखापरेको समय धेरै नभएकोले त्यसका बारेमा विस्तृत अध्ययनहरु गरिनुपर्ने आवश्यकता विज्ञहरुले औंल्याएका छन् ।सामाजिक सञ्जालमा भाइरल भएको एउटा मेसेज यस्तो छ ःस्रोत : हासेम अल घाइली को फेसबुक पेज#कोरोनाभाइरस