चन्द्रयान– २ मार्फत् चन्द्रमामा पठाइएको विक्रम ल्याण्डरलाई सुरक्षित रुपमा चन्दमामा अवतरण गराउने क्रममा विक्रमसँगको सम्पर्क टुटेको छ । चन्द्र धरातलबाट २.१ किलोमिटरमाथि रहँदा सम्पर्क टुटेको थियो । यो लेख्दा बिहानको ३ बजेसम्ममा अन्तिम रुपमा घोषणा हुन बाँकी नै छ तर यसबाट भारतीय चन्द्रयान अभियानअन्तर्गत विक्रमलाई सुरक्षित चन्द्र धरातलमा अवतरण गराउने योजना असफल भएको देखिएको छ । यसबारेमा इसरोमा प्रत्यक्ष अवलोकन गरिरहेका भारतीय प्रधानमन्त्री मोदीले वैज्ञानिकहरुलाई ‘होप फर द बेस्ट’ भनी प्रतिक्रिया दिएका छन् । विक्रम ल्याण्डर सफलतापूर्वक अवतरण हुन सकेको भए भारत चन्द्रमामा अवतरण गराउन सक्ने चौथो राष्ट्र बन्ने थियो ।यसअघि चन्द्रमामा रुस, अमेरिका र चीनले मात्रै अवतरण गराउन सकेको इतिहास छ । त्यसो त इजरायलले पनि त्यो प्रयत्न गरेको थियो तर उसको त्यो प्रयास असफलतामा टुंगिएको थियो ।त्यति मात्र हैन, चन्द्रमाको दक्षिणी धु्रवमा सफलतापूर्वक विक्रम ल्याण्डरलाई अवतरण गराएर भारतले अन्तरिक्ष विज्ञानको इतिहासमै नयाँ अध्याय पनि रच्ने थियो । चन्द्रमाको दक्षिणी धु्रवमा यसरी अवतरण गराउन सफल पहिलो राष्ट्र भारत बन्ने थियो ।सबै कुरा योजना अनुसार भएको भए विक्रम ल्याण्डरबाट प्रज्ञान रोभर बिहानको ५ः३० बजेतिर निस्केर चन्द्रमामा अनुसन्धानको काम थाल्ने योजना थियो । सबैभन्दा पहिले विक्रम र प्रज्ञानले एकअर्काको फोटो खिच्ने योजना थियो ।सम्बन्धित लिङ्कहरुचन्द्रयान– २ मा इसरोलाई अब असली 'च्यालेन्ज'इसरोले इतिहास रच्यो , ऑर्बिटरबाट ल्याण्डर सेप्रेट गरियो, अर्को ठूलो चुनौती अझै बाँकील्याण्डर विक्रम चन्द्रमाको सबैभन्दा तल्लो अर्बिटमा स्थापितचन्द्रयान २ : सुरु भयो ल्याण्डर विक्रमको उल्टो परिक्रमामोदीसँग भेट्ने अवसर#चन्द्रयान–२