एजेन्सी । ‘म असमका आफ्ना भाइ–बहिनीलाई के आश्वस्त पार्न चाहन्छु भने ‘नागरिक संशोधन विधेयक(सीएबी–क्याब)’ पारित हुँदा चिन्ता लिनुपर्ने केही छैन । म विश्वास दिलाउन चाहन्छु कि कसैले पनि तपाईँको अधिकार, फरक पहिचान र सुन्दर संस्कृतिलाई खोस्न सक्दैन । ’भारतका प्रधानमन्त्री नरेन्द्र मोदीले डिसेम्बर १२मा गरेको ट्वीट हो यो । तर यसमा एउटा समस्या छ । मोदीले असमका नागरिकहरुको लागि यो सन्देश दिएको दिन राज्यमा इन्टरनेट थिएन ।क्याब बुधबार राज्यसभाबाट पारित भयो । यस क्रममा असम, मेघालय, अरुणाचल प्रदेश र त्रिपुरासमेत पूर्वोत्तर भारतमा प्रदर्शन शुरु भयो । प्रदर्शनलाई हेरेर राज्य सरकारले इन्टरनेट सेवामा प्रतिबन्ध लगायो ।त्रिपुरा सरकारका अतिरिक्त–सचिवले डिसेम्बर १० दिउँसो २ बजेदेखि ४८ घण्टाको लागि एसएमएस सेवामा रोक लगाइदिए । यो कदम क्याब लोक–सभाबाट पारित भए लगत्तै उठाएको थियो ।पूर्वोत्तर राज्यमा मात्र होइन, उत्तर प्रदेशको अलीगढमा पनि क्याबविरुद्ध  प्रदर्शन हुँदा डिसेम्बर १३ मा साँझ ५ बजेपछि इन्टरनेट रोक लाग्यो ।यसलाई समेत जोडेर, सन् २०१९को अन्तिमसम्म सम्पूर्ण भारतबाट ९१ अवस्थामा इन्टरनेट बन्दका घटना भए ।भारत  विश्वमै सबैभन्दा बढी इन्टरनेट रोक हुने देशइन्टरनेट बन्दको तथ्याकं मापन गर्ने वेबसाइटका अनुसार सन् २०१५ मा १४ इन्टरनेट बन्दका घटना भए । सन् २०१६मा यसको संख्या बढेर ३१ पुग्यो ।त्यसपछिका प्रत्येक वर्षमा इन्टरनेट बन्दको घटना बढ्दै गएका छन् । सन् २०१७मा ७९ र सन् २०१८ मा १३४ पटक इन्टरनेट बन्द गरियो ।यी १३४ मध्ये ६५ पटक त जम्मू–कश्मीरमा इन्टरनेट बन्द गरियो । सन् २०१९ मा ९१ मुद्दामध्ये पनि ५५ बन्द जम्मू–कश्मीरकै हो ।सन् २०१८मा भारतमा कुल १३४ पटक इन्टरनेट बन्द भयो जुन संसारमै सबैभन्दा धेरै पटक थियो ।इन्टरनेट बन्दको अवस्थाबारे एक रिपोर्ट अनुसार इन्टरनेट बन्धको मामिलामा भारतपछि दोस्रो स्थानमा रहेको पाकिस्तानमा संख्याको हिसाबमा निक्कै कम घटना भएको देखिन्छ । तर त्यहाँ सन् २०१८मा इन्दरनेट बन्दका १२ घटना दायर गरिएको थियो ।भारत र पाकिस्तानपछि इन्टरनेट बन्द हुने देशहरुमा इराक(७ पटक), यमन(७), इथियोपिया(६), बंग्लादेश(५) र रुस(२) छन् ।भारतमा क्याबलाई लिएर विरोध प्रदर्शन सुरु हुनु अघि त्यहाँको सर्वोच्च अदालतले अयोध्या मुद्दामा फैसला सुनाउने क्रममा पनि कयैन क्षेत्रमा इन्टरनेट बन्द गरिएको थियो ।सबैभन्दा लामो अवधिको बन्द पनि भारतमैइन्टरनेट ट्रयाकरका अनुसार सबैभन्दा लामो इन्टरनेट बन्दको घटना पनि भारतमा दर्ता भएको छ । भारतको जम्मू कश्मीरमा सन् २०१६ जुलाई ८ देखि सन् २०१६ नोभेम्बर १९ सम्म लगातार इन्टरनेट बन्द भएको थियो ।सन् २०१६ जुलाई ८ मा बुरहान वानी सुरक्षाबलको हातबाट मारिएपछि सुरु भएको प्रदर्शनको कारण यो रोक लगाइएको थियो ।त्यहाँ पोष्ट–पेड मोबाइल प्रयोगकर्ताहरुले नोभेम्बर १६को दिन इन्टरनेट उपभोग गर्न पाएका थिए भने प्रिपेड मोबाइल प्रयोगकर्ताले भने सन् २०१७ जनवरीमा मात्र इन्टरनेट चलाउन पाए । यस प्रकार लगभग ६ महिनाको लागि त्यहाँ इन्टरनेट बन्द थियो ।त्यस्तै यो वर्ष सन् २०१९ अगस्ट ४ मा जम्मू तथा कश्मीरमा इन्टरनेट रोकियो । भारतको केन्द्र सरकारले त्यस राज्यलाई संविधानले दिदैं आएको विशेषाधिकारको प्रावधान अन्त्य गरेर राज्यलाई दुई केन्द्र शासित प्रदेशमा बाढ्ने फैसला गरेका थिए ।त्यो समयदेखि हालसम्म इन्टरनेट अझै पुनरबहाली भएको छैन ।जम्मू तथा कश्मीरपछि लामो इन्टरनेट बन्दको घटना पश्चिम बंगालमा देखियो । सन् २०१७ जुन १८ देखि सन् २०१७ सेप्टेम्बर २५ सम्म पश्चिम बंगालको दार्जिलिङमा इन्टरनेट सेवा रोकिएको थियो ।यो कदम अलग गोरखाल्याण्ड राज्यको माँगलाई लिएर भइरहेको प्रदर्शनको दौरान उठाइएको थियो । दार्जिलिङ लगभग १०० दिनसम्म इन्टरनेट बिनै रहेको थियो ।कसरी रोकिन्छ इन्टरनेट ? भारतमा इन्टरनेट सेवा रोक्नको लागि हालसम्म दुई कानूनी प्रावधान र एक नियामावली छ । ती हुन् –‘कोड अफ क्रिमिनल प्रोसिजर १९७३’, ‘इण्डियन टेलिग्राफ एक्ट १८८५’ र ‘टेम्पररी सस्पेन्शन अफ टेलिकम सर्विसेज रुल्स २०१७’ ।यसको आधारमा भारतीय सरकारी एजेन्सीहरु कुन जिल्ला या राज्यमा इन्टरनेट बन्द गर्ने फैसला गर्छन् ।‘शान्ती कायम राख्नको लागि उठाइने अस्थायी कदम’को लागि धारा १४४ पनि निक्कै महत्वपूर्ण छ ।यसबाट सरकारले ‘खतरा र उपद्रवजस्ता स्थितिको शिघ्र निदानको लागि आदेश दिने शक्ति हासिल गर्छ । ’ #internet