
सामसुङले आफ्नो नयाँ संस्करणको ग्यालेक्सी स्मार्टफोन, ग्यालेक्सी एस एट फेब्रुअरीमा लञ्च गर्ने अनुमान गरिएको छ । ग्यालेक्सी एस एट सार्वजनिक हुने मिति नजिकिँदै जाँदा यसका फिचर्सहरुका बारेमा विभिन्न खुलासा तथा अड्कलबाजीहरु चलिरहेका छन् ।
ग्यालेक्सी प्रयोगकर्ताका लागि यस्ता अनुमान तथा खुलासाहरुले झनै हुटहुटी पैदा गर्छन् र उपभोक्ताहरु नयाँ स्मार्टफोन प्राप्त गर्न व्यग्र प्रतीक्षामा रहन्छन् । विभिन्न श्रोतहरुका अनुसार सामसुङको ग्यालेक्सी एस एटमा निम्न फिचर्स हुनेछन्:
· समाचारअनुसार ग्यालेक्सी एस एट डिस्प्लेका हिसाबले दुई भेरिएन्ट्समा उपलब्ध हुनेछ । एउटा ५.५ इन्च तथा अर्को ६.२ इन्च । यो डुअल कर्व्ड स्कृन डिजाइनका साथ आउनेछ ।
· सामसुंग ग्यालेक्सी एस एटमा आइरिस स्क्यानर पनि हुनेछ । ग्यालेक्सी सेभेनमा पनि यो फिचर थियो । तथापि एस एटमा भने फ्रन्ट क्यामरामै आइरिस स्क्यानर हुनेछ । लाग्छ नोट सेभेनबाट सामसुंगले सिकेको छ । त्यसैले एस एटमा हिट पाइप्स सपोर्ट गर्ने फिचर रहने अनुमान गरिएको छ ।
· डुअल कर्व्ड  डिस्प्ले रहने एस एटले क्यूएचडी रिजोलुसन सपोर्ट गर्नेछ ।
· एस एटमा ४ जिबीको र्‍याम हुने बताइएको छ ।
· यसमा मुख्य क्यामरा १२ मेगापिक्सेलको हुनेछ । यसअघि मुख्य क्यामरा नै दुईवटा हुने समाचार आएका थिए । एजेन्सी
