हाम्रो शरीरलाई उर्जा दिनको लागि खाना चाहिन्छ । खाना बिना हाम्रो शरीरले राम्ररी काम गर्न सक्दैन । त्यसैले जसले यो समस्याबारे पढेका छन्  उनीहरुले हामीलाई स“धै दिनको सुरुवात राम्रो नास्ताबाट गर्ने सल्लाह दिन्छन् ।एउटा अध्ययनका अनुसार बिहान राम्ररी खाजा नखाई स्कूल जाने बच्चाहरुको दिन राम्रो नहुने गरेको बताएको छ । खाजा नखाई स्कूल जाने विद्यार्थीले राम्रोस“ग पढाईमा ध्यान पनि दिन नसकेको कुरा बताएको छ । यस कुरामा धेरै विवाद भएपनि धेरैजसोले भने बिहान खाजा खाने नै सल्लाह दिन्छन् । यति मात्र होइन हामीले खाने खाना करिब ४ घण्टामा पचिसक्ने हु“दा हाम्रो शरीरलाई केही समयको अन्तरमा खान दिनुपर्छ । त्यही भएर कम्तीमा दिनको तीन पटक खानु जरुरी छ । यसले हामीलाई सँधै फुर्तिलो बनाइराख्न मद्दत गर्छ ।यो प्रश्नको अर्को पाटो पनि हुन सक्छ । किन दिनको ३ पटक मात्र खाने ? त्यो भन्दा धेरै खायो भने के हुन्छ ? संसारमा धेरै मानिसहरु छन् जो ठीक समयमा खाना खा“दैनन् । जंगलमा बस्ने जनावरहरु पनि निश्चित समयमा खाँदैनन् । जब आहारा भेट्यो, त्यही समयमा मात्र उनीहरु खाने गर्छन् । उता सुँगुरलाई दियो भने त जुन बेला पनि खान पछि पर्दैन ।वास्तवमा दिनको तीन या चार पटक खाने हाम्रो एउटा संस्कार नै बनिसकेको छ । हामी बिहान खाजा खान्छौँ । त्यसपछि खाना र दिउँसो खाजा खान्छौँ । अन्त्यमा राती फेरि खाना खाने गर्छौ । कोहीले भने दिउँसोको खाजा खा“दैनन् । उनीहरु त्यो समयमा भोक लागेपनि नलागेपनि खाने गर्छन् । हामी यहाँ राती पनि भात वा रोटी खाने चलन छ । उता युरोपमा भने राती केवल हल्का खानेकुरा मात्र खान्छन् । त्यसैले कति पटक खाने भन्ने पनि ठाउँ र संस्कार अनुसार फरक फरक हुने गर्छ ।तर स्वास्थ्यका लागि हामीले सँधै स्वस्थ खाना खानुपर्छ । धेरै वा कम्ती पनि खानु हुन्न । ठीक मात्रामा खायो भने हामी स्वस्थ रहन्छौँ । जे र जस्तो पायो, तस्ते  खाने बानीले हामीलाई विभिन्न रोगहरु लाग्न सक्छ । यसले हामीलाई अल्छे पनि बनाउन सक्छ ।Photo: https://worldtravelchef.com