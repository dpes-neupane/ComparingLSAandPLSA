 सूर्य कति ठूलो ? कति तातो ?हाम्रो ब्रम्हाण्ड अर्थात् आकाशगंगा तारापुञ्जका करिब एक खर्ब पचास अर्ब संख्याका ताराहरुमा सूर्य पनि एक तारा हो । सूर्य एक मझौलाखाले तारा हो । तर यो हामीबाट धेरै नजिक भएको कारणले गर्दा हामी यसलाई अरु ताराहरुभन्दा धेरै ठूलो देख्छौं र यसको ताप तथा प्रकाशको प्रभाव हामी प्रत्यक्ष नै अनुभव गर्छौं ।https://i.pinimg.comब्रम्हाण्डमा रहेका अन्य अरबौं खरबौं  ताराहरुको दाँजोमा सूर्य मध्यम खालको भए पनि यो पृथ्वीको तुलनामा धेरै नै ठूलो छ । सूर्यको आयतनमा १० लाखभन्दा बढी पृथ्वीहरु अटाउँछन् । यसको व्यास पृथ्वीको भन्दा ११० गुना बढी छ । अर्थात् सूर्यको व्यास १३,८०,००० किलोमिटर छ ।बनोटको कुरा गर्ने हो भने सूर्य पूर्णतः ग्याँसबाट बनेको  छ । यसको पिण्ड पृथ्वीको भन्दा ३ लाख गुना ठूलो छ । सम्पूर्ण ग्रहहरुको संयुक्त पिण्डसँग दाँज्दा सूर्यको पिण्ड तिनीहरुको भन्दा ७ सय गुना बढी छ ।सूर्य एक आगोको विशाल गोला हो । सूर्यमा कुनै पनि तत्व न ठोस अवस्थामा रहन सक्छ, न त तरल अवस्थामा नै । यहाँ सम्पूर्ण पदार्थ कि ग्याँस अवस्थामा कि त प्लाज्मा अवस्थामा रहेका हुन्छन् ।सूर्य एक आगोको विशाल गोला हो । सूर्यमा कुनै पनि तत्व न ठोस अवस्थामा रहन सक्छ, न त तरल अवस्थामा नै । यहाँ सम्पूर्ण पदार्थ कि ग्याँस अवस्थामा कि त प्लाज्मा अवस्थामा रहेका हुन्छन् ।प्लाज्मा अवस्था भनेको पदार्थको चौथो अवस्था भनेर बुझ्नुपर्छ । ग्याँस अवस्थामा पुगिसक्दा पनि पदार्थमा ताप थपिंदै जान्छ भने एउटा सीमामा पुगेपछि पदार्थ विद्युत आवेश(चार्ज)युक्त (ionized)  अणु तथा परमाणुहरुको गठबन्धनको रुपमा परिणत हुन्छ । पदार्थको यो रुप नै पदार्थको प्लाज्मा अवस्था हो ।सूर्यको सतहमा तापक्रम करिब ५,५०० डिग्री सेन्टिग्रेड हुन्छ । यसको केन्द्रमा यसको सतहमा भन्दा धेरै नै बढी ताप हुन्छ । यसको केन्द्रमा तापक्रम १० लाख डिग्री सेन्टिग्रेडभन्दा पनि बढी रहेको हुन्छ ।सूर्यको सतह र वायु–मण्डल कस्तो छ?सूर्यको चम्किलो भाग बाहिरी सतह हो । यसलाई फोटोस्फेर (photosphere)  भनिन्छ । दूरवीनले हेर्दा यो अँध्यारो पृष्ठभूमिमा चम्किला दागहरु भएको छिरबिरे सतहको रुपमा देखिन्छ । वैज्ञानिकहरुका अनुसार, फोटोस्फेरमा देखिने चम्किला दागहरु  ताता ग्याँसका विशाल फोकाहरु हुन् । तिनीहरु सूर्यको भित्री भागबाट उम्लिएर माथि सतहमा देखा पर्दछन् भने देखापरेको केही मिनेट समयभित्र नै फेरि बिलाउन पुग्छन् ।सूर्य आफैं एक ग्याँसको डल्लो भएको हुनाले यहाँ वायुमण्डल भन्नाले सूर्यभित्रको ग्याँसको तुलनामा अत्यन्त पातलो ग्याँसको तह भनेर बुझ्नुपर्छ । सामान्य अवस्थामा सूर्यको वायुमण्डल नाङ्गो आँखाले देखिंदैन ।पृथ्वीको जस्तै सूर्यमा पनि सतहभन्दा माथि वायुमण्डल रहेको छ । सूर्य आफैं एक ग्याँसको डल्लो भएको हुनाले यहाँ वायुमण्डल भन्नाले सूर्यभित्रको ग्याँसको तुलनामा अत्यन्त पातलो ग्याँसको तह भनेर बुझ्नुपर्छ । सामान्य अवस्थामा सूर्यको वायुमण्डल नाङ्गो आँखाले देखिंदैन । त्यसलाई अवलोकन गर्न विशेष खालको उपकरण वा दूरवीनको सहारा लिनु पर्दछ । तर खग्रास सूर्य ग्रहणको बेलामा भने यसलाई नाङ्गो आँखाले पनि प्रष्टै देखिन्छ ।सूर्यको सतह नजिकको वायुमण्डलको तहलाई क्रोमोस्फेर (chromosphere)  भनिन्छ । हाइड्रोजनको चम्काइको कारणले गर्दा यो तह रातो देखिन्छ । क्रोमोस्फेरको मोटाइ करिब ८ हजार किलोमिटरको रहेको छ । अर्थात् यो सूर्यको सतह फोटोस्फेरबाट लगभग ८ हजार किलोमिटर माथिसम्म फैलिएको छ ।सूर्यलाई वर्णपटमा उतार्दा क्रोमोस्फेरको सबभन्दा मुनितिर एउटा पातलो अँध्यारो रेखा देखिन्छ । त्यो फोटोस्फेरबाट उत्सर्जित भएका विकिरणहरुलाई क्रोमोस्फेरले सोसेर लिँदा देखिएको रुप हो ।वायुमण्डलको माथिल्लो भाग अर्थात् क्रोमोस्फेरभन्दा माथिको तह कोरोना (corona)  हो । यो १० लाख किलोमिटर भन्दा पनि बढी बाक्लो हुन्छ । सूर्य ग्रहणको बेलामा यो मोतीझैं चम्किएको हुन्छ ।सौर्यबादलहरु (prominences)  यही कोरोनामा नै तैरिरहेका हुन्छन् । तिनीहरु सौर्यसतहमाथि कोरोनामा लाखौं किलोमिटर माथिसम्म फैलिएका हुन्छन् । सूर्य ग्रहणको समयमा सौर्यबादलहरु रातो ज्वाला आगो दन्किरहेको रुपमा देखिन्छन् ।सौर्य ऊर्जाको स्रोत के हो?https://d.newsweek.comसूर्यलगायत सबै ताराहरुमा नाभिकीय प्रतिक्रिया (nuclear reaction) बाट हलुका परमाणु–हरुको सम्मिलन (fusion)  भई नयाँ गह्रौं परमाणु निर्माण हुँदा ठूलो मात्राको ऊर्जा उत्सर्जित हुन्छ । यही नै तिनीहरुको प्रमुख ऊर्जाको स्रोत हो । तर चाखलाग्दो कुरो के छ भने यो प्रतिक्रियामा पदार्थको एक भागको अस्तित्व नै लोप भएर त्यो ऊर्जामा परिणत भएको हुन्छ ।पदार्थ ऊर्जामा परिणत हुनसक्छ भन्ने कुरा महान वैज्ञानिक अल्वर्ट आइन्स्टाइनले सन् १९०५ मा पत्ता लगाएका हुन् । उनको विश्वप्रसिद्ध सूत्र E=mc2 अनुसार पदार्थ शक्तिमा र शक्ति पदार्थमा परिणत हुन सक्दछ ।सूर्यमा मूलतः हाइड्रोजन तत्व रहेको छ । हाइड्रोजन तत्वको ४ वटा नाभीहरुको भार ४.०३० इकाई हुन्छ । नाभिकीय प्रतिक्रिया भई ४ वटा हाइड्रोजनका परमाणुहरु सम्मिलन भई एउटा हिलियम परमाणुको निर्माण हुँदा त्यसको नाभीको भार ४.००३ मात्र रहेको हुन्छ । त्यसैले जब ४ वटा हाइड्रोजन परमाणुबाट एउटा हिलियम परमाणु बन्छ, तब त्यहाँ केही मात्रामा भार गुमेको प्रष्ट देखिन्छ । वास्तवमा गुमेको भार बराबरको पिण्ड त्यहाँ शक्तिमा परिणत भएको हुन्छ ।नाभिकीय प्रतिक्रियामा अत्यन्त थोरै मात्राको पदार्थबाट अकल्पनीय मात्राको शक्ति पैदा हुन्छ । अर्थात् थोरै मात्राको पदार्थ पनि शक्तिमा रुपान्तरण हुँदा त्यसले ठूलो ऊर्जा प्रदान गर्छ ।वैज्ञानिकहरुले गणना गरे अनुसार एक किलोग्राम पदार्थ पूर्ण रुपमा शक्तिमा रुपान्तरण हुँदा त्यसले एक खर्ब मेट्रिक टन पदार्थलाई पृथ्वीको सतहबाट १० किलोमिटर माथिसम्म उचाल्न सक्ने ऊर्जा प्रदान गर्छ । खगोलविद्हरुको के अनुमान छ भने, सूर्यमा ५६ करोड ४० लाख टन  हाइड्रोजन प्रतिसेकेण्ड समयमा  पूर्ण रुपमा हिलियममा परिणत हुन्छ । र, ५६ करोड टन नयाँ हिलियम तत्व देखापर्दछ ।वैज्ञानिकहरुले गणना गरे अनुसार एक किलोग्राम पदार्थ पूर्ण रुपमा शक्तिमा रुपान्तरण हुँदा त्यसले एक खर्ब मेट्रिक टन पदार्थलाई पृथ्वीको सतहबाट १० किलोमिटर माथिसम्म उचाल्न सक्ने ऊर्जा प्रदान गर्छ । खगोलविद्हरुको के अनुमान छ भने, सूर्यमा ५६ करोड ४० लाख टन  हाइड्रोजन प्रतिसेकेण्ड समयमा  पूर्ण रुपमा हिलियममा परिणत हुन्छ । र, ५६ करोड टन नयाँ हिलियम तत्व देखापर्दछ । यसको अर्थ सूर्यमा प्रतिसेकेण्ड ४० लाख टन पदार्थ शक्तिमा परिणत भइरहेको छ ।अब तपाईं आफैं अनुमान लगाउनुस्– सूर्यमा कति ऊर्जा निरन्तर उत्सर्जित भइरहेको होला !यति धेरै मात्रामा हाइड्रोजन हिलियममा परिणत भई नष्ट भइरहेको भएता पनि सूर्यमा हाइड्रोजनको भण्डार यति धेरै छ कि वैज्ञानिकहरुले गणना गरी निकालेअनुसार यो सूर्य आगामी ५ अर्ब वर्षसम्म पनि यस्तै चम्किरहने छ ।Title Photo: https://ichef.bbci.co.uk/#सूर्य