  कुनै मान्छेले अपराध गर्यो । अपराध गरेको कारण ऊ पक्राउमा प¥यो । उसलाई प्रहरीले केरकार गर्दा उसले आफूले अपराध गरेकै हैन भनी ढाँट्यो । त्यो मान्छेलाई अनेक डर, धम्की देखाइयो, लोभ लालच र प्रलोभन दिइयो, तै पनि उसले आफूले अपराध गरेको कुरा स्वीकारेन । त्यो मान्छेले साफ साफ झुटो बोल्यो । यस्तो स्थितिमा पुलिसलाई पर्नु फसाद प¥यो । किनभने, प्रमाणहरुले देखाइरहेको छ– त्यो समातिएकै मान्छेले त्यो अपराध गरेकै हो । तर उ आफूले अपराध गरेको कुरा स्वीकारिरहेको छैन । अब प्रहरीले उसको मुखबाट साँचो कुरा कसरी बकाउने ? उसले झुटो बोलिरहेको छ भनेर कसरी प्रमाणित गर्ने ?अपराधको अनुसन्धान गर्ने क्रममा अनुसन्धानकर्तासमक्ष यो समस्या बारम्बार  आउने गर्छ । कुनै पनि मान्छेले आफूले अपराध गरेपछि हत्तपत्त आफूले त्यो आराध गरेको कुरा स्वीकारिहाल्दैन । यस्तो अवस्थामा त्यो मान्छेले झुटो बोलिरहेको छ भन्ने कुरा पत्ता लगाएर उसलाई त्यो कुरा अनुभूत गराउनु जरुरी हुन्छ । के यसो गर्न सम्भव हुन्छ  ?आधुनिक विज्ञान–प्रविधिको उन्नतिले त्यो कुरा सम्भव तुल्याएको छ । यसको लागि झुटो समात्ने विभिन्न प्रकारका मेशिनहरु नै पनि आविष्कार भएका छन् ।मान्छे जब झुटो बोल्छ, त्यसबेला उसको शरीरमा कतिपय परिवर्तनहरु भइरहेको हुन्छ । उदाहरणको लागि, झुटो बोल्दा मान्छेको स्वभाविक आवाजमा अन्तर आएको हुन्छ, उसले बारम्बार  थुक निलिरहेको हुन्छ, ऊ भित्री रुपमा डराइरहेको हुन्छ, उसको मुटुको धड्कन, मानसिक उत्तेजना, सासको गति र रक्तचाप बढिरहेको हुन्छ ।मान्छे जब झुटो बोल्छ, त्यसबेला उसको शरीरमा कतिपय परिवर्तनहरु भइरहेको हुन्छ । उदाहरणको लागि, झुटो बोल्दा मान्छेको स्वभाविक आवाजमा अन्तर आएको हुन्छ, उसले बारम्बार  थुक निलिरहेको हुन्छ, ऊ भित्री रुपमा डराइरहेको हुन्छ, उसको मुटुको धड्कन, मानसिक उत्तेजना, सासको गति र रक्तचाप बढिरहेको हुन्छ ।झुटो पक्रने मेसिनले झुटो बोल्दा मान्छेको शरीरमा हुने यिनै परिवर्तनहरुलाई, झुटो बोल्ने मान्छेको आन्तरिक भावनाहरुलाई समातेर, पूरा संवेदनशीलताका साथ ग्रहण गरेर त्यसको रेकर्ड बनाउँछ । त्यही रेकर्डलाई विशेषज्ञहरुले विश्लेषण गरेर त्यो मान्छेले कहाँ कहाँ झुटो बालेको छ भनेर किटानीसाथ नै भन्न सक्छन् ।ढाँटेको पत्ता लगाउने मेशिनःलाइडिटेक्टरकुनै पनि मान्छेले ढाँटेको छ कि छैन भनि पत्ता लगाउने मेसिनलाई लाइडिटेक्टर भनिन्छ । यो मेशिनलाई पोलिग्राफ पनि भनिन्छ । यस मेशिनको आविष्कार १९०८ मा डा. जेक्स मैकेजीले गरेका थिए ।मान्छेले झुटो बोलेको छ कि छैन भन्ने कुरा जाँच्नका लागि उसको रक्तचाप र श्वास प्रश्वासको गतिलाई विश्लेषण गरेर अध्यन गर्ने प्रयास १९औं शताब्दीदेखि  नै हुँदै आएको छ । डा. मैकेजीको मेशिन यसैमा आधरित थियो । उनको यो मेशिनलाई व्यवहारिक रुपमा अझ भरपर्दो बनाउने काम जोन ए लार्सनले गरेका थिए । क्यालिफोर्निया युनिर्भिर्सटीमा मेडिकल साइन्सका विद्यार्थी लार्सनले १९२१ मा तयार गरेको मेशिनले लगातार रुपमा रक्तचाप र श्वासप्रश्वासको रेकर्ड दिन्थ्यो । मान्छेको मस्तिष्कमा हुने कुनै पनि क्रियाकलापले मान्छेको भौतिक गतिविधिमा प्रभाव पारिरहेको हुन्छ । सामान्य अवस्थामा मान्छेको रक्तचाप, हात औलामा आएको पसिना मात्र, सास र नाडीको  गतिहरुको स्थितिमा ठूलो अन्तर हुन जान्छ । झुटो पक्रने मेशिनले बयान दिने व्यक्तिको शरीरमा हुने यही ४ किसिमका भौतिक गतिविधिहरुलाई एक साथ ग्रहण गरेर त्यसको ग्राफ बनाईदिन्छ । र, त्यही ग्राफमा देखापरेको उतारचढावको आधारमा परीक्षण गरिएका व्यक्तिले झुटो बोले नबोलेको ठम्याइन्छ । मान्छेको मस्तिष्कमा हुने कुनै पनि क्रियाकलापले मान्छेको भौतिक गतिविधिमा प्रभाव पारिरहेको हुन्छ । सामान्य अवस्थामा मान्छेको रक्तचाप, हात औलामा आएको पसिना मात्र, सास र नाडीको  गतिहरुको स्थितिमा ठूलो अन्तर हुन जान्छ । झुटो पक्रने मेशिनले बयान दिने व्यक्तिको शरीरमा हुने यही ४ किसिमका भौतिक गतिविधिहरुलाई एक साथ ग्रहण गरेर त्यसको ग्राफ बनाईदिन्छ । र, त्यही ग्राफमा देखापरेको उतारचढावको आधारमा परीक्षण गरिएका व्यक्तिले झुटो बोले नबोलेको ठम्याइन्छ ।मान्छेको बयानको सत्यता जाँच्नको लागि यो मेशिनको प्रयोग गर्दा सबैभन्दा पहिले बयान लिने मान्छेलाई मेशिनको अगाडि राखिन्छ । त्यस अवस्थामा ऊसंग सामान्य कुराकानीहरु गरेर मेशिनमा उसको भौतिक गतिविधिहरुको ग्राफ सामान्य स्तरमा रहने गरी कुराकानी गरिन्छ । त्यसपछि उसलाई लक्षित कुराबरे केरकार गरिन्छ । त्यस अवस्थामा उसले बयान दिँदा उसको शरीरमा आउन थालेको भौतिक परिवर्तन अनुरुप मेशिनले अंकित गर्ने ग्राफको स्तरमा स्तरमा पनि फेरबदल हुन थाल्छ । यसरी फेरबदल हुने क्रममा मेशिनमा ग्राफको स्तर तीन गुना बढ्यो भने त्यो व्यक्तिले झुटो बोल्दैछ भनेर मानिन्छ ।मानसिक तनावका आधारमाझुटोपक्रने मेशिनझुटो बोलेको पक्रने अर्को एउटा मेशिन पनि छ, जसलाई ‘साइकोलोजिकल स्ट्रेस इवेल्यूएटर’ भनिन्छ । यो मेशिन सिगरेडको डब्बा जत्रो आकारको हुन्छ । बयान दिँदा मानिसमा पैदा हुने मानसिक तनाबको विश्लेषण गरेर यस मेशिनले उसले झुटो बोले, नबोलेको पत्ता लगाउँछ । यस मेशिनले मान्छेले झुटो बोल्दा मान्छेको आवाजमा अस्वभाविक उत्तरचढाव आउँछ भन्ने सिद्धान्तमा आधारित भएर काम गर्छ ।झुटो बोलेको पक्रने अर्को एउटा मेशिन पनि छ, जसलाई ‘साइकोलोजिकल स्ट्रेस इवेल्यूएटर’ भनिन्छ । यो मेशिन सिगरेडको डब्बा जत्रो आकारको हुन्छ । बयान दिँदा मानिसमा पैदा हुने मानसिक तनाबको विश्लेषण गरेर यस मेशिनले उसले झुटो बोले, नबोलेको पत्ता लगाउँछ । यस मेशिनले मान्छेले झुटो बोल्दा मान्छेको आवाजमा अस्वभाविक उत्तरचढाव आउँछ भन्ने सिद्धान्तमा आधारित भएर काम गर्छ ।यस मेशिनले मान्छेले बयान दिँदा उसको बोलीमा कहाँ स्वभाविक उत्तारचढाव छ भन्ने कुरालाई ग्राफमा अंकित गरिदिन्छ । त्यो ग्राफलाई ठुलो मेशिनमा राखेर अर्को ठुलो ग्राफ बनाइन्छ र विशेषज्ञहरुले त्यसको विश्लेषण गरेर बयान दिने मान्छेले कहाँ कहाँ झुटो बोल्यो भनेर ठम्याउन सक्छन् । यसलाई विश्लेषण गर्ने अर्को तरीका पनि छ । यसमा त्यो व्यक्तिको बयानको टेपमा एउटा सानो कम्प्युटर जोडिन्छ र बजाइन्छ । त्यो बजाउदा त्यो व्यक्तिले झुटो बोलेको स्थानमा रातो, हरियो बत्ति बल्छ र झुटो बोलेको सहजै पत्ता लाग्छ ।झुटो बोल्दा आँखा र नंगको रंग पनि परिवर्तन हुन्छ !विज्ञानमा भएको खोजले के पनि पत्ता लागिसकेको छ भने, झुटो बोल्दा मान्छेको आँखा र नंगमा पनि सुक्ष्म रुपमा परिवर्तनहरु भएको हुन्छन् । तर ती परिवर्तनहरु  यति सुक्ष्म हुन्छन् कि त्यसलाई हाम्रो आँखाले ठम्याउनै सक्दैन । तर विज्ञान र प्रविधिमा नयाँ नयाँ प्रगतिहरु भइरहेका छन् । फलतः यस मेशिनले झुटो बोल्दा मान्छेको आँखा र नंगमा आउने परिवर्तनलाई समेत पक्रेर झुटो बोलेको कुरा बताइदिने मेशिन समेत बनिसकेको छ ।यस प्रविधिमा एउटा विशेष प्रकारको फिल्म उपयोगमा ल्याइन्छ । त्यो फिल्मको जाँच गरेर वयान दिने मान्छेले कहाँ कहाँ झुटो बोलेको थियो भनेर पत्ता लगाइन्छ ।कति व्यवहारिक हुन्छन् यस्ता मेशिनहरुको प्रयोग ?यस्ता मेशिनहरुले झुटो पक्रने भए पनि यसको भरपर्दोपनाबारे सधैं विवाद र प्रश्न उठन् गरेको छ । किनभने, मेशिन भनेको मेशिन नै हो । यो शत प्रतिशत साँचो हुन सक्दैन । फेरि, यो मेशिनले जाँच्दाखेरी देखाउने शारिरिक प्रतिक्रियाहरु झुटो बोलेकै कारण देखिएको हो भन्ने पनि कुनै ग्यारेन्टी हुँदैन । त्यस्तो प्रतिक्रिया डर वा अन्य कुनै कारणले पनि देखिएको हुनसक्छ । केरकार गरिएका मान्छेको शारिरिक वा मानसिक अस्तव्यस्तता, असहजता, लगातार सोधपुछ र मानसिक यन्त्रणाले गर्दा पनि त्यस्तो देखाएको हुन सक्छ । त्यसबाहेक, पेशेवर अपराधीले त्यस्तो मेशिनकै साम्मुन्ने बसेर झुटो बोल्दा पनि त्यस्तो कुनै शारिरिक प्रतिक्रिया नदेखाउन सक्छ, जसले गर्दा  मेशिन त्यो बयान दिने मान्छेले झुटो बोलिरहेको देखाओस् ।यस्ता मेशिनहरुले झुटो पक्रने भए पनि यसको भरपर्दोपनाबारे सधैं विवाद र प्रश्न उठन् गरेको छ । किनभने, मेशिन भनेको मेशिन नै हो । यो शत प्रतिशत साँचो हुन सक्दैन । फेरि, यो मेशिनले जाँच्दाखेरी देखाउने शारिरिक प्रतिक्रियाहरु झुटो बोलेकै कारण देखिएको हो भन्ने पनि कुनै ग्यारेन्टी हुँदैन । त्यस्तो प्रतिक्रिया डर वा अन्य कुनै कारणले पनि देखिएको हुनसक्छ ।त्यसैले कतिपय विकसित मुलुकका अदालतहरुमा यो मेशिनको नतिजालाई प्रमाणको रुपमा ग्रहण गरिँदैन । तर अपराधको अनुसन्धानको क्रममा यो मेशिनको नतिजाले आरोपित मान्छेले कत्तिको साँचो बोलिरहेको छ भन्ने कुराको अनुमान गर्ने आधार भने प्रदान गर्न सक्छ । फेरि यो मेशिनको जाँचले कुनै पनि निर्दोष मान्छेलाई अपराधी भनी आरोपित त गरिएको छैन भन्ने कुरा छुट्याउने आधार पनि मिल्छ ।विकसित मुलुकहरुमा झुटो पक्रने मेशिनको प्रयोग अपराधीहरु पत्ता लगाउने कार्यमा मात्र हैन, कुनै पनि संस्थामा मान्छेलाई भर्ना गर्ने क्रममा पनि प्रयोग गरिँदै आएको थियो । तर सन् १९८८ मा अमेरिकाको कांग्रेसले एक कानुन  पारित गरी निजी क्षेत्रको व्यवसायिक  संस्थाहरुमा मान्छे भर्ना गर्दा यस्ता मेशिनहरुको प्रयोग गर्नमा प्रतिबन्ध लगायो । तर सुरक्षा निकायहरुमा र आर्थिक अपराधमा संलग्न रहेका हुन सक्ने शंका गरिएकालाई भने यी मेशिनहरुको प्रयोग गर्न छुट छ ।#विज्ञान जानकारी