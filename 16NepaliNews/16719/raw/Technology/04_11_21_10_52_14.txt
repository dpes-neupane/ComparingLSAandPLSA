एजेन्सी । गुगलमाथि अमेरिकाको लाखौँ मानिसको स्वास्थ तथ्याङ्क गोप्य रुपमा सङ्कलन गरेको आरोप लागेको छ । अघिल्लो एक वर्षमा अमेरिकाका २१ राज्यको लाखौं नागरिकको तथ्याङ्क तिनलाई थाहा गुगलले प्रयोग गरेको आरोप छ ।गुगलले स्वास्थ सेवा दिने कम्पनी असेन्शनसँग केही अघि सम्झौता गरेको थियो । असेन्शनले अमेरिकाका २० राज्यमा झण्डै १५० अस्पताल सञ्चालन गर्छ ।खबर अनुसार असेन्शनले संचालन गरेका अस्पतालहरुमा उपचार गराएका विरामीको तथ्याकंहरु तिनको जानकारीबिना नै गुगल क्लाउडमा अपलोड गरियो ।सोमबार असेन्शन कम्पनीका केही कर्मचारीले यो अभ्यास बाहिर ल्याए । गूगल र असेन्शनले स्वास्थ सेवामा सुधार गर्ने उद्देश्यका साथ प्रोजेक्ट नाइन्टिङ्गेल शुरु गरेका छन् ।दुवै कम्पनीले पछिल्लो एक वर्षमा लाखौँ विरामीको स्वास्थ तथ्याकं विश्लेषण गरेका छन् । कम्पनीले यो परियोजना अन्तर्गत रोगीको जानकारी चिकित्सकसम्म सही ढङ्गले पु¥याउन सकिन्छ ।स्रोतका अनुसार असेन्शन विरामीको नाम, उमेर, जन्म मिती, चिकित्सकीय तथ्याकं, बिरामीको जाँच रिपोट्र्स, उपचार र औषधीको जानकारीको साथ–साथै अस्तपालमा भर्ती भएका जस्ता जानकारी संकलन गरेको थियो ।तथापि, अमेरिकामा विरामीको तथ्याङ्क स्वास्थ सुविधा उपलब्ध गराउने कम्पनीसँग साझा गर्न पाइन्छ । तर मानिसहरुले यसमार्फत तिनको निजी जानकारीको अरुले अनाधिकृत प्रयोग गर्ने हुन् कि भन्ने चिन्ता व्यक्त गरेका छन् ।स्वास्थ रेकर्ड पढ्नको लागि एआईको प्रयोगगूगल र असेन्शनको परियोजना अन्तर्गत विरामीको स्वास्थ रेकर्ड पढ्नको लागि आर्टिफिशियल इन्टेलिजेन्सको प्रयोग गरिदैछ ।कम्पनीको भनाईमा यसबाट बिरामीको अवस्थाको सटिक जानकारी जम्मा गर्न सहयोगी हुन्छ र उपचारको गुणस्तरमा फाइदा हुन्छ ।दुई कम्पनीको दावी अनुसार नाइटिङ्गेल परियोजना अन्तर्गत जम्मा गरिएका तथ्याङ्कबाट विरामीलाई कस्तो उपचार दिने भन्ने पनि निक्र्यौल गर्न सकिन्छ । 