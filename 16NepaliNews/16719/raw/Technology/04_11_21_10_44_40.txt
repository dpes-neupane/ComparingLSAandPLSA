अमेरिकी टेक कम्पनी एप्पलले आइफोन १२ सिरिज सार्वजनिक गरेको छ जसअनुसार उसले चार नयाँ मोडल बजारमा उतारेको छ । मंगलबार एक डिजिटल इभेन्टमार्फत् यसको घोषणा गरिएको हो ।एप्पलले आइफोन १२ को ह्यान्डसेट फाइभजी नेटवर्कबाट सुसज्जित भएको पुष्टि गरेको छ ।एप्पलका प्रमुख टिम कुकले भने, ‘हामीले आइफोनलाई आफ्नो पूरा लाइनअपमा फाइभजी ल्याइरहेका छौं । यो आइफोनका लागि नयाँ युगको सुरुवात हो ।’एप्पले आइफोन १२ (64, 128, 256 जीबी स्टोरेज), आइफोन १२ मिनी ( 64, 128, 256 जीबी स्टोरेज) बाहेक आइफोन १२ प्रो (128, 256 र जीबी 512 स्टोरेज), आइफोन १२ प्रो म्याक्स (128, 256 र 512 जीबी स्टोरेज) लञ्च गरेको छ । यसको मूल्य करिब १ लाख १२ हजार देखि दुई लाख ८ हजार रुपैयाँ बीच छ ।आइफोन १२ मिनीको मूल्य लगभग १ लाख १२ हजार रुपैयाँ, आइफोन १२ को मूल्य लगभग १ लाख २८ हजार रुपैयाँ, आइफोन १२ प्रोको मूल्य लगभग १ लाख ९२ हजार रुपैयाँ र आइफोन प्रो म्याक्सको मूल्य दुई लाख ८ हजार रुपैयाँ हो ।स्टोरेजको हिसाबले मूल्यमा वृद्धि हुन्छ । ६४ जीबी स्टोरेज भएको आइफोन १२ मिनीको मूल्य १ लाख १२ हजार रुपैयाँ पर्छ तर यही फोन यदि तपाईं २६ जीबीसहित लिन चाहनुहुन्छ भने यसको मूल्य बढेर लगभग १ लाख ३६ हजार पर्नेछ । यसैगरी ५१२ जीबी स्टोरेज भएको आइफोन प्रो म्याक्सको मूल्य लगभग २ लाख ५६ हजार रुपैयाँ पर्छ ।आइफोन १२ मिनी फाइभजी प्रविधि युक्त संसारको सबैभन्दा सानो फोन हो । १६ अक्टोबरदेखि प्रि–अर्डर सुरु हुनेछःसंसारभरी आइफोन १२ मिनीको प्रि–अर्डर ६ नोभेम्बरदेखि सुरु हुनेछ र १३ नोभेम्बरबाट पाइनेछ । आइफोन १२ र आइफोन १२ प्रोको प्रि–अर्डर १६ अक्टोबरदेखि सुरु हुनेछ र २३ अक्टोबरदेखि पाइनेछ जबकी आइफोन १२ प्रो म्याक्सको प्रि–अर्डर १३ नोभेम्बरदेखि सुरु हुनेछ र २० नोभेम्बरदेखि बिक्री सुरु हुनेछ ।तर नेपालमा यो नयाँ आइफोन कहिलेदेखि पाइन्छ यसको जानकारी अहिले प्राप्त छैन । जहाँ कोरोना र आर्थिक सुस्तताका कारण संसारभरीको बजार सुस्त भइरहेको छ भने एप्पलले पछिल्लो एक वर्षमा आफ्नो फोनको विक्रिमा वृद्धि गरेको छ । विशेषज्ञका अनुसार सन् २०१४ मा जब कम्पनीले आइफोन सिक्स लञ्च गरेको थियो त्यसपछि आइफोन १२ को नयाँ विशेषताका कारण कम्पनी फस्टाउने यो सबैभन्दा राम्रो मौका हो ।एप्पलका प्रमुख टिम कुकले भने, ‘फाइभजी प्रविधि डाउनलोड र अपलोड गर्नका लागि एक नयाँ स्तरको परफरमेन्स दिनेछ । भिडियो स्ट्रिमिङ उच्च क्वालिटीको हुनेछ, गेम असाध्यै रोचक हुनेछ । रियल टाइम परस्पर संवादबाहेक यसमा धेरै कुरा हुनेछ ।’आइफोन १२ प्रोको स्क्रिन पहिलेका आइफोनको तुलनामा ठूला छन् ।तर यी नयाँ आइफोनमा पहिलो पटक हेडफोन वा चार्जर हुनेछैन । एप्पलका अनुसार पर्यावरणमा यसको प्रभाव कम गर्नका लागि यस्तो गरिएको हो ।एप्पलका अनुसार आइफोन १२ को स्क्रिन ६.१ इन्चको हुनेछ तर पहिलेको फोनको तुलनामा नयाँ फोन ११ प्रतिशत पातला र १६ प्रतिशत हल्का हुनेछ ।कम्पनीका अनुसार नयाँ फोनको स्क्रिन रिजोलूशन धेरै छ र यसमा सिरामिक शिल्डको प्रयोग गरिएको छ ।यसमा पहिलो पटक ए–१४ बायोनिक चिप लगाइएको छ जुन पाँच न्यानोमिटर प्रोसेसरमा बनाइएको छ । यसमा तस्बिर थप उत्कृष्ट हुनेछन् ।फ्ल्याश बिना नै राती सेल्फीःकम्पनीका अनुसार नयाँ फोनमा फ्ल्याशको प्रयोग बिना नै नाइट–मोडमा सेल्फी लिन सकिनेछ । यसबाहेक कलर, कन्ट्रास्टमा पनि नयाँ फोनको विशेषता पहिलेको भन्दा निकै उत्कृष्ट छ ।आइफोन १२ प्रोको स्क्रिन ६.१ इन्चको हुनेछ जबकी आइफोन १२ प्रो म्याक्सको स्क्रिन ६.७ इन्चको हुनेछ ।दुबै प्रो मोडलमा १२८ गिगाबाइटको स्टोरेज हुनेछ ।आइफोन १२ मा १२ मेगापिक्सेलका दुई वाइड एंगल क्यामराको प्रयोग गरिएको छ जसबारे एप्पलले यो कम प्रकाशमा पनि शानदार तस्बिर खिच्न सक्ने दाबी गरेको छ । भिडियो रेकर्डिङको कुरा गर्नुपर्दा आइफोन १२ मा नाएट टाइम ल्याप्स फिचर पनि दिइएको छ जसले कम प्रकाशमा पनि उत्कृष्ट भिडियो रेकर्ड गर्न सक्छ ।फाइभजी प्रविधिःसामसङले पहिलो पटक सन् २०१९ फेब्रुअरीमा फाइभजी प्रविधिले सुसज्जित ग्यालेक्सी एस १० सार्वजनिक गरेको थियो । त्यसपछि ह्वावे, वन प्लस र गुगलले पनि फाइभजी प्रविधियुक्त फोन लञ्च गरे ।तर विशेषज्ञका अनुसार अब यी विशेषतामा मानिसहरुको रुची निकै कम छ ।टेक अनुसन्धान कम्पनी फरेस्टरका टोमस हसनले भने, ‘एप्पलले सायदै कुनै नयाँ प्रविधि लञ्च गर्छ । उसले प्रविधि परिपक्व नभइञ्जेल प्रतिक्षा गर्छ ताकि ग्राहकलाई नयाँ तरिकाले अनुभव दिन सकियोस् ।’एप्पलका अनुसार उसले आफ्नो नयाँ फोनको फाइभजीलाई ३.५ गिगाबाइट्स पर सेकेन्डको स्पिडसहित परीक्षण गरेको छ । यसको अर्थ यो हो कि लगभग २० गिगाबाइट भएको कुनै पनि फिल्म ४५ सेकेन्डमा डाउनलोड हुनेछ ।फ्यूचरसोर्स कन्सल्टेन्सीका स्टीफन मियर्स भन्छन्, ‘ब्याट्री बचाउनका लागि आइफोन १२ को फोर जी र फाइभ जी बीच स्विच गर्ने क्षमताले ग्राहकका लागि सधैं फाइभजीमा उपलब्ध हुन आवश्यक नभएको जानकारी दिन्छ ।’तर कम्पनीका अनुसार ग्राहकको अनुभव र क्षेत्रको हिसाबले भिन्न भिन्न हुनेछ र फाइभजीको सेवा सधैं चालू रहँदैन ।फाइभजी नेटवर्क सुरु गर्ने बेलायत दोस्रो युरोपेली देश थियो । यसले बेलायतलाई फाइदा पुर्यायो तर यसको कभरेज निकै छिटपुट मात्रै भयो ।अमेरिका एप्पलको सबैभन्दा ठूलो बजार हो । यहाँ फाइभजीको स्पिड निकै कम छ । एक अनुसन्धानका अनुसार क्यानडाको फोर जी नेटवर्क अमेरिकाको फाइभजीभन्दा तीब्र छ र केही देशमा त फाइभजी प्रविधी सर्वसाधारणका लागि अहिले उपलब्ध नै भएको छैन ।चीन एप्पलको दोस्रो ठूलो बजार हो । चीनको सरकारले आफ्नो देशमा फाइभजीको प्रविधीलाई निकै महत्व दिएको छ । हालै चीनले बेइजिङ र शेनजेनमा फाइभजी नेटवर्कको काम पूरा भएको घोषणा गरेको थियो । #launch#iphone