आज अप्रिल १२ । सन् १९६१ मा आजैका दिन सोभियत युनियनका एयरफोर्स पाइलट तथा वैज्ञानिक युरी अलेक्सेयेभीच गाग्रिनले अन्तरिक्षमा पुग्ने किर्तिमान रचेका गरेका थिए । स्थानीय समयअनुसार बिहान ६ बजेर ७ मिनेट जाँदा काजाखिस्तानस्थित बाइकोनुर कस्मोड्रोन स्पेसपार्टेबाट भोस्तोक–१ अन्तरीक्षयान उडेको थियो । उनी १ घण्टा ४८ मिनेट  अन्तरिक्षमा बिताएर फर्किए ।अन्तरिक्षमा यो पहिलो मानव पाइला थियो । यस सफल प्रक्षेपणपछि गाग्रिनलाई देशकै ठूलो सम्मान ‘हिरो अफ दि सोभियत यूनियन’ सहित धेरै अवार्डबाट विभूषित गरियो । उनी अन्तर्राष्ट्रिय सेलिब्रेटी बने । उनी जन्मिएको क्लुसिनो गाउँको नामाकरण फेरेर उनकै नाममा गरियो ।भोस्तोक गाग्रिनको पहिलो अन्तरिक्षय उडान थियो । तर उनले सोयुजन १ मिशनमा पनि ब्याकअप क्रुका रुपमा काम गरेका थिए । यस यान दुर्घटनामा पर्दा उनका साथी भ्लादिमिर कोमारोभको निधन भयो । त्यसपछि सोभियत अधिकारीहरुले गाग्रिनको जीवनरक्षाका लागि उनलाई अन्य अन्तरिक्ष यान चलाउन प्रतिबन्ध लगाए । १७ फेब्रअरी १९६८ मा झुकोभस्काई एयर फोर्स इन्जिनियरिङ एकेडेमीबाट प्रशिक्षण पूरा गरेपछि उनले नियमित रुपमा विमानको उडान भर्न थाले । यही क्रममा एमआईजी १५ ट्रेनिङ जेट दुर्घनामा पर्दा गाग्रिन र उनका इन्स्ट्रक्टर भ्लादिमिर सेरीयोजिन घाइते भए । पाँच सातापछि गाग्रिनको निधन भयो ।गाग्रिनले अन्तरिक्षयमा पाइला राखेको ८ वर्षपछि अमेरिकी अन्तरिक्षयान एपोलो ११ मार्फत निल आर्मस्ट्रङ र इडविन एल्ड्रिनले चन्द्रमामा पहिलो पाइला राखे ।महत्वपूर्ण घटनाक्रम  १८६४– अमेरिकीमा गृहयुद्ध सुरु, टेनेस्सेस्थित किले टकियामा आत्मसमर्पण गरिसकेका अफ्रिकी–अमेरिकी सेनाको संघीय सेनाद्धारा हत्या ।१९४५–  अमेरिकी राष्ट्रपति फ्यांकलिन डि रुजभेल्टको ६३ वर्षको उमेरमा कार्यालयमै मृत्यु, उपराष्ट्रपति ह्यारी एस ट्रुम्यान रुजभेल्ट नयाँ राष्ट्रपति बने । २०१३– फ्रान्सको सिनेटद्धारा समलिङ्गी विवाहलाई मान्यता ।