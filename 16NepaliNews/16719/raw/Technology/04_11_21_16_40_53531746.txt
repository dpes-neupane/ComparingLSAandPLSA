
फेसबुकका संस्थापक मार्क जुकरबर्ग आफैं फेसबुक कति चलाउँछन् होला ? पत्याउन गाह्रो पर्छ, तर सत्य के हो भने उनी आफैं फेसबुक चलाउँदैनन् ।
त्यसो त जुकरबर्गको फेसबुक अकाउन्ट एक्टिभ छ र नियमित अपडेट भइरहेको हुन्छ । तर ती अपडेटहरु उनी आफैंले गरेका होइनन् । आफ्नो फेसबुक प्रोफाइल अपडेट गर्न उनले एक दर्जन कर्मचारी भर्ती गरेका छन् । ती कर्मचारीले दैनिकरुपमा जुकरबर्गका सोचविचार, उच्चस्तरीय वैठकका विवरण तथा उनकी श्रीमती र छोरीका सुन्दर तस्वीरहरु पोस्ट गर्ने गर्छन् । साथै उनको पेजमा आएका अराजक र आपत्तिजनक टिप्पणीहरु हटाउने तथा स्पाम सफा गर्ने जिम्मेवारी पनि उनीहरुलाई हुन्छ ।
सन् २००४ मा फेसबुक स्थापना गरेका जुकरबर्गले यसलाई ५३ अर्ब ६० करोड डलर मूल्यको बनाइसकेका छन् । यी ३२ वर्षका युवालाई फेसबुकमा ८ करोड ५० लाख व्यक्तिहरुले फलो गर्छन् ।
जुकरबर्कले केही व्यवसायिक फोटोग्राफर पनि भर्ती गरेका छन्, जसले उनी विभिन्न स्थानको भ्रमणमा जाँदा तथा अन्य अवसरहरुका तस्वीर खिच्छन् । वाशिंटन पोस्टका अनुसार उनले भर्ती गरेका एक जना पि्रय फोटोग्राफर चाल्र्स ओम्मान्नी हुन्, जसले सिरियाको शरणार्थी संकटको कभरेज गरेबापत अवार्ड जितेका थिए ।
जुकरबर्गको फेसबुक पेजमा पोस्ट भएको पछिल्ला तस्वीरहरु दालास भ्रमणका छन्, जसमा उनी विभिन्न सामुदायिक परियोजनाहरुमा भाग लिइरहेका देखिन्छन् । हालै उनी आफूविरुद्धको २ अर्ब डलरको मुद्दामा बयान दिन टेक्सासको अदालत जाँदाखेरीको तस्वीर भने फेसबुकमा पोस्ट भएन ।
