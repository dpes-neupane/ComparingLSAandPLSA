स्काठमाडौं–टेफन हकिङ्ग दिवंगत भइसके तर मृत्युपछि पनि उनले संसारलाई थप एक अनुसन्धान पेपर उपहार दिएका छन् । यो पेपर ‘जर्नल अफ हाई फिजिक्स’मा यो हप्ता प्रकाशित भएको छ ।हकिङ्गका अन्य कृतिजस्तै यो आलेखले पनि ब्रम्हाण्डबारे अनुत्तरित रहेका प्रश्नहरुको उत्तर खोजेको छ । यो पेपर मुख्यत ब्रम्हाण्ड एउटा मात्रै छ कि धेरै वटा छन् ? ब्रम्हाण्डको उत्पतीको कारण मानिएको ‘बिग ब्याङ्ग’ले नै  असिमित सङ्ख्यामा ब्रम्हाण्ड श्रृजना गरेको थियो कि ? असिमित वटा ब्रम्हाण्ड छन् भने ति सबैमा एउटै भौतिकशास्त्रिय नियम लागु हुन्छ कि सबैमा अलग अलग हुन्छ ? यदी ब्रम्हाण्ड असिमित नभएर धेरैवटा मात्र छ भने तिनमा साझा हुने केही नियम हुन्छन ? जस्ता प्रश्नहरु छन् ।यदी यी प्रश्नहरुले तपाईको दिमाग घुमायो भने विस्तारमा बुझ्नको लागि तपाई आफैले उक्त अनुसन्धानात्मक पेपर पढ्नुपर्छ । हकिङ्गको यो पेपर लेखनमा बेल्जियमको लेउभन विश्वविद्यालयको इन्स्टीच्युट फर थिओरेटिकल फिजिक्सका थोमस हरटोगले सगँसगै काम गरेका थिए ।यसको मुख्य चुरो कुरा यस्तो छः मानौं ब्रम्हाण्ड ‘बिग ब्याङ्ग’बाट निर्माण भएर असिमित रुपमा फैलिन थाल्यो । कहिले अन्त्य नहुने भनिएको यो फैलावटबाट हकिङ्ग र हरजोगको विचारमा सङ्ख्यामा ब्रम्हाण्ड बने । तर यदी ब्रम्हाण्ड असिमित छन् भने समस्या आउछ हाम्रो ब्रम्हाण्डको स्थान के हो र यी सम्पूर्ण ब्रम्हाण्डमा लागु हुने नियम कस्तो हुन्छ ,समान वा फरक ?यो पेपरमा हकिङ्ग र हरजोगले ‘बिग व्याङ्ग’को सैदान्तिक गुणलाई गणितको माध्यमले पुनरजाँच गरेका थिए । ब्रम्हाण्डको यो नयाँ मोडलमा उनीहरुले सम्पूर्ण ब्रम्हाण्डमा सबै नियम समान नभए पनि केही आधारभूत नियमहरु भने समान हुन्छन् भन्ने धारणा राखेका छन् । यसले भविष्यका वैज्ञानिकहरु र भौतिकशास्त्रीहरुलाई अन्य ब्रम्हाण्डको पहिचान गर्नको लागि बढी व्यवस्थीत जानकारीहरुहरु दिएको छ । यो पेपरको अन्तिम स्वरुप हकिङ्गको मृत्यु हुनुभन्दा दश दिन अघि बुझाइएको थियो ।