

राष्ट्रपतीय चुनावमा रसियाले ह्याकिङ गरेको भन्दै तनाव झेलिरहेको अमेरिकाले ग्लोबल बैंकिङ सिस्टम ह्याक गरेको खुलासा भएको छ ।
ह्याकरहरुको एउटा समूहले अमेरिकाको नेसनल सेक्युरिटी एजेन्सी (एनएसए) को पहुँच अन्तर बैंकिङ सन्देश प्रणाली( स्विफ्ट)सम्म रहेको संकेत गर्ने दस्तावेज र फाइलहरु सार्वजनिक गरेको छ । यसको मतलव अमेरिकी सरकारले स्वीफ्टमार्फत् हुने बैंकिङ कारोबारको सम्पूर्ण जानकारी राख्ने गरेको छ ।
एनएसएले केही मध्यपूर्व र ल्याटिन अमेरिकी बैंकहरुको आर्थिक कारोबार अनुगमन गर्ने उद्देश्यले स्विफ्ट प्रणालीमा पहुँच पु¥याएको संकेत देखिएको साइबर सुरक्षाविज्ञले जनाएका छन् ।
ह्याकरहरुले कम्प्युटर कोडसमेत सार्वजनिक गरेका छन्, जसलाई आपराधिक समूहहरुले स्विफ्ट सर्भरमा प्रवेश गर्न र आर्थिक गतिविधि अनुगमनमा प्रयोग गरेको हुन सक्ने आशंका गरिएको छ । ती दस्तावेजहरु ‘स्याडो ब्रोकर’ नामको ह्याकरहरुको समूहले सार्वजनिक गरेको हो ।
यदि खुलासा सही सावित भएमा एडवार्ड स्नोडेनले सन् २०१३ मा गरेको खुलासाभन्दा महत्वपूर्ण सावित हुनेछ । विज्ञहरुले यो खुलासालाई विश्वसनीय भनेका छन् । बेल्जियममा मुख्यालय रहेको स्विफ्टले ‘आफ्नो नेटवर्क या सन्देश प्रणालीमा केही अनधिकृत रुपमा प्रवेश गरेको कुनै प्रमाण आफूसँग नभएको’ बताएको छ । गत वर्ष पनि ह्याकरहरुको समूहले स्विफ्ट प्रणालीलाई ह्याक गरी बंगलादेशको केन्द्रीय बैंकबाट ८ करोड १० लाख डलर चोर्न सफल भएका थिए ।
स्विफ्ट सञ्जालमार्फत विश्वभरका बैंकहरुले आर्थिक गतिविधि सञ्चालन गर्छन् । संयुक्त अरब इमिरेट्सको साइबर सुरक्षा कम्पनी कोमे टेक्नोलोजीका म्याट सुसीका अनुसार सर्भिस ब्युरो ह्याक गर्नुको अर्थ त्यो बैंकका सबै ग्राहकको विवरण पहुँचमा पुर्याउनु हो ।
नयाँ खुलासाबारे एनएसएले केही पनि प्रतिक्रिया दिएको छैन् ।
–बीबीसी
