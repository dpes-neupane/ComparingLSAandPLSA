  बुध ग्रह (Mercury) सौर्यमण्डलका समस्त ग्रहहरूमध्ये सूर्यको सबैभन्दा नजिकमा अवस्थित छ । सूर्यबाट यसको दूरी ५ करोड ७९ लाख ९ हजार १ सय किमी मात्र छ । पछिल्ला अध्यायमा तिमीहरूले  पृथ्वी र सूर्यबीचको दूरीबारे पढ्यौ  । कल्पना गर  पृथ्वी सूर्यसँग बुध ग्रह जति नै नजिक भएको भए के पृथ्वीमा जीवन सम्भव हुन्थ्यो ?अब विज्ञानलाइ थाहा छ कुनै पनि ग्रहमा जीवन हुनलाई त्यस ग्रह र मातृ ताराको दूरी एकदमै अनुकूल हुनुपर्छ । यस अनुकूल  दूरीलाई 'ह्यभिटेबल  ज़ोन' अथवा 'गोल्डीलॉक ज़ोन' भनिन्छ ।  सौर्यमण्डलमा भएका ग्रह मध्ये एउटा बाहेक अन्य कतै  जीवन नहुनुको अन्य थुप्रै कारण मध्ये ती ग्रह र सूर्यको दूरी नै  प्रमुख बाधाको रूपमा रहेको छ । पृथ्वीदेखि नजिकका ग्रह (बुध र शुक्र ग्रह ) मा सूर्यबाट आउने अत्यधिक तापका कारण जीवन हुने संभावना रहेन  भने पृथ्वीदेखि टाढाका सबै ग्रहमा (मंगलदेखि वरुण ग्रहसम्म ) सूर्यबाट पुग्ने तापको कमीका कारण जीवन हुर्किने संभावना रहेन  ।अरु सबै ग्रहहरूले जस्तै बुध ग्रहले पनि सूर्यको परिक्रमा गर्छ । यसको परिक्रमा पथ पनि  दीर्घवृत्तीय नै छ । यस कारण यो  कहिले सूर्यको नजिक हुन्छ त कहिले टाढा हुन्छ । सूर्यको नजिक हुँदा अपसौरको स्थितिमा बुध ग्रह सूर्यबाट ४ करोड ६० लाख १ हजार २ सय किमी दूरीमा हुन्छ भने उपसौरको स्थितिमा यो दूरी बढेर ६ करोड ९८ लाख  १६ हजार ९ सय किमी पुग्छ । अपसौर र उपसौरको स्थितिमा सूर्य र बुध ग्रहबीचको दूरीमा  डेढ गुनासम्म फरक हुन्छ ।बुधले सूर्यको परिक्रमा गर्न जम्मा ८८ दिनको समय लगाउछ । अर्थात् बुधको एक वर्षमा जम्मा ८८ दिन हुन्छ । पृथ्वीको ३६५ दिनको तुलनामा यो निक्कै कम हो । यसको औसत  परिभ्रमण गति ४७.८७  किमीप्रति सेकेण्ड रहेको छ ।https://www.connexionfrance.comसौर्य मण्डलको सबैभन्दा सानो ग्रह हो बुध । यसको व्यास  जम्मा ४८७९ किमी रहेको छ । अर्थात् हाम्रो चन्द्रमाभन्दा अलिकति मात्रै ठूलो  छ बुध ग्रह । बृहस्पति ग्रहको चन्द्रमा गैनिमीड (५२६२ किमी ) र शनि ग्रह को चन्द्रमा टाइटन (५१५०किमी ) बुध ग्रहभन्दा ठूला छन् ।बुधको सतह पनि पृथ्वी जस्तै ठोस (Solid ) छ । यसको सतहमा पनि हाम्रो चन्द्रमा झै ठूल्ठूला खाडल (क्रेटर ) छन् । यसको एउटा   ‘कैलोरिस बेसिन ’ (Caloris Basin ) नाम गरेको 'क्रेटर' १५५० किमी व्यासको रहेको छ । बुध ग्रहमा अत्यधिक क्रेटर हुनुका पछाडि यहाँ धेरै उल्कापिण्ड खस्नु नै हो ।बुध ग्रह सौर्यमण्डलको  सबैभन्दा सानो ग्रह भए पनि यसको घनत्व सबै ग्रहमध्ये  दोस्रो नम्बरमा पर्छ । के तिमीहरुलाइ थाहा छ सौर्यमण्डलको सबैभन्दा बढ़ी घनत्व भएको ग्रह कुन हो ? तिमी बसेको पृथ्वी नै यसको जबाब हो ।बुध अन्य सबै ग्रहहरूको तुलनामा सबैभन्दा तीव्र गतिले सूर्यको परिक्रमा गर्छ । माथि उल्लेख भएझै बुधमा एक वर्ष ८८ दिनको (पृथ्वीको दिनअनुसार)  मात्रै हुन्छ । तर बुधको एक दिन भने पृथ्वीभन्दा निकै लामो  छ । पृथ्वीले सूर्यको एक परिक्रमा गर्दा आफ्नो धुरीमा ३६५ फन्को पूरा गरेको हुन्छ । पृथ्वीले धुरीको एक फन्को पूरा गर्नु  नै हाम्रो एक दिन (दिन +रात )  हुन्छ । पृथ्वीले  पूरा गरेका ३६५ फन्को नै हाम्रो एक वर्षको अवधि हुन्छ  ।  बुध ग्रहले भने सूर्यको एक  परिक्रमा पूरा गर्दा आफ्नो धुरीको  डेढ़ फन्को  मात्रै पूरा गरेको हुन्छ  । बुध ग्रहलाई आफ्नो धुरीको एक फन्को पूरा गर्न  पृथ्वीको दिनको हिसाबले ५८.६४६  दिनको समय लाग्छ । अचम्म नमान बुध ग्रहको डेढ़ दिन मै  त्यहाँको एक वर्ष पूरा भइसकेको हुन्छ   ।   पृथ्वीका ५८ दिन  बुध ग्रहको  एक दिन  बराबरी   हुन्छ । हामी बुध ग्रहमा बसोबास गर्ने भएको भए प्रत्येक डेढ़ दिन नै  नयाँ वर्षको उत्सव मनाउथ्यौं ।बुधको सूर्यलाई परिक्रमा गर्ने कक्ष  (अर्बिट) पृथ्वीको कक्षभित्र भएकोले (शुक्र  ग्रहको पनि) चन्द्रमाका माफिक यी दुबैको पनि सम्पूर्ण कला (Phases ) पृथ्वीबाट देख्न सकिन्छ । बुधलाई आकाशमा साँझ अथवा बिहानी पख मात्र देख्न सकिन्छ ।बुध ग्रहबारे मानिसलाई ‘सुमेरियन’ कालदेखि नै थाहा थियो । कहिले यसलाई सूर्यास्तको तारा त कहिले सूर्योदयको तारा पनि भनियो ।बुधको सतहमा अत्यन्त पातलो वातावरण छ, जुन मुख्य रूपले  सौरवायुबाट आएका परमाणुले बनाउँछन् । तर ग्रह अत्यन्त तातो भएकोले यी परमाणु पनि उडेर अन्तरिक्षमा पुग्छन् । बुधको वातावरण सधै परिवर्तित  भइरहन्छ ।बुध ग्रहको सतहको तापमान माइनस १७३ डिग्री सेल्सियस देखि ४२७ डिग्री सेल्सियससम्म रहेको छ ।अहिलेसम्म बुध ग्रहको कुनै पनि प्राकृतिक उपग्रह (चन्द्रमा) बारे थाहा भएको छैन । यसको सतहको  गुरुत्वाकर्षण ३.७ मीटर/सेकेण्ड २ छ भने यहाँको पलायन वेग ४.२५ किमी/सेकेण्ड छ ।बुध ग्रह सूर्यदेखि धेरै नजिक भएका कारण अत्याधिक प्रकाशित हुनाले यसको धरातलको नक्सा बनाउन ‘हब्बल  टेलिस्कोप’ लाई गाह्रो  हुन्छ । अहिलेसम्म वैज्ञानिकहरूले यस ग्रहको ४५ प्रतिशत भागको नक्सा मात्रै बनाउन सकेका छन् । मानव निर्मित दुइटा अन्तरिक्ष यान ‘मैरीनर १०’ तथा ‘म्यासेन्जर’ ले बुध ग्रहको  यात्रा गरिसकेका छन् ।बुध (छोटकरीमा)सूर्यसँग सरदर दूरी — ५,७९,०९,१०० किमीनजिक हुदा अपसौरमा —४,६०,०१,२०० किमीटाढा हुदा उपसौरमा — ६,९८,१६,९००किमीसूर्य परिभ्रमण समय — ८७.९६९ दिनसूर्य परिभ्रमण गति — ४७.८७किमी / सेउपग्रह (चन्द्रमा) — छैनव्यास — ४,८७९ किमीक्षेत्रफल — ७.४८ गुना दसको घात ७ किमीआयतन — ६.०८३ गुना दसको घात १०  घन किमीद्रव्यमान — ३.३०२२ गुना दसको घात २३ किग्राघनत्व  ---   ५.427 ग्राम  /घन सेंटीमीटरसतहको गुरुत्वाकर्षण — ३.७ मीटर / से२सतहको पलायन वेग — ४.२५ किमी / सेकेण्डअक्षमा परिभ्रमण समय — ५८.६४६ दिन (१४०७.५ घण्टा )अक्ष को परिभ्रमण गति ---   १०.८९२  किमी  /घण्टा (३.०२६  मीटर /सेकेण्ड )वायुमण्डल संघटन —  ४२%  अक्सीजन ( आणविक ), २९% सोडियम, २२% हाइड्रोजन (आणविक ),  ६% हीलियम,   ०.५% पोटेशियम एवम् अन्य  तत्वमा  आर्गन, नाईट्रोजन, कार्वनडाइअक्साइड, वाष्प, जेनान, क्रिटान र नियन रहेका छन् ।सतहमा  वायुमण्डलीय दाब — नाममात्रTitle Photo: https://scontent.fktm8-1.fna.fbcdn.net/#planet#बुध#खगोलयात्रा#mercury