
आजभोलि स्मार्टफोनहरु गुणस्तरीय तस्विर खिच्ने विषयमा निकै विकासित भइसकेका छन् । स्वभाविक रुपमा डीएसएलआर क्यामेरासँग यसको गुणस्तरको तुलना गर्न त मिल्दैन, तर, बोक्न सहज र सँधै साथमा हुने हुँदा तस्विर खिच्नका लागि यसको ब्यापक प्रयोग हुन थालेको छ ।
यही कुरालाई दृष्टिगत गर्दै मोबाइल फोन निर्माताहरु आफ्ना नयाँ उत्पादनमा क्यामेरालाई विशेष प्राथमिकता दिन थालेका छन् ।  बजारमा उपलब्ध मोबाइल मध्ये उत्कृष्ट सेल्फीका लागि परिचित नाम हो, ‘ओप्पो एफवानएस’ ।
‘सेल्फी एक्स्पर्ट’का रुपमा परिचित तथा सर्वाधिक लोकपि्रय ओप्पो एफवानएसको माध्यमबाट उत्कृष्ट तस्विर खिच्न सहज होस् भन्ने सोचका साथ यहाँ केही उपयोगी जानकारी प्रस्तुत गरिएको छ ।
ओप्पो एफवानएसमा आधारित भएर लेखिएको भए पनि यी उपायहरु अधिकांश क्यामेरा फोनमा उत्कृष्ट नतिजाका लागि अपनाउन सकिन्छ ।
रुल अफ थर्ड


फोटोग्राफीका पारखीहरुले जान्नै पर्ने नियम वा सिद्धान्त हो, ‘रुल अफ थर्ड’ । तस्विरलाई आकर्षक देखाउन यसमा क्यामेरामा देखाइने रेखा चित्रलाई निर्देशनका रुपमा प्रयोग गरिन्छ ।
यस सिद्धान्तमा तस्विरलाई ठाडो र तेर्साे गरी जम्मा नौ भागमा विभाजन गरिन्छ । ‘रुल अफ थर्ड’ सिद्धान्त अनुसार स्क्रीनमा देखिने रेखा चित्रहरु एक अर्कामा काटिने स्थानमा मूल विषयलाई केन्दि्रत गरी तस्विर खिचिन्छ ।
यसरी खिचिएका तस्विर विषयलाई केन्द्रमा राखेर खिचिएका तस्विरका तुलनामा बढी रोचक तथा आकर्षक समेत देखिन्छ । एफवानएसमा ग्रीड लाइन्स्लाई सक्रिय गराउन सेटिङमा गई क्यामेराको छनोट गरेर ग्रीड अप्सन अन गर्नु पर्छ ।
मूल विषयको पहिचान

तस्विरलाई रोचक तथा आकर्षक देखाउनका लागि त्यसमा समावेश विषयको उल्लेखनीय भुमिका रहन्छ । धेरैजसो आकर्षक तस्विरमा यस्तै कुनै एक रोचक विषय मात्र समावेश हुनु यसको उदाहरण हो ।
तस्विर खिच्नुपूर्व फ्रेममा केलाई प्रमुख विषय बनाउने भन्ने निक्र्यौल गर्नु आवश्यक हुन्छ । यसरी विषयको छनोट पश्चात तिनले तस्विरको पूरै भाग नओगटोस् भन्नेतिर ध्यान दिनु पनि उत्तिकै आवश्यक छ ।
विशेषज्ञहरुका अनुसार तस्विरको दुई तिहाई भाग विषय बाहेक अन्य दृष्यका लागि छुट्याउनु राम्रो मानिन्छ । यसो गर्दा तस्विरको मूल विषय अझ आकर्षक रुपमा झल्काउन सहयोग पुग्ने उनीहरु बताउँछन् ।
साथै, तस्विर लिँदा फोनको स्क्रीनमा ट्याप गर्नु अझ लाभदायक हुन्छ । यसो गर्दा तस्विरको मूल विषयमा थप फोकर्स पार्न सकिन्छ । एफवान एसमा एफ/२.२ एपर्चर सहितको १३ मेगापिक्सेल क्षमताको रियर क्यामेरा छ ।
यसले गर्दा क्लोज अप (नजिकको) सट खिच्दा धमिलो पृष्ठभूमि वा ‘बोके ईफेक्ट’ सहितको आकर्षक तस्विर पनि लिन सकिन्छ ।
फरक दृष्टिकोण प्रस्तुत गर्नुस्

तस्विर खिच्दा सकेसम्म नयाँ तथा पृथक कोणको छनोट गर्नु राम्रो मानिन्छ । यसरी तस्विर लिँदा असाधारण कोणका कारण विषयको गहिराइ तथा उचाइमा ईल्लुजन (भ्रम) उत्पन्न भई तस्विर थप रोचक तथा आकर्षक देखिन्छ ।
तसर्थ, तस्विर खिच्दा नयाँ-नयाँ कोणको प्रयोग गरेर हेर्नु राम्रो मानिन्छ । सेल्फी खिच्दा समेत यो तरिका अपनाउन सकिन्छ ।
तस्विरमा सन्तुलन (सिमेट्री)


तस्विरमा प्रस्तुत विषयको दायाँ-बायाँ तथा तल-माथिका भागहरु एक अर्कासँग समान वा सन्तुलनमा रहने प्रक्रियालाई सिमेट्री भनिन्छ । यसरी विषयसँग सिमेट्री वा सन्तुलन मिलाएर खिचिएका तस्विरहरु आँखाका लागि निकै आकर्षक तथा सन्तोष दिनेखालका हुन्छन् । सिमेट्री मिलाएर तस्विर खिच्ने प्रक्रियालाई फाटोग्राफीको संसारमा निकै राम्रो तरिका मानिन्छ ।
कफी मग होस् वा कुनै भर्‍याङको तस्विर सिमेट्री मिलेका तस्विरहरु वास्तवमै रोचक तथा आकर्षक देखिन्छन् । यसमा सहजताका लागि पहिलो उपायमा झैँ फोनमा उपलब्ध गि्रड लाइन फिचरको प्रयोग गर्न सकिन्छ ।
प्राकृतिक प्रकाशको प्रयोग


स्वभाविकरुपमा फ्ल्यासको प्रयोग गरी मोबाइलबाट राम्रो तस्विर खिच्नु चुनौतीपूर्ण काम हो । बजारमा उपलब्ध केही फोनमा ‘ट्रु-ट्यून फ्ल्यास’ भएतापनि अधिकांश फ्ल्यासले भने फोटोलाई ओभर एक्स्पोज्ड (अत्यधिक प्रकाश परेको अवस्था) वा मूख्य विषयलाई धमिल्याइ दिने गर्छन् ।
तसर्थ, सम्भव भएसम्म तस्विर खिच्नका लागि फ्ल्यास लाइटको भन्दा प्राकृतिक प्रकाशको प्रयोग गर्नु राम्रो मानिन्छ । न्यूनतम प्रकाश भएका स्थानमा समेत प्राकृतिक प्रकाशलाई माध्यम बनाइ तस्विर खिच्नु राम्रो हुन्छ ।
यसरी खिचिएका तस्विरमा प्रकाश अपूग भएमा पछि आवश्यकता अनुसार हल्का एडिट गर्न सकिन्छ ।
आफूलाई ब्यक्त गर्नुस्

सेल्फी एक्स्पर्टका रुपमा परिचित स्मार्टफोन ओप्पो एफवान एसमा एफ/२.० एपर्चर भएको १६ मेगापिक्सेल क्षमता सहितको फ्रण्ट फेसिङ क्यामेरा उपलब्ध छ । यसले गर्दा मोबाइलबाटै उत्कृष्ट गुणस्तरका सेल्फी खिच्न सकिन्छ । तस्विरको गुणस्तरका साथै यसमा ब्यक्त भएका भावनाको पनि उत्तिकै महत्व हुन्छ ।
तसर्थ, सेल्फी खिच्दा विभिन्न भाव  तथा ‘फेसियल एक्स्प्रेशन’ दिँदा अझ रोचक देखिन्छ । तस्विर खिच्दा मुस्काउने, पाउट गर्ने लगायत कार्य गर्न सकिन्छ ।
एकै शटमा ढुक्क नहुनुहोस्

एकै शटमा राम्रो तस्विर निकाल्न सकिन्छ भन्ने कुरामा विश्वस्त नहुन होस् । उत्कृष्ट तस्विरका लागि सकेसम्म धेरै ओटा शट लिनु राम्रो हुन्छ । खिचिएका तस्विर मध्ये राम्रो वा आफूलाई मन पर्ने फोटोको छनोट गरी बाँकी डिलेट (मेट्न) गर्न सकिन्छ ।
स्मरण रहोस् ओप्पो एफवान एसमा ३२ जीबी आन्तरिक सञ्चय क्षमता र ‘टि्रपल स्लट ट्रे’को ब्यवस्था गरिएको छ । ती स्लटमा २ ओटा सिम र १ थान माइक्रोएसडी कार्डको प्रयोग गर्न सकिन्छ ।
तसर्थ, आवश्यकता पर्दा फोनमा अतिरिक्त सञ्चय क्षमताका लागि एसडी कार्डको प्रयोग गरी १ सय २८ जीबीसम्म बढाउन सकिने सुविधा यसमा उपलब्ध रहेको छ । अतः ढुक्क भएर फोटो खिच्नुहोस् ।
शट लिँदा श्वास रोक्नुहोस्
तस्विर खिच्दा क्यामेरा हल्लियो भने फोटो धमिलो हुन्छ । तसर्थ, यस्तो परिस्थितीबाट जोगिनका लागि सकेसम्म तस्विर क्लिक गर्ने समयमा आफ्नो श्वास रोक्नु पर्छ ।
यसका लागि तस्विर लिनुपूर्व लामो श्वास लिने र सट लिने समयमा श्वास रोकेर बस्नुपर्ने हुन्छ ।
साथै, एफवानएसमा क्लिकको बिकल्पको रुपमा पाम सटर, टाइमर लगायत विभिन्न विकल्पपनि उपलब्ध रहेकाछन् । तिनको प्रयोगबाट पनि आफ्ना तस्विरलाई ‘शेक फि ‘रुपमा प्रयोग गर्न सकिन्छ ।
म्यानुअल मोडको प्रयोग

सेल्फी एक्स्पर्ट ओप्पो एफवानएसको क्यामेरामा ‘एक्स्पर्ट मोड’ अर्थात् म्यानुअल मोडपनि उपलब्ध छ । यसको प्रयोग गरी आफूले खिच्ने तस्विरको गुणस्तरमा थप नियन्त्रण प्राप्त गर्न सक्नुहुन्छ ।
उदाहरणका लागि लामो समयको सटर स्पिड र ट्राइपोडको प्रयोग गरी ‘लाइट ट्रेल’को तस्विर उतार्न सकिन्छ । साथै, फोनमा ‘रअ’ तस्विर खिच्न सकिने विकल्पपनि उपलब्ध रहेको छ । यसको प्रयोग गरी खिचिएका तस्विरलाई पूणः एडोब लाइटरुम वा फोटोशप लगायत सफ्टवेयरबाट आवश्यकता अनुसार ‘एडिट’ वा परिमार्जन गर्न सकिन्छ ।
तर, सकेसम्म परिमार्जनको आवश्यकता नपर्ने गरी उत्कृष्ट तस्विर खिच्ने प्रयास गर्नुपर्ने विशेषज्ञहरुको भनाइ छ ।
एडिटिङको प्रयोग

कहिले काहीँ पर्याप्त मेहेनत गर्दापनि तस्विर आफूले ईच्छाएको जस्तो नहुन सक्छ । तर, अत्तिहाल्नु भने पर्दैन । किनभने, यस्तो परिस्थितीमा तस्विरलाई एडिट गर्ने विकल्प बाँकी रहन्छ ।
तस्विर आकर्षक बनाउन फोटो एडिट गर्न हिच्किचाउनु पर्दैन । एप बजारमा फोटो एडिटिङ् सहज बनाउने सोचका साथ विभिन्न एप्सहरुपनि उपलब्ध रहेका छन् । ‘स्न्यापसिड’ र ‘भीएससीओ’ यस्तै केही उपयोगी एप्सका उदाहरण हुन् ।
फोटोमा रहेका अवगूणहरु हटाउनका लागि तिनमा फिल्टरको प्रयोग पनि राम्रो बिकल्प प्रमाणित हुन सक्छ । यसको प्रयोगले फोटोमा रहेका अवगूणहरु स्वभाविक रुपमा हट्छन् नै साथै तस्विर अझ आकर्षक समेत देखिन्छ ।
यसका लागि एफवानएसमा ब्यूटिफाइ ४.० फिचर समेत कम्पनी आफैले ‘ईनब्यूल्ट’ रुपमै फोनमा उपलब्ध गराएको छ ।
ध्यान दिनुपर्ने अन्य विषय

आकर्षक तस्विर खिच्नु कठिन काम हो तर अलिकति बुद्धि पुर्‍याए यो काम सहज पनि बन्न सक्छ । अन्य कार्यमा झैँ यसका लागि निरन्तर प्रयास तथा मिहेनतको आवश्यकता भने अवश्य पर्छ ।
साथै, माथि दिइएका उपायहरु अपनाउँदा समेत आफ्ना तस्विरलाई थप राम्रो तथा आकर्षक देखाउन सकिन्छ । अहिले भृकुटीमण्डपमा जारी सुचना प्रविधि मेला ‘क्यान इन्फोटेक-२०१७’ को स्टल नम्बर-डी २९ मा गई फोनको प्रत्यक्ष अनुभव गर्न सकिन्छ ।
