एजेन्सी । अल्फाबेट इन्कका नवनियुक्त प्रमुख कार्यकारी अधिकृत (सिईओ) सुन्दर पिचाईले आगामी तीन वर्ष उनले कम्पनीमा गरेको कामका आधारमा २४ करोड डलरको शेयर पाउने भएका छन् । यो हालसम्म कुनै पनि गुगलका कार्यकारीलाई दिन लागिको सबैभन्दा ठूलो शेयर हो ।त्यस अतिरिक्त पिचाईले २०२०को सुरुबाट २० लाख डलर वार्षिक तलब पनि पाउनेछन् ।विगतमा सो पदमा रहेका ल्यारी पेजले वार्षिक एक डलरमात्र तलब लिने गर्थे । तर पेजको ठूलो सङ्ख्यामा रहेको शेयरका कारण उनीसँग अर्बौं सम्पति छ ।‘सिईओ चयनका क्रममा दिइएको तलब–सुविधा आधारमा यो रकम एप्पलका सिईओ टिम कूकको ३७.६ करोडभन्दा दास्रो ठूलो हो,’ इक्वीलरका बजार म्यानेजर अमित बटिसले भने । इक्वीलर ठूला कम्पनीका कार्यकारी पदाधिकारीको आयस्रोतको तथ्याङ्क राख्ने संस्था हो ।गुगलका सह–सस्थापक ल्यारी पेज र सर्गेई ब्रिनले अघिल्लो महिना आफूले २१ वर्षअघि स्थापना गरेको कम्पनीको कार्यकारी पद त्यागेका थिए । विगत १५ वर्षदेखि गुगलमा कार्यरत पिचाई अहिले कम्पनीको सार्वजनिक अनुहारका रुपमा उदाएका छन् ।कम्पनीले गोपनीयतादेखि एकाधिकारसम्मका मुद्दामा अमेरिकी संसददेखि रोजगारदातासम्मका आलोचना खेपिरहेको बेला पिचाई प्रमुखका रुपमा आएका छन् ।पिचाई सन् २०१५ मा गुगलको प्रमुख हुदाँ, पिचाईको वार्षिक तलब ६,५२,५०० डलर तय गरिएको थियो । त्यसको एक वर्षमा उनको कमाईमा ठूलो वृद्धि भयो जब उनले कार्यसम्पादनका आधारमा १९.९ करोड डलर कमाई गरे ।पिचाईलाई गुगल क्रोमलाई सफल उत्पादनका रुपमा विकास गरेको श्रेय दिइन्छ । उनलाई माइक्रोसफ्ट कोर्पमा स्टिभ वाल्मरको सम्भावित उत्तराधिकारीको रुपमा हेरिएको थियो । तर त्यो पदमा सन् २०१४ फेब्रुअरीमा सत्य नाडेला नियुक्त भए ।कम्पनीको सबैभन्दा पछिल्लो प्रोक्सी स्टेटमेन्ट अनुसार पिचाईले सन् २०१८ मा झण्डै १९ लाख डलर कमाए । त्यसमा उनले प्रयोग गरेको व्यक्तिगत विमान र सुरक्षा खर्च पनि जोडिएको छ ।इक्वीलरका अनुसार अमेरिकाका ठूला कम्पनीहरुका सिईओको औसत तलब १२ लाख डलर रहेको छ ।#sundar pichai#सुन्दर पिचाई