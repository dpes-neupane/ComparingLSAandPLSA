दुई दिनअघि म आफ्नो गाउँमा पुगेको थिएँ । साँझको समय थियो । घर पुग्नुअघि एकजना साथीकोमा पुगेँ । म पुग्दा मित्रका आँगनमा टन्नै मानिस थिए । परम्परागत नाचसहितको भजन घन्किरहेको थियो ।‘ए हो हो पहिला आरती !’ भट्ट्याउने गुरु कराए, ‘हाम्रा वीर पुर्खालाई पहिला आरती !’सोरमा सोर मिलाउँदै साथ दिनेहरु कराए,  ‘ए हो हो हाम्रा वीर पुर्खालाई पहिला अरती । ए हो हो !’ खैँचडी बजाएर बुरुक्क नाचे साथ दिनेहरु ।गुरु पुनः भट्ट्याउन थाले.....‘कुनै दिन हाम्रो नेपाल कस्मीरदेखि व्रह्मपुत्रसम्म थियो । वेदपुराणले हाम्रो महिमा गाउँथे । संसारमा अन्यत्र नभएको जरीबुटी हाम्रो मुलुकमा थियो । ऋषिमुनिहरु हाम्रै हिमालमा बसेर तपस्या गर्थे । अठार पुराण रच्ने व्यास हाम्रै बाजुरामा जन्मेका थिए । रामायण महाकाव्य बनाउने संस्कृत भाषाका आदिकवि वाल्मीकी हाम्रै गैंँडाकोटमा बस्थे । यजुर्वेद संहिता बनाउने ऋषि याज्ञवल्क्य हाम्रै जनकपुरमा बस्नुहुन्थ्यो । अमरकोषकार अमरसिँह शाक्य हाम्रै देशका गौरव हुनुहुन्थ्यो । हाम्रै हिमालको काखमा बसेर ऋषिहरुले वेद बनाए । महादेव शिव र पार्वती काशीबाट मानस सरोवरतिरको यात्रामा रहँदा हाम्रै आदि कैलास लिम्पियाधरुामा विश्राम गर्नुहुन्थ्यो ।’एः कुलायन‘, ’एः शिव शिव !‘ ’हामी नेपाली !‘ ए हो हो हामी नेपाली ! ए हो हो,(बीचमा गुरु) उहिल्यैदेखि गौरवशाली हामी नेपाली !साथ दिनेहरु खैंचडी बजाएर बुरुक्क नाच्दै ’ए हो हो उहिल्यैदेखि गौरबशाली हामी नेपाली !‘गुरु—(भट्ट्याउनेक्रममा) हाम्रो नेपालमाथि पटक पटक शत्रु लागे । सात समुद्रपारीका पनि लागे । जनता बहादूर थिए । त्यति बेलाका शासक नामका भीमसेन थिए । कामका भमिसेन थिएनन् । शासकको बुद्धि नपुगेरै खुम्च्यो नेपाल । पूर्वमेची र  पश्चिम महाकालीमा खुम्च्यो नेपाल । अहिले त्यही महाकालीको लिपुलेक र लिम्पियाधुरा पनि लुट्न आए । एः कुलायन,एः शिव शिव,एः लुट्न आएछ !ए हो हो लुट्न आएछ । एः हो हो...विस्तारवादी भारत अहिले अुट्न आएछ !एः कुलायन, एः शिव शिव,हामी नेपालीले छिमेकी मुलुक भारतलाई खेत बारी बन जंगल घर गोठ  कारखानादेखि लिएर कठिन कठिन युद्धक्षेत्रमा पनि सघाएकाछौं । सघाउँदै आएकाछौं । आज पनि गोर्खा सैनिकका रुपमा भारतका सीमा रक्षामा हामी नै खटेकाछौं । त्यही भारत हाम्रो सुस्तादेखि लिम्पियाधरासम्मको जमीन मिच्दै छ । कब्जा गर्दै छ । यो त अति भयो । हैन र ?हो ! (समवेत आवाज)अतिलाई कति सहने ? अव हामी नसहौं !एः कुलायन,एः शिव, शिव ।उठौं चिच्याउँदै...ए हो हो उठौं चिच्याउँदै , ए..हो हो..आफ्नो जमनि खोस्न दुश्मनलाई ठोक्न उठौं चिच्याउँदै ! एः हो हो...भजन जम्दै थियो । हतारका कारण म त्यताबाट हिँडेँ । घर पुग्न अझै बाँकी थियो । बाटोमा पर्ने एउटा घरमा गीत घन्केको सुनेर पसेँ ।घरको आँगनमा गाउँका युवायुवति टन्नै जुटेका थिए । आँगन बीचमा एक दर्जन युवा युवति समवेत स्वरमा गीत गाउँदै थिए । कति नाचिरहेका थिए ।हाम्रो लेक लिपु लेक लिम्पियाधुराआज हामी कोट्याउँदैछौं आफ्ना खाँटी कुरा ।कुटीयाङ्दी हाम्रै नदी हाम्रै कालापानीहाम्रो बाटो हाम्रै माटो हाम्रै जिन्दगानी ।त्यो ठाउँको सेरोफेरो हाम्रै बस्ती गाउँहाम्रै जाति हाम्रै भाषा हाम्रै पुर्खे नाउँ ! लुट्यो लुट्यो भारतले ल्ट्यो, ल्ट्या,े लुट्यो ।हाम्रो भूमि हड्पनलाई आज भारत जुट्यो ।उठौं उठौं हत्केलामा ज्यान लिई उठौंहामी पनि वारपारको संघर्षमा जुटौं । अत्याचार सह्यो भने अत्याचार बढ्छयो चालाले दिनोदिन हाम्रो मुटू डढ्छ । हामी तीन करोड छौं तीनै करोड उठौंमातृभूमि मुक्त गर्न तीनै करोड उठौं ।हामी सवै जागेपछि माटो पनि जाग्छ ।हामी सवै उठेपछि हिमाल अभैm उठ्छ । हाम्रो लेक लिपुलेक लिम्पियाधुराहाम्रै शिव अदि कैलास हाम्रै  टाकुराहाम्रो पानी कालापानी हाम्रै खेतबारीभारतको सीमाना त कुटीयाङ्दी पारी लेकपाखा हाम्रै गाउँ हाम्रै जातगोतभारतले लुटेपछि खपिसक्नु भो त ?आज पनि भारतनिम्ति हामी मरिराछौंलडाइँका मोहरीमा हामी परिराछौं ।त्यही भारतले हाम्रो भूमि दिनोदिन लुट्छसीमा जोगाउन खोज्दा एसवीआइले कुट्छ । खपिसक्नु भएन है अव सहँदैनौंअव सहँदैनौं हामी अव सहँदैनौं ।हामी तीन करोड छौं देशका सिपाहीछाड्दैनौं आफ्नो जमीन आपैmले नपाई । हाम्रो लेक लिपुलेक लिम्पियाधुराविश्वलाई सुनाउँछौं हामी यो कुरा ।कस्सिएर गुहार लाउँछौं लुटेरा भगाउनआफू जाग्छौं संसारभरका आफ्नालाई जगाउन । गीत सुनेर र गाउँका युवाहरुका जोस देखेर देश र जनताको भविष्यप्रति ढुक्क हुँदै घरतिर अगाडि बढेँ । हाम्रो घरैनिर काकाको घरबाट पनि कसैको सुरिलो लय अक्कास्सिँदै थियो ।ए च्याङ्वा, ठट्टैमा यो माटो जान लाग्यो ...जाँदन रगत् खेर पर्ख लड्न आउँला । बहादूर पुर्खा हाम्रो तिनकै सन्तान हामीमुटूभरी साहस खेल्छ पर्ख भिड्न आउँला ! ए च्याङ्वा....... दुश्मनलाई लखेटेर जमनि खोसिल्यूँलाहामी हाम्रो जमीन हाम्रै सन्ततिलाई द्यूँला ए च्याङ्वा....।गीत सुन्दै घर पसेँ । खाना खाएँ । राति ननिदाउँदासम्म मेरा कानमा लिम्पियाधुरा आवाजका ती  गीत बजिरहेका थिए । #nationalism#देशभक्ति