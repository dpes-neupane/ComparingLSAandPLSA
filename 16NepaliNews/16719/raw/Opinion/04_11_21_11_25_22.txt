   हाम्रो समाजका धेरैजसो नैतिक कुरा र कानून वर्ण व्यवस्थाजन्य विधिविधानबाट चल्दै आइरहेका छन् । यही कारण समानतताको मुद्दा व्यवहारिक रुपमा कार्यान्वयन हुन सकेको छैन । हाम्रा अधिकांश विधि–विधान र कानून पूर्वीय धर्मशास्त्रबाट प्रभावित छन् , जसले महिलालाई दोस्रो दर्जामा राख्छ । झन्डै ३ हजार ३५ सय वर्षदेखि यस्तै हुँदै आएको छ । चाहे, जंगबहादुरले बनाएको १९१० को मुलुकी ऐन होस् वा  २०२० सालको संशोधित मुलुकी ऐन अथवा अहिले चलिरहेका कानूनहरु, यसको स्रोत पूर्वीय विधि शास्त्र र त्यसमा पनि खासगरी ३ हजार – ३५ सय वर्षअघिदेखि चल्दै आएको पितृसत्तात्मक संरचना हो । त्यसअघि भने सामुहिक प्रणाली थियो र मानिसहरु समूहमा बस्थें, जहाँ मातृ गोत्रको चलन थियो । हजुरआमा र आमालाई मान गरिने उक्त परिपाटीका अवशेष अझै पनि समाजमा बाँकी छन् ।राजनीतिक प्रतिनिधित्व र पहुँचले धेरै कुराको समाधान निकाल्छ भन्ने हामीलाई लागेको थियो । तर,यो बाटोमा हिँड्दा पनि निकास निस्कएन किनकिप्रतिनिधित्वको कुरालाई आलंकारिक बनाइयो । राजनीतिक नेतृत्व नै पितृसत्तात्मक सोचले चल्दा यसको निकास निस्कन सकेन भन्ने मलाई लाग्छ ।राजनीतिक प्रतिनिधित्व र पहुँचले धेरै कुराको समाधान निकाल्छ भन्ने हामीलाई लागेको थियो । तर, यो बाटोमा हिँड्दा पनि निकास निस्कएन किनकि प्रतिनिधित्वको कुरालाई आलंकारिक बनाइयो । राजनीतिक नेतृत्व नै पितृसत्तात्मक सोचले चल्दा यसको निकास निस्कन सकेन भन्ने मलाई लाग्छ । जस्तो, स्थानीय तहमा मेयर र उपमेयरमध्ये एक पद महिलालाई दिने कानून त बन्यो, तर अपवाद छाड्ने हो भने सबै महिलालाई एउटै डालोमा हालेर उपमेयर वा उपाध्यक्ष पदमा सीमित गरियो । यद्यपि, यो कानून  आफैंमा सकारात्मक छ । जस्तो, महिलालाई उपमेयरका रुपमा देख्दा कम्तिमा आममानिसमा महिलाहरु पनि शक्तिशाली रहेछन् भन्ने मान्यता स्थापित हुने भयो । समाजका अन्य निकाय जस्तो, विद्यालय व्यवस्थापन समिति होस् वा विभिन्न संघसंस्थामा पनि महिलालाई उपाध्यक्ष वा कोषाध्यक्षमै सीमित गर्ने, अध्यक्ष उठ्न खोज्दा नपत्याउने परिपाटी ज्युँदो छ । यस्ता कुराको समाधानका लागि राजनीतिक र सामाजिक इमान्दारिताको खाँचो छ । जस्तो, गएको संघीय चुनावमा महिलालाई हार्ने ठाउँमा उठाइयो, जित्ने ठाउँमा पुरुषहरु उठे । राजनीतिक नियत र प्रतिवद्धतामा खोट भएसम्म यस्तो अवस्था उल्टनेवाला छैन । हामीले हेर्न बाँकी पनि छ, आज उपमेयर वा उपाध्यक्षमा निर्वाचित भएका महिलाहरुलाई आगामी चुनावमा राजनीतिक दलले मेयर वा अध्यक्षमा उठाउँछन् कि उठाउँदैनन् ?समाजको संरचनामै खोट छहाम्रो समग्र संरचना कुनै न कुनै रुपले हिन्दू विधिशास्त्रीय पद्धतिबाट चल्दै आएको छ । हाम्रो कानून, हाम्रा नीति– नियम, चलनचल्ती, प्रथा त्यहीअनुसार चलिरहेको छ । सम्पत्तिको भोगचलन, आर्थिक अधिकार तथा सांस्कृतिक र पारिवारिक निर्णय लिने अधिकार छोरा मान्छेमा हुने अनि महिलाहरुले लोग्नेको दीर्घायुका लागि तिज र अन्य व्रत बस्नुपर्ने प्रथाले महिला दोस्रो दर्जामै छन् भन्ने देखाउँछ ।हाम्रो समग्र संरचना कुनै न कुनै रुपले हिन्दू विधिशास्त्रीय पद्धतिबाट चल्दै आएको छ । हाम्रो कानून, हाम्रा नीति– नियम, चलनचल्ती, प्रथा त्यहीअनुसार चलिरहेको छ । सम्पत्तिको भोगचलन, आर्थिक अधिकार तथा सांस्कृतिक र पारिवारिक निर्णय लिने अधिकार छोरा मान्छेमा हुने अनि महिलाहरुले लोग्नेको दीर्घायुका लागि तिज र अन्य व्रत बस्नुपर्ने प्रथाले महिला दोस्रो दर्जामै छन् भन्ने देखाउँछ ।यद्यपि, पछिल्लो समय शिक्षाको प्रचार भयो । छोरी मान्छेलाई पढाउनुपर्छ भन्ने मान्यता स्थापित हुँदा महिला अधिकारको विषय पनि पेचिलो बन्यो । संयुक्त राष्ट्रसंघले मानवअधिकार र महिला अधिकारका लागि विभिन्न घोषणा  र महासन्धि पारित गर्दै गयो । हाम्रो देश पनि त्यसको एउटा हस्ताक्षरकर्ता भएकाले अधिकारको विषय समाजमा स्थापित हुँदै गयो । यससँगै सम्पत्तिको अधिकारको कुरा पनि स्थापित भयो । प्रजातन्त्र आएकाले कसैलाई  करियर बनाउन, शिक्षा दिक्षा लिन रोकतोक छैन भन्ने कुरा पनि स्थापित भयो । शिक्षा, स्वास्थ, रोजगारी लगायत क्षेत्रमा महिलाहरुलाई सम्मानपूर्वक स्थान दिनुपर्छ भन्ने कुरा उठन थाल्यो ।तर, यो कुरा पितृसत्तात्मक संरचनायुक्त र पुरानतवादी समाजलाई मान्य नभएकाले द्वन्द्व देखियो । जस्तो, परिवार र समाजमा हिंसा विद्यमान छ, राजनीतिक क्षेत्रमा महिलाहरुलाई अगाडि आउन नदिने र नपत्याउने वातावरण अझै पनि छ । जति प्रतिभाशाली भएपनि महिला भएकै कारणल पछाडि पर्नुपर्ने अवस्था छ । सबैभन्दा ठूलो चिन्ताको कुरा यौनजन्य हिंसा हिजो जुन मात्रामा थियो, अहिले पनि त्यही मात्रामा छ । महिलाहरुलाई जति हेपे पनि हुन्छ, उनीहरुलाई बलात्कार गर्न र मार्न पनि पाइन्छ भन्ने आपराधिक सोच हावी भएकाले यस्तो अवस्था निम्तिएको हो । महिलाहरुलाई कानूनी उपचारमा खोज्नकै लागि समस्या छ ।  सकभर इज्जत जान्छ भन्ने हिसाबले महिलाहरुलाई न्याय खोज्न दिइदैंन । जस्तो, ‘तिमीले कानूनी उपचारमा जाँदा घर–परिवारको इज्जत जान्छ’ भनेर परिवारकै सदस्यहरुले ब्याक गराउँछन् ।’ जसकारण, महिलाहरुमा अझै पनि हिंसा विरुद्धमा बोल्ने आत्मविश्वास विकास हुन सकेको छैन ।यी सबै हाम्रो समाजका संरचनात्मक समस्या हुन् । जबसम्म जगमा विभेद कायम रहन्छ, तबसम्म हिंसाले प्रश्रय पाइरहन्छ । गाउँ–घरमा खेती किसानी गर्ने महिलादेखि शिक्षित महिलाहरुसम्म यस्तो संरचनात्मक विभेदको शिकार छन् ।आन्दोलनले स्थापित गराएका अधिकारहिजो कांग्रेसले नेतृत्व गरेका, माले–मसालले नेतृत्व गरेका वा माओवादीलगायत शक्तिहरुले नेतृत्व गरेका आन्दोलनमा महिलाहरुको सहभागिता राम्रो थियो, यसले आम महिलाहरुलाई पनि चेतनाशील बनायो । महिलाहरु दया, दान वा कृपाले मात्रै बाँच्ने छैनन्, उनीहरु कुनै न कुनै तरिकाले संघर्ष गर्छन् भन्ने चेत यी आन्दोलनले विकास गरे । तर, यसबाट प्राप्त अधिकारलाई खुम्च्याउने, आलंकारिक वा बाध्यकारी रुपमै सीमित गर्ने प्रयास भयो । आन्दोलनपछि स्थापित भएको नेतृत्वले महिलाहरु बराबर अधिकारका हकदार हुन् भन्ने बुझ्न सकेन, केवल बाध्यकारी रुपमा उनीहरुलाई अधिकार दिइयो अथवा भनौं यो परिस्थितिजन्य थियो । महिलाहरुको अस्तित्व स्वीकार गर्न र उनीहरुलाई मान्न राजनीतिक पार्टीहरुको मुल नेतृत्व अझैसम्म तयार भएको देखिदैंन ।  महिलाहरुको नेतृत्व ३३ प्रतिशत मात्रै होइन, क्षमता छ भने ७० प्रतिशत पनि हुनसक्छ । तर, त्यो स्तरमा महिलाहरु अघि बढ्नासाथ आफ्नो खाई–पाई आएको अधिकार गुम्छ भन्ने भय नेतृत्वमा देखियो, यो पितृसत्तात्मक सोचकै उपज हो ।आन्दोलनपछि स्थापित भएको नेतृत्वले महिलाहरु बराबर अधिकारका हकदार हुन् भन्ने बुझ्न सकेन, केवल बाध्यकारी रुपमा उनीहरुलाई अधिकार दिइयो अथवा भनौं यो परिस्थितिजन्य थियो । महिलाहरुको अस्तित्व स्वीकार गर्न र उनीहरुलाई मान्न राजनीतिक पार्टीहरुको मुल नेतृत्व अझैसम्म तयार भएको देखिदैंन । कानून व्यवसायसँगै म अध्यापनमा पनि संलग्न छु । मेरा त्यस्ता धेरै छात्राहरु छन्, जो छात्रहरुभन्दा राम्रो नम्बर ल्याएर पास हुन्छन् । तर, उनीहरुको चाँडै बिहे हुन्छ र करियरलाई निरन्तरता दिन पाउँदैनन् । उनीहरुभन्दा कम नम्बर ल्याएका छात्रहरुलाई भने त्यस्तो कुनै बाध्यता पर्दैन, कालान्तरमा छात्राहरुको करियर ब्रेक हुन्छ र छात्रहरु अघि बढ्छन् ।अपराधमा पावर च्यानलको कनेक्सनम चितवनमा बसिरहेको छु । जहाँ, महिला हिंसाका घटना धेरै देखिएका छन् । राजनीतिक दलकै प्रतिनिधिहरुले सर्वदलीय बैठक बसेर मेलमिलापको नाटक रच्दै अपराधी बचाउने कोसिस गरेका छन् । महिला हिंसाका पक्षमा जति पनि कानून बनेका छन्, समाजका शक्तिशाली व्यक्तिहरु त्यस कानूनको भागिदार भएजस्तो देखिँदैन । यहाँ पीडक कमजोर भएमात्रै जेल जान्छ, शक्तिशालीले छुटकारा पाउँदै आएको देखिन्छ । निम्न वर्गका महिलाहरुलाई कानूनी उपचार पाउन निकै समस्या छ । निर्मला पन्त हत्याकाण्डलगायत धेरैजसो हिंसाका घटना निष्कर्षमा नपुगी वा पीडितले न्याय नपाई सेलाएका छन् । यद्यपि, अहिले अध्यादेशमार्फत नै भएपनि बलात्कारका मुद्दामा मेलमिलाप गराउन खोज्नेलाई कडा कारवाही हुने कानून आएको छ, यो स्वागतयोग्य छ । यसका कमजोरीबारे भोलि संसद्मा छलफल पनि होला । यो कानून प्रभावकारी ढंगले कार्यान्वयन हुनसक्यो भने यौनजन्य हिंसा र विशेषगरी बलात्कारका घटना निकै कम हुन्छन् भन्ने लाग्छ । कानूनकै कुरा गर्ने हो भने अहिलेको कानून महिलामैत्री कानून नै हो । नागरिकता अधिकारको सवालमा खासगरी, वैवाहिक अंगिकृत महिलाको हक–अधिकारबाहेक अधिकांश विषयहरुमा महिलाहरु कानूनी रुपले बलियो बनेका छन् । पैत्रिक सम्पत्तिमा समान अधिकार भनेको छ कानूनले, तर त्यो हाम्रो अभ्यासमा छैन । कागजमा महिला अधिकार स्थापित छ, व्यवहारमा छैन ।कानूनकै कुरा गर्ने हो भने अहिलेको कानून महिलामैत्री कानून नै हो । नागरिकता अधिकारको सवालमा खासगरी, वैवाहिक अंगिकृत महिलाको हक–अधिकारबाहेक अधिकांश विषयहरुमा महिलाहरु कानूनी रुपले बलियो बनेका छन् । पैत्रिक सम्पत्तिमा समान अधिकार भनेको छ कानूनले, तर त्यो हाम्रो अभ्यासमा छैन । कागजमा महिला अधिकार स्थापित छ, व्यवहारमा छैन ।सुधारका पक्षमैले माथि पनि भनिसके, धेरै कुराहरु सुधार भएका पनि छन् । विभिन्न आन्दोलन र अभियानले धेरै अधिकार स्थापित गरेका छन् । मानिसहरुलाई सचेत बनाएका छन् । आजभन्दा २० वर्षअघिको समाज र अहिलेको समाजमा म धेरै फरक देख्छु । कुनै समय बलात्कारका घटनालाई लिएर प्रहरीमा उजूरी नै पर्दैनथे, बलात्कारीलाई अपराधीका रुपमा हेर्नुको साटो उल्टै बलात्कृतलाई हेयका दृष्टिले हेरिन्थ्यो । जसकारण, उजूरी गर्न पीडितहरु डराउँथे । अहिले यस विषयमा समाज केही सजग छ जस्तो लाग्छ । यौनजन्य हिंसा र त्यसमा पनि विशेषगरी बलात्कारका घटनालाई अहिले गम्भीर रुपमै हेरिन्छ । हिजो यस्ता घटनाबारे पत्रिकामा सानो स्पेसमा समाचार आउथ्यो भने अहिले यस्ता घटना पत्रिकाको ‘ब्यानर न्युज’ बन्ने गरेका छन् । हाम्रो समाजमा यी घटनाप्रतिको संवेदनशिलाता बढेको छ भन्ने प्रमाण हो यो । सार्वजनिकस्थलमा यस्ता विषयवस्तुबारे छलफल हुने क्रम पनि धेरै बढेको छ । तर, कानूनी प्रक्रिया र न्यायको उपचार निकै जटिल भएकाले पीडिक बलियो हुने बित्तिकै पीडितले न्याय नपाउने अवस्था निम्तन्छ, त्यसैले यति प्रयासकै भरमा यो समस्या अहिल्यै समाधान हुन्छ भन्ने लाग्दैन । यद्यिप, हामी प्रतिवद्ध हुनसक्यौं भने  हामीले भोगेका धेरै असहज अवस्थाबाट भोलिको पुस्ताले छुटकारा पाउँछन् ।‘आमा खान बनाउनुहुन्छ,बुबा अफिस जानुहुन्छ’विद्यालयको पाठ्यक्रमदेखि सांस्कृतिक रुपमा पनि धेरै कुरा सुधार्नुपर्ने छ । जस्तो, ‘आमा खान बनाउनुहुन्छ, बुबा अफिस जानुहुन्छ’ भन्नेखाले पाठ्यक्रम छन् । यस्ता पाठ्यक्रमले बालबालिकाको मस्तिष्कमा कस्तो फरक पार्छ ? हामीले सोच्नुपर्छ । विद्यालय र घरमा पनि हामीले फरक संस्कृति निर्माणमा ध्यान दिनुपर्छ । छोरा र छोरी दुबैलाई हिंसाविरोधी बनाउन सकियो भने भोलिको समाज सहज हुनेछ ।हाम्रोमा हिंसा भइहाल्यो भने ‘रातमा घरबाहिर निस्केकाले हिंसा हुन्छ’ भन्ने मानसिकता हाबी छ । महिलाहरु रातको समय बाहिर निस्कनु वा काममा जानु–आउनु अपराध होइन भन्ने सोच विकास गराउन जरुरी देखिन्छ ।जस्तो, नेदरल्यान्डमा अपराध दर शुन्य छ  त्यहाँ कैदीहरु छैनन् भन्ने हामीले सुनेका छौं । त्यो, त्यहाँको समाज र संस्कृतिको प्रभाव हो । न्युजिल्यान्डमा महिलाहरु कार्यकारी भूमिकामा छन्, प्रधानमन्त्री र प्रमुख मन्त्रालय महिलाहरुकै भागमा छ र उनीहरु त्यहाँ निर्वाचित भएर आएका हुन् । महिला–पुरुष र समग्र नागरिकलाई हेर्ने दृष्टिकोण समान भएकैले त्यहाँ सुशासनको अवस्था निकै सुदृढ छ । जापानको हकमा, महिलाहरु रातको समय पनि सहज तरिकाले कामबाट फर्किएका हुन्छन् । हाम्रोमा हिंसा भइहाल्यो भने ‘रातमा घरबाहिर निस्केकाले हिंसा हुन्छ’ भन्ने मानसिकता हाबी छ । महिलाहरु रातको समय बाहिर निस्कनु वा काममा जानु–आउनु अपराध होइन भन्ने सोच विकास गराउन जरुरी देखिन्छ ।सम्पत्तिमा महिलालाई पुरुषबराबर हकराजनीतिक अधिकार त प्राथमिकत शर्त नै भयो । सम्पत्तिमा महिलालाई पुरुषबराबर हक व्यवहारमै कार्यान्वयन हुनुपर्छ भन्ने कुरालाई प्रभावकारी बनाउन सक्नुपर्‍यो । तर स्थिति यस्तो छ कि, भोकभोकै हुनुपरेकाले आफ्ना बच्चाहरुसहित आमाले आत्महत्या गरेका खबर कतिपय जिल्लाबाट आइरहेकै छन् । त्यसैले खाद्य सुरक्षा सुनिश्चित गर्नुपर्छ । महिला स्वास्थलाई पनि प्राथमिकतामा राख्नुपर्छ ।अर्को कुरा, महिला लक्षित स्वास्थ्य र उपचारका अधिकार हामीले सुनिश्चित गर्नुपर्छ । रक्तअल्पता, पाठेघर खस्ने, आङ खस्नेलगायत धेरै स्वास्थ जटिलता महिलामा देखिन्छन् । कानूनविपरीत भएपनि निश्चित समुदायहरुमा बालविवाह हुन्छ अझै कायम छ, त्यसलाई समूल अन्त्य गर्नुपर्छ । निश्चित उमेरसम्म महिलाहरुले पढ्नैपर्छ भन्ने नीति गाउँ तहसम्म लैजानुपर्छ । अहिले गाउँ–गाउँमा सिंहदरबार भन्ने नारासहित संघीयता स्थापित छ, स्थानीय सरकारले यी र यस्ता विषयमा अनुगमन र नियगमन गर्नुपर्छ ।रोजगारी र स्वरोजगारी अर्को महत्वपूर्ण पक्ष हो । महिलाले रोजगारी पाउनसक्ने सहज वातावरण बन्नुपर्‍यो, अनि उनीहरुलाई आत्मनिर्भर बनाउनका लागि स्वरोजगार कार्यक्रम पनि सञ्चालन हुनुपर्‍यो । आजको समाजमा आर्थिक रुपमा सक्षम नभएसम्म कोही पनि आत्मनिर्भर हुनसक्दैन ।रोजगारी र स्वरोजगारी अर्को महत्वपूर्ण पक्ष हो । महिलाले रोजगारी पाउनसक्ने सहज वातावरण बन्नुपर्‍यो, अनि उनीहरुलाई आत्मनिर्भर बनाउनका लागि स्वरोजगार कार्यक्रम पनि सञ्चालन हुनुपर्‍यो । आजको समाजमा आर्थिक रुपमा सक्षम नभएसम्म कोही पनि आत्मनिर्भर हुनसक्दैन । हाम्रोमा अहिले जग्गा धितो राखेर मात्रै ऋण पाइन्छ । तर, महिलाहरुको नाममा जग्गा हुने संभावना निकै कम छ किनकि सम्पत्ति भोगचलनको अधिकार त प्राय पुरुषकै हातमा छ । अब, लोग्नेसँग भए लोग्नेको नामबाट ऋण निकाल्लान्, तर महिलाहरुले स्वतन्त्र रुपले केही गर्ने अवस्था त छैन नि । त्यसैले,  ऋण, अनुदान, सहुलियतलगायत कुारहरुमा महिलाहरुको हकमा फरक खाले व्यवस्था हुनुपर्छ भन्ने मलाई लाग्छ । सहजै ऋण र अनुदान पाउने व्यवस्था लागु नगर्दासम्म महिलाहरु अधिकार सम्पन्न हुन सक्दैनन् ।(कानून व्यवसायी तथा लेखक/साहित्यकार तिवारीसँग रातोपाटीका अन्वेषण अधिकारीले गरेको कुराकानीमा आधारित ।)#मातृसत्ता#महिला हिंसा#पितृसत्ता