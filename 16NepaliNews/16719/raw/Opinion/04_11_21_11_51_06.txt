संविधान दिवस किन मनाइन्छ भन्नुभन्दा पहिले संविधान किन लेखिन्छ भन्नेतिर जानुपर्छ । संविधान लेखिने तीनवटा कारण हुन्छन् । पहिलो, यदि यथास्थिति हो भने त्यसलाई कायम राख्नका लागि पनि संविधान लेखिन्छ । दोस्रो, यदि परिवर्तन चाहे त्यो अग्रामी होस् वा पश्चगामी । त्यो हुन लागेको हो भने पनि संविधान लेखिन्छ । तेस्रो, अमूल परिवर्तन, एउटा व्यवस्थाबाट अर्को व्यवस्थामा जाने भइयो भने पनि संविधान लेखिन्छ । नेपालको संविधान कस्तो अवस्थामा लेखियो भने गणतन्त्रको घोषणा भइसकेको थियो । सङ्घीयता, समावेशी र समानुपातिकलाई संस्थागत गर्न बाँकी थियो । पहिलो संविधानसभाको विघटन गराइयो । षड्यन्त्रपूर्ण तरिकाले अदालतमार्फत कू गर्न लगाएर पहिलो संविधानसभा विघटन गराइयो र  दोस्रो संविधानसभा गठन भयो । दोस्रो संविधानसभाले यथास्थितिमा एक किसिमको संविधान निर्माण गर्ने निर्णय गर्यो । संविधान दिवसको आवश्यतासमान्यतया संविधान दिवसले जोड्छ । संविधान दिवसमा हार्ने र जित्ने हुँदैन । अरू जुनसुकै दिवस मनाउँदा त्यसमा हार्ने र जित्नेको भावना हुन्छ । संविधान दिवस नै एउटा यस्तो दिवस जुन दिन न कसैले हारेको हुन्छ, न कसैले जितेको हुन्छ । सबैले सहकार्य गरेर अगाडि बढ्ने निक्र्यौल गरेको हुन्छ । दुर्भाग्यवश सन् २०१५ को संविधान त्यस्तो भएन । यो विजेताहरूले कलमहरूमा मसीको साटो हारेका मेधसी, आदिवासी जनजातिहरूको रगतले लेखेको संविधान हो । त्यसैले यो संविधान दिवसमा एउटा हर्नेको पक्ष बनेको छ भने अर्को जित्नेको पक्ष बनेको छ । जित्नेहरूले खुशियालीमा यसलाई संविधान दिवस भनेका छन्, हार्नेहरूले दुःखमा आफ्ना सहिदहरूको सम्झानामा कालो दिवस भनिरहेका छन् । त्यसैले जोडनुपर्ने संविधान दिवसमा विभाजनकारी दिवस बनेको छ । त्यो भए के यो संविधान दिवस मनाई राख्नु जरुरी छ ? मेरो विचारमा संविधान दिवस मनाइ रहनुपर्ने जरुरी छैन । एउटा व्यवस्थाबाट अर्को व्यवस्थामा लाग्ने हो भने नेपालमा यो संविधान दिवसभन्दा महत्वपूर्ण गणतन्त्र दिवस हो । जुन दिन गणतन्त्रको घोषणा भयो । नेपालको राज्यको दुई अढाई वर्षदेखिको राजतान्त्रिक व्यवस्थाबाट गणतान्त्रिक व्यवस्थामा जाने आमूल परिवर्तन घोषणा भएको दिन हो । नेपालका लागि यदि मनाउने नै हो भने सबै नेपालीलाई जोड्न सक्ने सबभन्दा महत्वपूर्ण गणतन्त्र दिवस मनाउनुपर्छ । तर जुन प्रतिकृयावादी र प्रतिगामी सत्ता छ । त्यसले गणतन्त्र दिवसको अवमूल्यन गरेर मधेसी, आदिवासी जनजाति, दलितहरूमाथि आफ्नो विजयउत्सवको घोषणा गरेको उपलक्ष्यमा यो संविधान दिवस मनाउन लागेको हो । त्यसैले यो संविधान दिवसले धेरैमा उत्साह देखिँदैन । भित्रभित्र धेरैले यस दिवसलाई स्वीकार  गरेको देखिँदैन । तैपनि उसको बाध्यता छ तर मनभित्रबाट कसैले उत्सव मनाउँदैन । जस्तै, एउटा दाजु भाइको कोठामा दुःख मनाइरहेको छ कि पाँच दर्जनभन्दा बढी हाम्रा दाजुभाइ राज्यसत्ताद्वारा मारिए भनिरहेका छन् भने अर्को दाजु भाइले खुशियाली मनाउँदैन । त्यसैले यो संविधान दिवस कुनै पनि हिसाबले उपयुक्त छैन । कालो दिवसको आवश्यकता कालो दिवस भनेको एउटा प्रतीकात्मक हो । त्यसले तत्कालै केही परिणाम दिँदैन । कालो दिवसले सबै नेपालीहरूको खासगरी मधेसी, आदिवासी जनजातिहरूका लागि, दलितहरूको लागि, महिलाहरूको लागि अर्थात उत्पीडित समूह, वर्ग र जातिहरूको अधिकारका लागि ज्यान अर्पण गरेका सहिदहरूको सम्झानालाई कायम राख्न कालो दिवस मनाउन लागिएको हो । राजनीतिक दलले मनाउन नमनाउन । किनभने मारिएकाहरू राबै राजनीतिका थिएनन् । ती समान्य मधेसी थिए । छोरा, छोरी, बुबा, आमा, बहिनी, नाति, नातिना, हजुरबुबा, दाजुभाइलागयत हरहेक समूहका मारिएका छन् र त्यसलाई सम्झिने दिन हो । यसले तुरन्तै क्रान्तकारी परिवर्तन गर्न सकिँदैन । त्यसलाई एउटा बीउको रूपमा कायम राख्छ । यो संविधान शासन गर्ने एउटा समूहका लागि यस्तो हाते पुस्तिका भएको छ । त्योबाहेक अरू खुशी छैनन् । ढिलोचाँडो जसरी हरेक १०–१० वर्षमा संविधान फ्याँकिएको छ त्यसरी नै यो पनि फ्याकिन्छ र अर्को संविधान लेखिन्छ । अर्को संविधान लेखिसकेपछि अर्को संविधान दिवस हुन्छ ।कालान्तरमा अग्रगामी परिवर्तनका लागि यही बीउबाट ठूलो रूख उम्रिन सक्छ । तत्कालै यसले परिणाम देला भनी अपेक्षा राख्न सकिँदैन । तर यसले मधेसीहरूलाई के सम्झाइराख्छ भने यो राज्यसत्ताले एउटा कालखण्डमा घोर अन्याय गरेको थियो । राजनीतिक दलका नेताहरूले पदका लागि राजनीतिक गरेका हुन्छन् र जहाँ फाइदा देख्छन् त्यहीँ लहसिन्छन् । तर जनताका भावनाहरू जीवन्त रहिरहन्छन् । त्यसैले कालो दिवसको सान्दर्भिकता छ । किनभने त्यो श्रद्धाञ्जलि जस्तो छ । संविधान दिवसको कुनै हिसाबले औचित्य छैन, किनभने नेपालीहरूलाई एक ठाउँमा ल्याउनुपर्ने दिनलाई विभाजित गर्ने दिनका रूपमा मनाउनु लाजमर्दो कुरा हो । त्यसैले तुलना गरेर हेर्ने हो भने कालो दिवसका रूपमा मनाउने होइन कि त्यसलाई श्रद्धाञ्जलि व्यक्त गर्ने दिनका रूपमा मानाउनुपर्छ । समाधानको बाटोयही संविधानलाई संशोधन गरेर समाधान गर्ने एउटा बोटो हो । यही संविधानलाई पुनर्लेखन गराउने भन्दै उपेन्द्र यादव सरकारमा नै जानु भएको छ भने प्रदेश २ मा उहाँको पार्टीले सरकारको नेतृत्व नै गरेको छ । अर्को आन्दोलनकारी दल (राजपा नेपाल) सरकारलाई विश्वासको मत दिएको छ । प्रदेश २ को सरकारमा सहभागी नै भएको छ । संशोधन हुने भए भइसक्थ्यो नि । तर संशोधन हुने सम्भावना देखिएन । संशोधनपछिको अर्को चरण भनेको पुनर्लेखन हो । पुनर्लेखन भनेको चित्त नबुझ्ने हरेक बुँदालाई सच्याउने गरी पूरा संविधानलाई नयाँ तरिकाले लेखन गर्ने तर यसले पुरानो गरेको कामको आधारलाई निरन्तरता दिन्छ । त्यो पुनर्लेखनको आधार भनेको पहिलो संविधानसभाको निर्णयहरू हुनसक्छ । त्यसको आधारमा पुनर्लेखन गर्न सकिन्छ । यदि त्यस्तो भयो भने संविधानसभाको सही दिन गणतन्त्र दिवस हुन्छ । त्यो दिन पुनर्लिखित संविधानलाई अङ्गीकार गरेर तत्कालीन संसदको दुई तिहाईबाट निर्णय गरेर त्यसलाई नै नयाँ संविधान दिवसको रूपमा घोषणा गरियो भने त्यो लामो कालखण्डसम्म जान्छ । कसैले खुलेर भने पनि नभने पनि संविधानप्रति कसैको सन्तुष्टि छैन । कोही पनि यो संविधानसँग खुशी छैन । यथास्थितिवादीहरू पनि खुशी छैनन्, पश्चगामीहरू पनि खुशी छैन । अग्रगामीहरू पनि खुशी छैनन्, दलित खुशी छैन, जनजाति खुशी छैन, महिला खुशी छैन, मधेसी खुशी छैन, मुस्लिम खुशी छैन । यो संविधान शासन गर्ने एउटा समूहका लागि हाते पुस्तिका भएको छ । त्योबाहेक अरू खुशी छैनन् । ढिलोचाँडो जसरी हरेक १०–१० वर्षमा संविधान फ्याँकिएको छ त्यसरी नै यो पनि फ्याकिन्छ र अर्को संविधान लेखिन्छ । अर्को संविधान लेखिसकेपछि अर्को संविधान दिवस हुन्छ । संविधान पुनर्लेखनबाहेक अरू कुनै उपाय नै छैन । अहिले त संशोधन भयो भने अझ पश्चगामी होला भन्ने भान भइरहेको छ । अहिले जस्तो प्रवृत्तिवालाहरूको दुई तिहाई छ, उनीहरूले नै यो संविधान लेखेका हुन् । यिनीहरूले संविधान संशोधनमा गए भने प्राप्त उपलब्धि गुम्ने खतरा पनि बढेको छ । संविधान निर्माण भएको एक वर्षभित्रमा संशोधन गरेको भए यस्तो लफडा हुने थिएन ।यसरी यो संविधानका तीनवटा विकल्प छन् । एउटा, यो संविधान दिवसलाई बेवास्ता गर्ने, कालो दिवस मनाउने, कालो दिवस नमनाउनेले चुप लाग्ने । दोस्रो, गणतन्त्र दिवसलाई पुनर्लिखित संविधानका आधारमा गणतन्त्र दिवसलाई नै संविधान दिवसका रूपमा अङ्गीकार गर्ने र, तेस्रो, अर्को संविधानको प्रतीक्षा गर्ने । योबाहेक अरू विकल्प छैन । संविधान पुनर्लेखनको आवश्यकतासंविधान पुनर्लेखनबाहेक अरू कुनै उपाय नै छैन । अहिले त संशोधन भयो भने अझ पश्चगामी होला भन्ने भान भइरहेको छ । अहिले जस्तो प्रवृत्तिवालाहरूको दुई तिहाई छ, उनीहरूले नै यो संविधान लेखेका हुन् । यिनीहरूले संविधान संशोधनमा गए भने प्राप्त उपलब्धि गुम्ने खतरा पनि बढेको छ । संविधान निर्माण भएको एक वर्षभित्रमा संशोधन गरेको भए यस्तो लफडा हुने थिएन । सन् २०१६ सम्म अर्थात दोस्रो संविधानसभा संसदमा परिणत भइसकेको थियो, त्यो बेलासम्म यदि संविधान संशोधन भएको भए धेरै आशा गर्न सकिन्थ्यो तर अहिले त्यति सजिलो छैन ।तीनवटै तहको निर्वाचन सम्पन्न भइसकेको छ । दुई तिहाई बहुमतको सरकार गठन भइसकेको छ । संविधानको विरोध गर्नेहरू सरकारमा सहभागी पनि भइसकेको छन् । स्थानीय तहमा अध्यक्ष, मेयर, उपमेयर वडा अध्यक्ष, सदस्य भइसकेका छन् । संविधान कार्यान्वयनका लागि सरकारले गरिरहेका गतिविधिमा आन्दोलनकारी दलका मन्त्रीहरूले पनि हस्ताक्षर गरिरहेका छन् । यस अवस्थामा पनि संविधान संशोधन हुन्छ भनी सोचेर बस्नु मूर्खता हो । संशोधनको सम्भावना लगभग समाप्त भयो भन्दा पनि हुन्छ । जसले संशोधनको आशमा सरकारमा बसिरहेका छन्, त्यो समूहगत फाइदाका लागि मात्र बसिरहेका छन् । नेपालको सत्ताले आफ्नो जनताविरुद्ध युद्ध घोषणा गर्यो । एकातिर दुई लाख– अढाई लाखको सेना र प्रहरी परिचालित थियो भने अर्कोतिर हात उठाएका निहत्था मधेसी, आदिवासी जनता थिए । मधेसी जनता हारे । आदिवासी जनजाति नलडी  आत्मसर्मण गरिदिए । खास आर्यका सानु समूहले मात्र जितेको छ । जित्नेहरूले हार्नेहरूलाई होच्याउनका लागि यसले संविधान स्वीकार गरिसक्यो भन्ने गरेको छन् । हार्नेलाई स्वीकार गर्नेबाहेक अरू विकल्प हुँदैन या हार्नेले फेरि चुनौती दिनुपर्यो । लड्न जानुपर्यो या बाध्य भएर संविधान स्वीकार गर्नुपर्यो । किनभने अहिले लड्ने अवस्था पनि छैन । यद्यपि दलहरूले हार स्वीकार गरे पनि जनताले हार स्वीकार गरेको छैनन् । जनता विकल्पको प्रतीक्षामा छन् । बीउ जोगाउनुएकातिर विजयउन्मादमा भएकाहरू छन् भने अर्कोतर्फ हातासा छ । यस्तो बेलामा बीउ नै जोगाउने हो । बीउ भनेको मुद्दा हो, एजेन्डा हो । अवस्था जस्तोसुकै भए पनि मुद्दा समाप्त दिनुहुँदैन । एजेन्डालाई मर्न दिनुहुँदैन । कहीँ नकहीँ मुद्दा जीवित (बीउ) रहेको छ भने एक दिन नएक दिन बाहिर आउँछन् । बीउ जोगाएर राख्यो भने ढिलोचाँडो नयाँ (रूख) बन्ने परिस्थिति आउँछ । नयाँ युवाहरूको जन्म हुन्छ ।  संसारमा विभिन्न किसिमका राजनीतिक प्रणालीको बारेमा बहस भइरहेको छ । अहिलेको गणतन्त्रले प्रतिकृयावादीहरूलाई प्रियता राष्ट्रवादीको नाममा जसरी आगाडि ल्याइरहेको छ, त्यो निकै डेन्जर हो । ट्रम्प जस्तो अमेरिकामा, मोदी जस्तो भारतमा, दुतेर्ते जस्तो फिलिपिन्समा, अर्दोगान जस्तो टर्कीमा, खड्गप्रसाद ओली जस्तो नेपालमा, यिनीहरूले गणतन्त्रलाई दुषित बनाएका छन् । यी राजनीतिक दल (मधेसवादी) ले तीन–तीन पटक आन्दोलन गरे । जो नेपालको इतिहासमा यस्तो कहिले भएको थिएन । सायद विश्वमा पनि यस्तो भएको छैन । यदि कहीँ छ भने त्यो अपवाद नै हुन्छ । तीन पटक आन्दोलन गरिसकेकाले चौथो पटक आन्दोलन गर्न सक्दैन । यदि कसैले गर्यो भने पनि त्यो अपवाद नै हुन्छ । विश्वको राजनीतिक इतिहासमा एउटै कुरालाई लिएर चौथो पटक आन्दोलन गरेको कहीँ छैन । अब चौथो पटकको आन्दोलन गर्नका लागि नयाँ समूह, नयाँ शक्ति आउँछन् । ढिलो चाँडो यो हुने निश्चित नै छ । जहिले पनि यथास्थितिवादीहरू नै जित्लान् जस्तो भइरहेका हुन्छ । २००७ सालमा राणाहरू जित्लान् जस्तो भएको थियो । पञ्चायतकालामा ज्ञानेन्द्रलाई राखेर केही दिन सत्ता चलाइएकै हो । सन् १९९० मा पनि राजा नै हामी हुने भन्ने देखिएकै हो नि त । सन् २००६ मा राजा नै हावी हुने हुन् कि भन्ने देखिएकै हो नि त । सुरुमा जहिले पनि यथास्थितिवादीहरू हावी भएको देखिन्छ । तर अन्ततः जहिले जित्ने अग्रगामी नै हुन्छन् । त्यसलै जोस, जाँगर अर्थात मैले भन्दै आएको बीउलाई मर्न दिनुहुँदैन । त्यसलाई जोगाएर राख्नुपर्छ । जनताको सबैभन्दा ठूलो दुस्मन भनेको हातासा हो । हातासा भयो भने केही पनि गर्न सकिँदैन । जनतालाई हातास हुनु दिनुहुँदैन । विकल्पको कुरासंसारमा विभिन्न किसिमका राजनीतिक प्रणालीको बारेमा बहस भइरहेको छ । अहिलेको गणतन्त्रले प्रतिकृयावादीहरूलाई प्रियता राष्ट्रवादीको नाममा जसरी आगाडि ल्याइरहेको छ, त्यो निकै डेन्जर हो । ट्रम्प जस्तो अमेरिकामा, मोदी जस्तो भारतमा, दुतेर्ते जस्तो फिलिपिन्समा, अर्दोगान जस्तो टर्कीमा, खड्गप्रसाद ओली जस्तो नेपालमा यिनीहरूले गणतन्त्रलाई दुषित बनाएका छन् । त्यसैले गणतान्त्रिक व्यवस्थालाई उच्चतर बनाउनका लागि समावेशितालाई कसरी संस्थागत गर्ने, संवैधानिक अङ्गहरूलाई कसरी बलियो बनाउने, समावेशी समानुपातिक कसरी बनाउने, पहिचानसहितको सङ्घीयतालाई कसरी बलियो बनाउने जस्ता कुरामा ध्यान दिनुपर्छ । दुनियाभरमा यसको बारेमा बहस भइरहेको छ । मानव जातिकै इतिहास हेर्ने हो भने यथास्थितिबाट असन्तुष्टि भएपछि त्यो राम्रो खोजी गर्ने हो । सन् २००७ को अन्तरिम संविधान अग्रगामी थियो । यो संविधान अन्तरिम संविधानभन्दा अझ आगाडि बढ्नुपर्ने थियो तर पछाडि फर्केको छ । कतिपय मुद्दामा त पञ्चायतभन्दा पनि पछाडि फर्केको अनुभूति हुन थालेको छ । जस्तो कि नागरिकताको विषय । पञ्चायतकालमा पनि नागरिकताको विषय यस्तो थिएन । अहिलेको संविधानमा नागरिकताको कुरा पश्चगामी भएको छ । नेपालका यथास्थितिवादी शक्तिहरू पनि अन्तिम लडाइरहेका छन् । यो अवस्थामा हामी लडेनौँ भने हाम्रो अस्तित्व गुम्छ भन्ने बुझाइ छ उनीहरूको । एकतिहाई भन्दा कम शक्तिले दुई तिहाइभन्दा बढी शक्तिमाथि अढाइ सय वर्षदेखि शासन गरेको थियो । अहिले पनि त्यसको निरन्तता छ । अहिले दियो बालेर राखेन भने अँध्यारोमा हराएर जान्छ त्यो । दक्षिण भारत र उत्तर भारतमा अग्राहरूले यत्रो दिन हामीमाथि शासन गरे । त्यसका लागि इन्दिरा गान्धीले पनि लडिन् तर सकिनन् । यो एकतिहाई र दुई तिहाईको खेलमा एक तिहाइले हार्छु कि भनी पूर्ण शक्ति लगाएर लडिरहेको छ । जनवादी र पृथकतावादी क्रान्तिजनगणतन्त्रमा जाने कि अलग भएर बस्ने कुरा सोझो रेखा हो । जसरी राजतन्त्र र गणतन्त्रको सोझो रेखा थियो । गणतन्त्रबाट जनगणतन्त्रमा जाने कि लोकतान्त्रिक गणतन्त्रमा जाने यो पनि सोझो रेखा हो । राजनीतिक सोझा रेखामा जाने अपवाद हो । धेरैजसो बाङ्गो टिङ्गो नै हुन्छ । पञ्चायत व्यवस्थामा पनि प्रजातन्त्रको अंश कहीँ न कहीँ राखेको थियो । त्यसबेला पनि समावेशिता देखाउनका लागि एक दुईजना मधेसी, एक दुईजना आदिवासी जनजातिलाई राख्थ्यो । २०४७ पछि जुन उदारवादी प्रजातन्त्र आयो, त्यसलाई पनि हामी समाजवादी हौँ भनी कर लागेको थियो । माओवादका नाममा क्रान्ति गरे तर त्यसलाई पनि पहिचानका आधारमा सङ्घीयता भन्नुपरेको थियो । पोलिटिक्स इज द गेम अफ कम्प्रमाइज भन्छन् अङ्ग्रेजीमा । राजनीतिक भनेको सम्झौताको चरण हो । अन्त्यन्त सफल क्रान्तिका रूपमा चिनियाँ क्रान्ति हो । त्यसपछि पूर्ण सफल क्रान्ति विश्वमा कतै भएको छैन । जहाँ पनि सम्झौतामा गएर टुङ्गिएको छ । शासकलाई लगेर झुन्ड्याउने फ्रान्सी क्रान्ति जस्तो अथवा रुसमा लेनिनवादीहरूको शासकलाई चोकचोक झुन्ड्याउने अथवा चीनमा जस्तो सफाया गर्ने । त्यसपछि अलि अलि इरान र अफगानिस्तानमा प्रतिक्रान्ति देखियो तर यसरी सोझो रेखामा जाने चरण गइसक्यो । अबको चरण भनेको सम्झौता नै हो । तर अबको सम्झौता कुन सर्तमा, कुन सम्झौतामा के कुरा राख्ने । अब अन्तिम क्रान्ति भनि नै राख्ने हो भने यति हिंस्रक हुन्छ कि त्यसलाई नेपालले सम्हाल्न सक्दैन । त्यतिबेला देश नै विसर्जनतर्फ जान सक्छ । जनगणतन्त्रको कुरा गरौँ वा विभाजनको कुरा गरौँ त्यसमा भूराजनीतिको कुरा पनि आउँछ । आर्थिक सम्झौताको कुरा आउँछ । सांस्कृतिक विविधताको कुरा आउँछ । जसलाई सम्हाल्न सकिँदैन । त्यसो भए कति हदसम्म जाने त्यो हो मुख्य प्रश्न । अन्तिम क्रान्तिका लागि माओवादीले पनि भारतको विरुद्धमा सुरुङ खनिरहेको थियो । आखिर सम्झौता गरेर त्यहीँ जानु पर्यो । भूराजनीतिक अवस्थाले गर्दा नेपालमा अन्तिम क्रान्तिको अवस्था छैन । केही प्राप्त भयो भने त्यो सम्झौता नै हो ।(सीके लालसँग गरिएको कुराकानीमा आधारित ।)    