 आज जेठ ३, नेकपा एमालेका तत्कालीन महासचिव मदन भण्डारी र स्थायी समिति सदस्य तथा संगठन विभाग प्रमुख मेरो बुबा जीवराज आश्रितको हृदय विदारक अवसान भएको दिन । देशमा दासढुंगा काण्ड भएको २८ वर्ष पूरा भएको छ । तर, यो घटना एउटा दुर्घटना थियो कि षडयन्त्र ? अझै छिनोफानो भएको छैन । हाम्रो लागि यो सबैभन्दा ठूलो विडम्बना हो ।सम्भवतः दासढुंगा काण्ड र दरबार हत्याकाण्ड नभएको भए देश आजको स्थितिमा हुन्थ्यो वा समग्र परिदृश्य नै भिन्न हुन्थ्यो, अनुमान गर्न सकिदैन । तर, एउटा कुरा चाहिँ पक्का हो, मदन आश्रित बाँचेको भए, एमालेभित्रको अहिलेको भाँडभैलो भने अहिलेकै अनुपातमा चर्को हुने थिएन ।दासढुंगा काण्डका कारण मदन आश्रितको नेतृत्व क्षमता र योग्यताको सम्पूर्ण लाभ यो देशले प्राप्त गर्न पाएन । २०५० साल जेठ ३ गते पोखराबाट चितवनको पार्टीको कार्यक्रममा जाँदाजाँदै नेताद्वयको दासढुंगामा रहस्यमय अवसान भएको हो । २०५० सालपछि जन्मेको धेरै मानिसलाई त मदन आश्रित को हुन भन्ने बारेमा समेत थाहा नहुन सक्छ । त्यसैले दासढुंगा काण्ड पनि धेरैको विस्मृतिमा गएको अनुभूति हुन्छ ।मदनआश्रित बाहेक नेपालको इतिहासमा ठूलो राजनीतिक दलका प्रमुख नेता रहस्यमय सडक दुर्घटनामा मारिएको रेकर्ड छैन । त्यसैले दासढुंगा काण्ड एउटा रहस्यमय घटना मात्र होइन, अपवाद नै भएको छ ।आजको विश्वमा हाम्रो जस्तो देशका यस्ता काण्डहरू राज्यले चाहने हो भने छानविन हुन नसक्ने होइन । दासढुंगा काण्डका एक सूत्रधार अमर लामाको पनि हत्या भइसकेकाले यो प्रकरण थप रहस्यमय भएको छ । तर, फाइल खोल्न नै नमिल्ने त भएको होइन होला । त्यसैले दासढुंगा काण्डको फाइल खोलियोस् । गएको वर्षको जेठ ३ को स्मृति दिवसका अवसरमा पनि मैले बुबा र मदन भण्डारीको अवसान बारे न्यायिक छानविन होस् भनेर एउटा लेख लेखेको थिएँ । मदन आश्रित लगायतका नेताको कठोर योगदानले निर्माण भएको पार्टी कै सरकार भएकोले दासढुंगा काण्डको छानविन हुन सकेन भने दासढुंगा घटनाको छानविन कदापि हुन सक्दैन भनेर मैले प्रधानमन्त्री केपी ओली र मदन अंकलकी धर्मपत्नी महामहिम राष्टपति विद्या भण्डारी आन्टीको ध्यानाकर्षण गराएको थिएँ ।राज्य सत्ताको सम्पूर्ण बागडोर उहाँहरुको हातमा भएको बेला दासढुंगा काण्डको यथार्थ छानविन होस् र सत्यतथ्य बाहिर आओस् भन्ने परिवारको मात्र होइन, देशबासीकै चाहना हो । तर, त्यसमा ठोस प्रगति भएको थाहा छैन, भित्रभित्र केही भएको भए, बाहिर आउला नै । तर, हामीले आश मारेका छैनौं । एमालेको पार्टी पंक्ति, प्रधानमन्त्री राष्टपति र सरकारका मन्त्रीहरुको पनि चासो बनोस् दासढुंकाण्ड र यो एउटा दुःखद स्मृतिमा सीमित नहोस् । सत्ताको सिँढी चढ्नका लागि मात्र मदन आश्रितको नाम जप्ने र दासढुंगा काण्डको चर्चा गर्नु नेताद्वयमाथिकै अन्याय हो ।आजको विश्वमा हाम्रो जस्तो देशका यस्ता काण्डहरू राज्यले चाहने हो भने छानविन हुन नसक्ने होइन । दासढुंगा काण्डका एक सूत्रधार अमर लामाको पनि हत्या भइसकेकाले यो प्रकरण थप रहस्यमय भएको छ । तर, फाइल खोल्न नै नमिल्ने त भएको होइन होला । त्यसैले दासढुंगा काण्डको फाइल खोलियोस् । दासढुंगा काण्ड एमाले र सरकारका लागि सँधै एउटा स्मृतिमा मात्र सीमित हुनु हुँदैन । हरेक वर्ष जेठ ३ आएपछि हाम्रो ध्यान बल्खुको स्मृति सभातिर मात्र जान्छ । स्व. नेताको तस्वीरमा माल्यार्पण गर्ने र केही शब्द उहाँहरुका बारेमा खर्च गर्ने औपचारिकतामा सिमित भएको छ हरेक जेठ ३ । औपचारिक स्मृति मात्रले दिवंगत नेताको आत्माले शान्ति पाउन सक्दैन । त्यसैले मदन भण्डारीलाई जनताको बहुदलीय जनवादका प्रणेताको रुपमा चर्चा गर्ने अनि मेरो बुबालाई कुशल संगठक भनेर प्रशंशा गरेर मात्र उहाँप्रति सच्चा श्रद्धाञ्जली हुन सक्दैन । हत्या वा दुर्घटना के हो भन्ने छिनोफानो भएको दिन नै उहाँहरुको आत्माले शान्ति पाउनेछ । छानविन नगर्ने हो भने पार्टीले औपचारिक निर्णय गरेर दासढुंगाको फाइल अब सदाका लागि बन्द गरियो, यो एउटा दुर्घटना मात्र हो भन्न सक्नुपर्छ, यदि यो कसैको षडयन्त्र वा सनक होइन भने ।मदन भण्डारीको राजनीतिक प्रताप देशभित्र र बाहिरका शक्तिका लागि ठूलो राजनीतिक टाउको दुखाइको विषय थियो होला । तर, मेरो बुबाको के दोष थियो त ? उहाँ मदन अंकल जति लोकप्रिय हुनुहुन्थेन । तर, मदन भण्डारीसँगै षडयन्त्रको शिकार हुनु भयो । र, त्यसको मुल्य हामी परिवार र नेपाली समाजले चुकाउनु परी रहेको छ । त्यसैले म फेरि यसपाली पनि प्रधानमन्त्री, राष्टपति, सरकार र शीर्ष नेताहरुलाई अनुरोध गर्न चाहन्छु दासढुंगा काण्डको छानविन गरेर एउटा टुंगो लगाइयोस् ।पार्टीको संगठनात्मक काम बाहेक बुबाको साहित्य तथा कला क्षेत्रमा पनि रुचि थियो । त्यो झुकावका कारण उहाँ फुर्सदमा कोठा बन्द गरेर गीत तथा कविता लेख्नुहुन्थ्यो । मोदनाथ प्रश्रित र जीवराज आश्रितबीच निकै घनिष्ठ सम्बन्ध थियो बनारस बस्दादेखि नै । भौगोलिक क्षेत्र पनि एउटै भएकाले दुवैबीच आत्मीय सम्बन्ध थियो । मोदनाथ अंकलको प्रेरणाले पनि काम गरेको थियो होला बुबालाई गीत लेख्नलाई । उहाँले लेखेका केही गीत नेपाली समाजमा अझै पनि लोकप्रिय छन् ।बुबाको दासढुंगामा अवसान भएपछि आमाको माया पाए पनि हामीलाई बुवाको माया र अभिभावकत्वको अभाव रह्यो । म र भाइको जीवनमा हमेशा बुबाको अभाव रही रहेको छ । लामो भूमिगत जीवनपछि केही समय बुबासँग बस्न थालेपछि नै उहाँको अवसान भएकोले हामीले बुबाको सानिध्य पाउनै पाएनौं  । हामीले धेरै समय पोखरामा बुवासँग बिताएका थियौं । जति समय हामीले बितायौँ तीसबै पल ज्यादै प्रेरणादायी र स्मरणीय छन् ।स–साना कुरामा बुबाले हामीलाई सम्झाउनु भएको आज जस्तै लाग्छ । मलाईभन्दा पनि भाइ (डा.सागर न्यौपाने) लाई बढी सम्झाउने गर्नुहुन्थ्यो बुबाले । भाइ पछिसम्म पनि बुबाको समिपमा पर्न अलि हच्किएको जस्तो लाग्थ्यो मलाई । बुबा आफू अनुशासनको पालना गर्नुहुन्थ्यो र अरुलाई पनि अनुशासित हुन प्रेरित गर्नुहुन्थ्यो । अनुशासित पार्टीका लागि अनुशासित नेता र कार्यकर्ता चाहिन्छ, सायद अहिलेको एमालेलाई अनुशासित नेता कार्यकर्ताको खाँचो छ ।अहिलेको पार्टीको अस्थिर अवस्था देख्दा सायद मदन अंकल र बुबा बाँचेको भएको भए यति विकराल अवस्था आउने थिएन कि जस्तो लाग्छ । सबैलाई सम्झाएर बुझाएर समस्याको समाधान गर्ने कला उहाँहरुमा थियो । आज साँच्चै नै एमालेमा बुवाको अभाव छ ।पार्टीको संगठनात्मक काम बाहेक बुबाको साहित्य तथा कला क्षेत्रमा पनि रुचि थियो । त्यो झुकावका कारण उहाँ फुर्सदमा कोठा बन्द गरेर गीत तथा कविता लेख्नुहुन्थ्यो । मोदनाथ प्रश्रित र जीवराज आश्रितबीच निकै घनिष्ठ सम्बन्ध थियो बनारस बस्दादेखि नै । भौगोलिक क्षेत्र पनि एउटै भएकाले दुवैबीच आत्मीय सम्बन्ध थियो । मोदनाथ अंकलको प्रेरणाले पनि काम गरेको थियो होला बुबालाई गीत लेख्नलाई । उहाँले लेखेका केही गीत नेपाली समाजमा अझै पनि लोकप्रिय छन् ।उहाँले लेखेको एउटा गीत हो :नउठी भएन नेपालका दिदीबहिनी हो,के छ र बाँच्ने आधार कम्मर नकसे ?अहिले पनि यो गीत रेडियोमा गुञ्जिदा मेरो मन भक्कानिन्छ, किनभने बुबाविनाको हाम्रो जीवन अधुरो, उजाड र उदास छ ।नेपाली समाजलाई अर्धसामान्ती तथा अर्धऔपनिवेशपनबाट मुक्त गर्न अनि पञ्चायती कालरात्रीबाट मुक्त गरेर लोकतन्त्रमा विचरण गराउन बुबाले गर्नुभएको योगदान सदा स्मरणीय छ । कुनै पनि नेता वा राजनेताको मुल्यांकन सत्तामा पुगेका आधारमा मात्र होइन, सत्ता र शक्ति बाहिर रहेर गरेको कर्मका आधारमा गरिनुपर्छ ।नेपालमा त्यस्ता धेरै नेताहरु हुनुहुन्छ, जो सत्ता र सरकार बाहिर रहेर नै देश र समाजका लागि महत्वपूर्ण योगदान गर्न सफल हुनुहुन्छ । मेरो बुबा स्व. जीवराज आश्रित पनि राज्यको कुनै पनि उच्च पदमा नबसी देश र जनताको मुक्तिका लागि अनवरत योगदान गर्ने सच्चा योद्धा हो । जेठ ३ को यो स्मृति दिवस स्व. बुबा आश्रित र मदन अंकलप्रति हार्दिक श्रद्धासुमन ।(उषा जीवराज आश्रितकी छोरी हुन्)#दासढुंगा काण्ड