ओस्कर पुरस्कारका बारेमा विश्वभरिका मानिसमा निकै ठूलो भ्रम व्याप्त छ । पुरस्कार समारोहलाई यसरी प्रस्तुत गरिन्छ मानौँ यो नै दुनियाभरीका सिनेमाको मापदण्ड हो । तर वास्तविकता के हो भने, यो पुरस्कार अमेरिकी फिल्म उद्योग हलिउडको पुरस्कार हो । जुन ‘एकेडमी अफ मोसन पिक्चर्स आर्ट्स एन्ड साइन्सेज’द्धारा प्रति वर्ष घोषणा गरिन्छ ।यसको आरम्भ सन् १९२९ बाट गरिएको हो । यो पुरस्कार जम्मा २४ श्रेणीहरुमा प्रदान गर्ने गरिन्छ । जसमा एउटा श्रेणी विदेशी सिनेमाको पनि हुनेगर्छ । यही श्रेणीका आधारमा विश्वभरि नै यो सिनेमाको विश्वव्यापी पुरस्कार भएको भ्रामक धारणा पाइन्छ । तर, यदि हामीले यो पुरस्कारको गहिरिएर अध्ययन गर्ने हो भने हामीले भिन्दै कुरा थाहा पाउँछौँ । यो ८९ वर्षको इतिहासमा ओस्करद्वारा छानिएका सिनेमाहरुले हाम्रो समय र समाजको चित्र कस्तो कोरे त भनेर हेर्ने हो भने हामीलाई निराशा मात्रै हात लाग्नेछ । त्यो पनि यसको मेरुदण्ड मानिएको ‘सर्वश्रेष्ठ सिनेमा’को श्रेणीलाई आधार मानेर मूल्याङ्कन गर्दा ।सन् १९२९ बाट आरम्भ गरिएको यो पुरस्कार वितरणले निम्त्याएको सबैभन्दा ठूलो घटना दोस्रो विश्वयुद्धको पागलपन र अन्त्य हुन लागेको युद्धमा अमेरिकी परमाणु बमको भौतिक प्रयोग हो । तर ओस्कर विजेता सिनेमाको सूची हेर्दा तपाईंलाई आश्चर्य लाग्न सक्छ । दोस्र्रो विश्वयुद्धलाई लिएर बनेका तीनवटै ओस्कर पुरस्कृत सिनेमा यस युद्धलाई परबाटै छोएर अन्यत्र लाग्छन् ।सन् १९२६ को सिनेमा ‘बेस्ट इयर्स अफ आवर लाइफ्स’ होस अथवा सन् १९५७ मा बनेको ‘द ब्रिज अन द रिभर क्वाई’ दुवैले कुनै पनि युद्धको वास्तविक चित्र कोर्दैनन् । तेस्रो सिनेमा ‘सिन्डलर्स लिस्ट’ जसले वीभत्सता देखाए पनि मानवीय मूल्यहरु अझै पनि बाँकी छन् भनेर देखाउँछ । दोस्रो विश्वयुद्धमा बनेको यो वास्तवमै अद्भूत सिनेमा हो । तर यो ओस्करबाट किन पुरस्कृत भयो भने सिनेमाले अमेरिकाको कुरा कहीँ पनि गर्दैन ।ऊ आफ्नो मानवताको खोलमा सीमित रहन चाहन्छ र जब कुनै निर्माता–निर्देशक यसभन्दा बाहिर आउने साहस गर्छ, तब ती सिनेमा ओस्करको निर्णायक मन्डलीबाट डस्टबिनमा हुर्याइन्छ । यस्तो अवस्थामा ओस्कर पुरस्कारको सूचीबाट अमेरिकाको यस बाह्य जीवनको अनुपस्थिति स्वभाविक नै लाग्छ ।अफ्रिका केन्द्रित ओस्कर पाएको सिनेमा ‘आउट अफ अफ्रिका’ (१९८५) हावादारी सिनेमा हो भने त्यसैगरी चीनको क्रान्तिलाई लिएर बनेको ‘द लास्ट इम्पेरर’ (सन् १९८७), अमेरिका र भियतनाम युद्धलाई लिएर बनेका दुई सिनेमा– ‘डियर हन्टर’ (सन् १९७८) र ‘प्लाटुन’ ( सन् १९८६) जसले भियतनाम युद्धमा अमेरिकी सैनिकहरुको कथा बुन्छन्, यस कुराको क्लासिक उदाहरण हुन् कि ओस्कर एकेडमीको मानसिकता के हो ।डियर हन्टर र प्लाटुन दुवै सिनेमाले अमेरिकी सैनिकहरुको जिजीविषा र सङ्घर्षको कथा सुनाउँछन् । यो सिनेमा तीनै सैनिकहरुमा केन्द्रित छन् । यी सिनेमाहरुले के कुरा देख्दै देख्दैनन् भने बाघ र बाच्छो बीच भएको युद्धमा जब बाघलाई यति घाउ लागेको छ भने बाच्छोलाई कति घाउ लागेको होला । वास्तवमा अमेरिका किन त्रसित छ भने उसले आफ्नो आँगन छोड्ने बित्तिकै ऊ भियतनाम, अफ्गानिस्तान, इराक, सिरिया, कोरियाली युद्ध जस्तै अरु युद्धको प्रश्नहरुमा आफूलाई जेलिएको पाउँछ ।मध्यपूर्वदेखि अफ्रिकाका तानाशाहसम्म, इराकमा रासायनिक हतियार छ भन्ने झुठो प्रचारदेखि युद्धसम्म, अफगानिस्तानमा तालिवान मार्ने नाममा अस्पताल र घरहरुमा खसालिएका बमदेखि हिरोसिमा र नागासाकीमा खसालिएको परमाणु बमको हाहाकारसम्म र पृथ्वीको गर्भमा सुरक्षित तेल भण्डारदेखि अन्तरिक्षको उचाइसम्म, खुम्चिँदै गइरहेको ओजोन तहदेखि हरितगृह उत्सर्जनसम्म यो देशले जता हेरे पनि वियतनाम युद्ध र नागासाकी नै देख्छ । यही मूल कारण हो, जसले उसलाई यी विषयहरुमा अथवा बल्झिरहने यी घाउहरुमा कुनै सिनेमा बनाउँन दिँदैन ।ऊ आफ्नो मानवताको खोलमा सीमित रहन चाहन्छ र जब कुनै निर्माता–निर्देशक यसभन्दा बाहिर आउने साहस गर्छ, तब ती सिनेमा ओस्करको निर्णायक मन्डलीबाट डस्टबिनमा हुर्याइन्छ । यस्तो अवस्थामा ओस्कर पुरस्कारको सूचीबाट अमेरिकाको यस बाह्य जीवनको अनुपस्थिति स्वभाविक नै लाग्छ । ओस्कर पुरस्कृत सिनेमाको सूची हिरोसिमा–नागासाकीमाथि खसालिएको परमाणु बम, अफ्गानिस्तान हुँदै अरबमा गरिएको हिंसा, शीत युद्ध, क्युबा, निकारागुवा हुँदै भियतनामसम्म गरिएको आम नरसंहारको कथा र छविलाई नहेरेझै गरी छोड्दै हिँड्छ ।यसलाई बुझ्न हामीले एक पटक अमेरिकी इतिहासमाथि ध्यान दिनुपर्ने हुन्छ । इराक युद्धमाथि बनेको सिनेमा ‘हर्ट लकर’लाई हामीले लिन सक्छौँ । ओस्कर एकेडमी यहाँ पनि त्यहीँ बठ्याइँ गर्छ, जुन भियतनाम युद्धको बेलामा सन् ६० र त्यसपछिका केही दशकहरुमा प्रयोग गरिसकेको थियो । यस सिनेमालाई हेरेर तपाईंले के मात्र बुझ्न सक्नु हुन्छ भने अमेरिकी सैनिकहरुको बम डिस्पोजल टोली युद्धबाट ग्रसित मुलुकमा कसरी काम गर्छ । उनीहरुका आफ्ना कथाव्यथा के हुन् ?त्यस्तै अर्को सिनेमा छ, जसले इतिहासलाई विकृत ढङ्गले व्याख्या गर्छ र अमेरिकी सैनिक र सरकारहरुको महिमा मण्डन गर्छ । ‘हर्ट लकर’ पछि ‘आर्गो’ त्यस्तै सिनेमा हो । जसले इरानको छवि धमिल्याउने काम गर्छ र ओस्करबाट त्यो सिनेमा पुरस्कृत हुन्छ । ओस्करको यस सूचीमा कमेडी र ऐतिहासिक सिनेमाको निकै ठूलो चाङ छ । तर यहाँको कमेडी अरुलाई लडाएर उसको दुखाइमाथि गरिने कमेडी हो ।तर त्यही युद्धग्रस्त मुलुक इराकमा कसले युद्ध मच्चाएको हो ? त्यही युद्धग्रस्त मुलुकमा रासायनिक हतियार रहेको हल्ला कसले फिजाएको हो ? जब कि त्यो पछि झुठो सावित भयो । त्यो युद्ध र पीडाको पछिको थियो भनेर देखाउँदैन । किनभने ती सबैका पछाडि एक मात्र अमेरिका थियो । तपाईं आफै भन्नुस इराक युद्धकै कुरा गर्ने हो भने पनि तपाईंले इराक युद्धलाई कसरी हेर्न चाहनु हुन्छ ? तपाईंले एउटा बम डिस्पोजल टोलीको माध्यमबाट त्यसको वास्तविकता के हो भन्ने बुझ्न सक्नु हुन्छ ?त्यस्तै अर्को सिनेमा छ, जसले इतिहासलाई विकृत ढङ्गले व्याख्या गर्छ र अमेरिकी सैनिक र सरकारहरुको महिमा मण्डन गर्छ । ‘हर्ट लकर’ पछि ‘आर्गो’ त्यस्तै सिनेमा हो । जसले इरानको छवि धमिल्याउने काम गर्छ र ओस्करबाट त्यो सिनेमा पुरस्कृत हुन्छ । ओस्करको यस सूचीमा कमेडी र ऐतिहासिक सिनेमाको निकै ठूलो चाङ छ । तर यहाँको कमेडी अरुलाई लडाएर उसको दुखाइमाथि गरिने कमेडी हो । रह्यो कुरा ऐतिहासिकताको त उनीहरु रोमन साम्राज्यबाट लिएर मध्ययुगीन अन्धकारसम्म गहिरो गोता भने लगाउँछन् ।जसमा ‘बेन–हर’, ‘ग्ल्याडिएटर’, ‘ब्रेवहार्ट’ जस्ता उत्कृष्ट सिनेमाको उपस्थिति पनि छ । तर यो सूची आफ्नो समाजको रक्तिम धरातलतिर आँखा उठाएर हेर्ने प्रयास गर्दैन । यदि ‘नाइन्टिन इयर्स ए स्लेव’ जस्ता सिनेमाका माध्यमबाट यस्तो प्रयास गरिन्छ भने पनि त्यहाँ के कुरालाई ध्यान दिइन्छ भने यसको माध्यमबाट गोरा मानिसहरुको पक्ष पोषण गर्न सकियोस् । उनीहरुलाई पनि मानविय देखाउन सकियोस ।हामीले यहीँनेर एउटा प्रश्न उठाउन सक्छौँ, अमेरिकी सिनेमा उद्योगबाट हामीले यस्ता सिनेमाहरुको अपेक्षा नै किन गर्ने ? त्यो पनि त एउटा देश नै हो । उसका पनि अरुका जस्तै आफ्ना स्वार्थहरु हुन्छन् । त्यस्तै उसका सिनेमाले दुनियाँभरिको ठेक्का किन लिऊन् । तर के अर्को पटक तपाईं सिनेमा हल जाँदा अथवा डीभीडी किन्न जाँदा अब्बास किरुस्तामी र कुरुसोवाको ‘मजिदी’, आर्सन वेल्सको ‘बेला तार’, इग्मान बर्गम्यानको ‘अल्मोडोवर’, माइकल हैंक अथवा इल्माज गुने अथवा जोल्टन फाबरीको सिनेमा हेर्ने इच्छा व्यक्त गर्नु हुन्छ ?के तपाईं विमल राय, सत्यजित रे, अदुर गोपालकृष्णन र जाह्नु बरुवाको सिनेमा हेर्न चाहनुहन्छ ? यदि चाहनुहुन्छ भने मलाई तपाईंसँग केही पनि भन्नु छैन । यदि चाहनुहुन्न भने हामीले यो कुरा सधँै परीक्षण गरिरहनु पर्ने हुन्छ, ओस्कर पुरस्कृत सिनेमाले कस्ता सिनेमाको चित्र हाम्रा अगाडि कोर्ने गर्छन । तिनीहरुले कसरी अमेरिकी हितहरुको पक्षपोषण गर्छन् । उनीहरुलाई अमेरिकी सरकारले कसरी आफ्नो पक्षमा र अरुको विपक्षमा उभ्याउँछ ।स्पष्ट कुरा के हो भने यदि तपाईंले सिनेमाको माध्यमबाट विश्वको चित्र कोर्न चाहनुहुन्छ भने तपार्इंले पुरै दुनियाँको सिनेमा उद्योगबाट यात्रा गर्नुपर्ने हुन्छ । त्यसका लागि मात्र हलिउड पक्कै पनि स्वास्थ्य र ज्ञानवद्र्धक छैन ।अनुवाद : नरेश ज्ञवाली 