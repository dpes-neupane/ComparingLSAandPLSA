मानव समाजमा सामाजिक शक्तिहरुबीचको ध्रुवीकरण निरन्तर चलिरहने प्रक्रिया हो । यो निरन्तरता समाज विज्ञानको गति र सामाजिक अस्तित्वको आधार पनि हो । अधिकांश समयमा यो गति मात्रात्मक विकासको बाटोबाटै अघि बढिरहेको हुन्छ । अर्थात् सामाजिक सुधारका परिणाम ल्याउँछ । कुनै कुनै समयमा ध्रुवीकरणको गति मात्रात्मक सीमामा मात्र रहन सक्दैन, तीव्र गतिमा अघि बढ्छ । त्यसबेला समाजमा एक खालको हलचल पैदा हुन्छ । त्यसले निकै ठूलो सामाजिक परिवर्तन ल्याइदिन्छ । त्यस्तो समाजिक ध्रुवीकरण नितान्त गुणात्मक प्रकृतिको हुन्छ । त्यसले समाजको पुरानो संरचनालाई चकनाचुर पारिदिन्छ र समाज एक नितान्त नयाँ ठाउँमा उभिन आइपुग्छ । अनि इतिहासले एउटा नयाँ अध्यायको आरम्भ गर्छ । त्योबेला हुने ध्रुवीकरण एउटा क्रान्तिको रूपमा दर्ज हुन्छ । अतः क्रान्ति र सुधारको अविराम यात्रामा कहिले गुणात्मक रूपान्तरण अर्थात् क्रान्तिका रूपमा त कहिले मात्रात्मक रूपान्तरण अर्थात् सुधारको रूपमा सामाजिक ध्रुवीकरण निरन्तर चलिरहन्छ ।सामाजिक ध्रुवीकरणलाई निश्चित बुद्धिजीवी, र राजनीतिकर्मी या निश्चित सैनिक कमान्डरको मनोगत चाहनाका रूपमा मात्र परिभाषित गर्नु ज्ञानको अपूर्णता हुन जान्छ । ध्रुवीकरण अर्थात् क्रान्ति, परिवर्तन, रूपान्तरण यो केवल मानवीय आकाङ्क्षा मात्र नभएर समाजको वस्तुगत आवश्यकता हो । मानिसले, त्यसमध्ये पनि निश्चित नेतृत्वले (सैनिक या गैह्रसैनिक) भने उक्त आवश्यकतालाई आत्मसात र नेतृत्व गर्ने चाहिँ पक्कै हो । कुरा के पनि सत्य हो भने जतिसुकै वस्तुगत आवश्यकता भए पनि त्यसको सचेत र योजनाबद्ध पहल (नेतृत्व) भएन भने त्यो बेला सामाजिक ध्रुवीकरणले कुनै सार्थक परिणाम प्राप्त गर्न सक्दैन ।सामाजिक ध्रुवीकरणलाई निश्चित बुद्धिजीवी, र राजनीतिकर्मी या निश्चित सैनिक कमान्डरको मनोगत चाहनाका रूपमा मात्र परिभाषित गर्नु ज्ञानको अपूर्णता हुन जान्छ । ध्रुवीकरण अर्थात् क्रान्ति, परिवर्तन, रूपान्तरण यो केवल मानवीय आकाङ्क्षा मात्र नभएर समाजको वस्तुगत आवश्यकता हो । मानिसले, त्यसमध्ये पनि निश्चित नेतृत्वले (सैनिक या गैह्रसैनिक) भने उक्त आवश्यकतालाई आत्मसात र नेतृत्व गर्ने चाहिँ पक्कै हो ।उत्पादक शक्तिको विकास सामाजिक ध्रुवीकरणको निर्धारक वस्तुगत पक्ष हो । उत्पादनको प्रक्रियामा नयाँ नयाँ प्रविधिको प्रयोग र त्यसको निरन्तर विकासले उत्पादक शक्तिको विकासलाई जबर्जस्त आवश्यक बनाइदिन्छ । उत्पादक शक्तिको यो विकास जब एउटा निश्चित विन्दुमा पुग्छ त्यतिबेला समाजको परम्परागत उत्पादन सम्बन्धमा (स्वामित्व प्रणाली) ठूलै सङ्क्रमण सुरु हुन्छ । पुरानो स्वामित्व प्रणालीले सामाजिक आवश्यकताको उचित सम्बोधन गर्न नसक्ने हुन पुग्छ । त्यसको ठाउँमा नयाँ स्वामित्व प्रणाली अत्यावश्यक हुन जान्छ । त्यतिबेला समाजको परम्परागत शक्ति (सत्ताधारी) पुरानै स्वामित्व प्रणाली जसोतसो टिकाइराख्न सक्रिय हुन्छ भने परिवर्तनकारी शक्ति (विद्रोही) परम्परागत स्वामित्व प्रणालीको अन्त्य गर्न भिषण सङ्घर्षमा उत्रन पुग्छ । परम्परागत शक्ति र परिवर्तनकारी शक्ति अर्थात् सत्ताधारी र विद्रोही शक्तिबीच समाज ध्रुवीकृत हुन पुग्दछ । दुवै पक्षबीच घमासान युद्ध सुरु हुन्छ । यो युद्ध कहिलेकाहीँ दशक, शताब्दी र सहस्राब्दीसम्म नै चल्छ । जित–हारको अन्तिम टुङ्गो नलागेसम्म सानातिना विजय र पराजयका शृङ्खला चलिरहन्छन् ।प्रकृति विज्ञानमा सङ्घर्षको परिणाम सामान्यतः गणितीय, सुनिश्चित अर्थात् एक प्रकारले अपेक्षाकृत हुन्छ । समाज विज्ञानमा भने सङ्घर्षको परिणाम कहिलेकाहीँ ज्यादै अनपेक्षित भइदिन्छ । प्रकृति विज्ञानमा धोका, सम्झौता र गद्दारी भन्ने हुँदैन । तर समाज विज्ञानमा त्यो सबै हुन्छ । किनकि विज्ञानका अन्य शाखाभन्दा समाज विज्ञानमा रहेको नितान्त फरक विशेषता के हो भने यहाँ विपरीत कित्तामा सङ्घर्षरत दुवै पक्ष सचेतन तत्त्व अर्थात् मान्छे हुन्छ ।परम्परागत शक्तिहरु सदा सत्ताको छहारीमा रहने भएको हुनाले उनीहरुले परिवर्तनकारी शक्तिविरुद्ध सैनिक बल, आर्थिक प्रलोभन, छल र षडयन्त्रको सहारा लिने गर्छन् । प्रारम्भिक चरणमा उनीहरु यस कार्यमा सफल पनि हुन्छन् । त्यसखाले सफलता सामाजिक प्रतिक्रान्तिको रूपमा दर्ज हुन पुग्छ । त्यो नै धोका, सम्झौता र गद्दारी भनेर चिनिन्छ । तर यो प्रतिक्रान्तिकारी कदम क्षणिक अवरोध मात्र हुन पुग्छ । यो वर्षातको भेलले नदीलाई केहीछिन रोकी पानीको ठूलो सञ्चय गरेर झन ठूलो वेग निम्त्याएझैँ हुनपुग्छ । परिणामतः त्यो क्षणिक अवरोध तोडिन्छ । ध्रुवीकरणको नदी पुनः बग्न सुरु गर्छ, परम्पराका सम्पूर्ण बाँध तोडिन्छन् र ध्रुवीकरणले एक सार्थक परिणाम हासिल गर्छ । यसर्थ ध्रुवीकरण सारभूत रूपमा एक क्रान्ति हो । सामाजिक रूपान्तरणको गुणात्मक अभिव्यक्ति हो ।परम्परागत शक्तिहरु सदा सत्ताको छहारीमा रहने भएको हुनाले उनीहरुले परिवर्तनकारी शक्तिविरुद्ध सैनिक बल, आर्थिक प्रलोभन, छल र षडयन्त्रको सहारा लिने गर्छन् । प्रारम्भिक चरणमा उनीहरु यस कार्यमा सफल पनि हुन्छन् । त्यसखाले सफलता सामाजिक प्रतिक्रान्तिको रूपमा दर्ज हुन पुग्छ ।आजको सन्दर्भअचेल एउटा मूर्खतापूर्ण तर्क यदाकदा सुन्न पाइन्छ– ‘अब नेपाली समाजमा ध्रुवीकरणको युग समाप्त भयो ।’ यो तर्कका अनुसार ‘हिजो राजसंस्था थियो, त्योभन्दा अघि निरङ्कुश पञ्चायती शासन र अझ अघि जहानियाँ राणा शासन थियो । तर ती सबै आज केही छैनन् । त्यसैले अब कसका विरुद्ध ध्रुवीकृत हुने ?’ यस्तै अर्को पनि भ्रामक तर्क रहेको छ– ‘अब ध्रुवीकरण होइन विकास चाहिन्छ । राजनीतिक क्रान्तिको युग सकियो । अब आर्थिक क्रान्तिको युग सुरु भयो ।’के ध्रुवीकरणको युग साँच्चै सकिएकै हो ? के अब नेपाली समाजमा अग्रगमनको अभियान सदाका लागि अन्त्य भयो ? के राजनीतिक क्रान्तिको आवश्यकता सकिएको हो ? के यो सम्भव कार्य हो ? वास्तवमा यी तर्क खासै नयाँ होइनन् । अग्रगमन र क्रान्तिकारी ध्रुवीकरणविरुद्ध सदाझैँ ओकल्ने गरिएका सडेगलेका र बासी तर्क हुन् ।व्यावहारिक रूपमा भन्ने हो भने ध्रुवीकरणसम्बन्धी आजको मुख्य सन्दर्भ भनेको ‘गणतन्त्र’ स्थापनापश्चात् पनि जनताको आर्थिक–सामाजिक जीवनमा कुनै प्रगतिशील फेरबदल भएन भन्ने हो । बेरोजगारी, महँगी, भ्रष्टाचार, घुस चरम बढिरहेको मात्र होइन राज्य सञ्चालक नै त्यसका मतियार बनिरहेका छन् । राष्ट्रिय स्वाभिमान झन पछि झन कमजोर बन्दै गइरहेको छ । आर्थिक र सामाजिक क्षेत्रमा समेत नेपाली जनता झन कमजोर र परनिर्भर बनिरहेका छन् ।राणा शासन पछि भएका प्रत्येक ध्रुवीकरणका पहल असफल सावित भएका छन् । नेपाली काँग्रेसको नेतृत्वमा २००७ सालमा सुरु गरिएको सशस्त्र सङ्घर्षले जहानियाँ राणातन्त्र मिल्काउन सफल त भयो तर त्यो जनताको व्यवस्थामा रूपान्तरण हुन सकेन । २०२८ सालको सशस्त्र सङ्घर्ष झन मुनामै निमोठियो । २०४६ सालको जनआन्दोलन सत्ता साझेदारीको भ¥याङ मात्र बन्यो । अझ दिक्दारी त के भयो भने २०५२ सालबाट सुरु गरेर दस वर्षसम्म सञ्चालित ‘माओवादी जनयुद्ध’ समेत सत्ता साझेदारीको घिन लाग्दो नवसंस्करण बन्न पुग्यो । माओवादी जनयुद्धको बलमा राजतन्त्र त उखेलियो तर त्यसको जगमा खडा भएको ‘लोकतान्त्रिक गणतन्त्र’ जनताको सत्तामा रूपान्तरण हुनु साटो मुठ्ठीभर दलालहरुको सत्ता बन्न पुग्यो ।नेपाली इतिहासमा सामाजिक ध्रुवीकरणसम्बन्धी यि केहि पहलकदमिहरुले आफ्नो सापेक्षतामा परिवर्तनकारी शक्तिहरुको नेतृत्व अवश्य प्रदान गरे । तर ती सबै असफलतामा समाप्त भए, समाप्त पारिए । विगत ७० वर्ष यतादेखिको यो पट्यारलाग्दो चक्रले नेपाली समाज दिनप्रतिदिन उकुसमुकुस बन्दै गइरहेको छ ।नेपाली इतिहासमा सामाजिक ध्रुवीकरणसम्बन्धी यि केहि पहलकदमिहरुले आफ्नो सापेक्षतामा परिवर्तनकारी शक्तिहरुको नेतृत्व अवश्य प्रदान गरे । तर ती सबै असफलतामा समाप्त भए, समाप्त पारिए । विगत ७० वर्ष यतादेखिको यो पट्यारलाग्दो चक्रले नेपाली समाज दिनप्रतिदिन उकुसमुकुस बन्दै गइरहेको छ । यहीबेला अर्को विश्वव्यापि उकुसमुकुस थपिएको छ– कोरोना महामारी । देशभित्र र बाहिरका यी तमाम घटनाक्रमले नेपाली सामाजको ध्रुवीकरणलाई तीव्रतामा अघि बढाइरहेको छ । ध्रुवीकरणको नयाँ जग प्रदान गरिरहेको छ ।चुनौती र शिक्षानेपाली जनताको पटक पटकका सङ्घर्षमा व्यक्त महान् वलिदान, उच्च समर्पण र गौरवपूर्ण वीरता चुत्थो दलाली र घिनलाग्दो गद्दारीमा साटिनु नेपाली सामाजिक ध्रुवीकरणको आत्मगत चुनौती हो । यसखाले परिणतिले आम जनतामा राजनीतिक नेता र राजनीतिप्रति नै वितृष्णा बढाइरहेको छ । सामाजिक अग्रगमनका लागि यो विडम्बनापूर्ण अवस्था हो । यसको अर्थ नेपाली समाजको परिवर्तनकारी प्रवाह अवरुद्ध भयो भन्ने चाहिँ कदापि होइन । किनभने यहीबेला सत्तासिन शक्तिप्रति जनताको आक्रोस र घृणा इतिहासमै सर्वाधिक चरम रूपमा व्यक्त भइरहेको छ । तीतो यथार्थ के हो भने परिवर्तनकारी शक्तिका नेता र नारा खरिद गरेर प्रतिक्रियावाद आफ्नो अस्तित्व धान्न सफल भएको छ ।अन्तिम परिणाममा असम्भव कार्य भए पनि परम्परागत शक्तिले वैधानिक सेना, अदालत र कर्मचारीतन्त्र आदि सबै अङ्ग परिवर्तनकारी शक्तिविरुद्ध परिचालन गर्नु उनीहरुको बाध्यात्मक विकल्प हो । अतः सामाजिक ध्रुवीकरण सजिलै सम्भव कार्य अवश्य होइन । हुन त विकसित उत्पादन सम्बन्ध एउटा तोप बनेर बज्रन्छ, त्यो बेला प्रतिक्रियावादी शक्तिको विघटन र नयाँ ध्रुवीकरणलाई संसारको कुनै पनि ताकतले रोक्न सक्दैन । फेरि पनि एउटा निश्चित अवधिसम्म प्रतिक्रियावादी शक्तिले सशस्त्र बलद्वारा क्रान्तिकारी प्रवाहलाई रोक्न खोज्दा त्यसका प्रतिजबाफ सशस्त्र बलद्वारा नै दिनु परिवर्तनकारीको पनि बाध्यात्मक विकल्प हुन जान्छ । किनभने ध्रुवीकरणको अन्तिम परिणाम कहीँ र कहिल्यै पनि सहज, भद्र र सौम्य भएको आजसम्मको इतिहास छैन । यो वस्तुगत चुनौतीलाई आत्मसात गर्नु परिवर्तनका सच्चा बाहकहरुको परम कर्तव्य हो ।परिवर्तनकारी शक्ति सदा उच्च नैतिक ताकतमा रहन जरुरी हुन्छ । किनभने परिवर्तन स्वयंमा एउटा त्यस्तो नैतिक मूल्य हो जो समाजबिना  अग्रगामी नेतृत्व असम्भव हुन्छ । जबकि सम्झौता, धोका र गद्दारी परिवर्तनकारी शक्तिका लागि सबैभन्दा चर्को क्षति हो । अतः इतिहासको यो शिक्षालाई इमानदारीपूर्वक स्वीकार गर्नु सामाजिक ध्रुवीकरणको अनिवार्य सर्त हो ।ध्रुवीकरणका आधारभूत पक्षध्रुवीकरण एक निरन्तर प्रक्रिया हुने भएकाले ध्रुवीकरणका शक्तिहरु अस्थायी र सापेक्षित हुन्छन् । सामान्यतः ध्रुवीकरण शोषक र शोषित, शासक र जनताबीच हुने गर्छ । तर शासक र शोषक एवं शोषित र जनताको स्थानमा समयअनुसार फरक–फरक वर्ग र उपवर्ग पैदा हुने भएकाले प्रत्येक समयका एउटै प्रकारका सामाजिक शक्तिहरु रहँदैनन् । अतः ध्रुवीकरणका शर्तहरु पनि सापेक्षित हुनु अनिवार्य हुन्छ ।नेपाली समाजमा आज पनि ध्रुवीकरणको एउटा प्रमुख विषय हो– जनजीविका । श्रमजीवी वर्गका नेपाली जनताको जनजीवन निकै कष्टकर छ । जो जनसङ्ख्याको दृष्टिले ९० प्रतिशतभन्दा धेरै छ । हुन त नेपाली समाज सामाजिक रूपले समेत निकै विभेदकारी छ । फेरि पनि सामाजिक विभेदको शिकार समाजको सबैभन्दा विपन्न तह रहने गरेको यथार्थ जगजाहेर नै छ । शिक्षा र स्वास्थ्य जस्तो आधारभूत आवश्यकताबाट समेत यही तप्का सबैभन्दा ज्यादा वञ्चित हुँदै गइरहेको छ । अभाव, अपमान, बेरोजगारी, महँगी, घुस, कमिसन इत्यादिको मार सबैभन्दा बढी यही तप्काले बेहोर्नुपरिरहेको छ । सत्तामा हुने गरेको राजनीतिक फेरबदल यो तप्कालाई ‘कागलाई बेल पाक्यो हर्ष न विस्मात’ भइरहेको छ ।नेपाली समाजमा आज पनि ध्रुवीकरणको एउटा प्रमुख विषय हो– जनजीविका । श्रमजीवी वर्गका नेपाली जनताको जनजीवन निकै कष्टकर छ । जो जनसङ्ख्याको दृष्टिले ९० प्रतिशतभन्दा धेरै छ । हुन त नेपाली समाज सामाजिक रूपले समेत निकै विभेदकारी छ । फेरि पनि सामाजिक विभेदको शिकार समाजको सबैभन्दा विपन्न तह रहने गरेको यथार्थ जगजाहेर नै छ । शिक्षा र स्वास्थ्य जस्तो आधारभूत आवश्यकताबाट समेत यही तप्का सबैभन्दा ज्यादा वञ्चित हुँदै गइरहेको छ ।ध्रुवीकरणको अर्को विषय हो– राष्ट्रियता । राष्ट्रियताको विषयमा निकै अचम्म लाग्दो कुरा के छ भने विगतभन्दा वर्तमानमा झन झन राष्ट्रघात बढिरहेको छ । लिपुलेक, लिम्पियाधुरा, कालापानी आजका मात्रै विषय होइनन् । बरु यसमाथि थपिएका अरू विषय हुन्– अरुण तीन, माथिल्लो कर्णाली, कोसी उच्च्च बाँध आदि । साँचो भन्ने हो भने सिमानामा अर्थात् माटोमा जति राष्ट्रघात भएको छ त्योभन्दा ज्यादा नीति र संस्कृतिमा भइरहेको छ । आर्थिक रूपमा नेपाल पूरै विदेशीहरुमाथि निर्भर छ । औद्योगिक उत्पादनमा मात्रै नभएर कृषिजन्य उत्पादनमा समेत नेपाल परनिर्भर हुनु निकै विडम्बना हो । नेपालीका विविध मौलिक संस्कृति सङ्ग्रहालयमा समेत अब जीवित छैनन् । सांस्कृतिक मूल्यबिनाको समाज परनिर्भर हुन्छ, परजीवी हुन्छ र अन्ततः त्यसको मृत्यु हुन्छ ।ध्रुवीकरणको तेस्रो विषय हो– जनतन्त्र । नेपाली जनताले हाल जुन प्रकारको राजनीतिक प्रणाली भोगिरहेका छन् त्यो त्यसकै परिणाम हो जो उनीहरुले आफ्नो दैनिक जीवनमा भोगिरहेका छन् । नाम र रूपका दृष्टिले यसलाई ‘लोकतान्त्रिक गणतन्त्र’ भनिए पनि यथार्थमा यो न लोकतन्त्र हो न गणतन्त्र नै । बरु यो दुनियाँको सबैभन्दा नकामसिद्ध दलालतन्त्र हो । जनयुद्धको नाममा जमिनदारको जग्गा कब्जाको प्रपञ्च रचेर उक्त जग्गा माफियासँग मिलेर बेच्ने मात्र होइन प्रधानमन्त्री कार्यालयको जमिनसमेत बेच्ने जग्गा दलाल नै यो देशका मन्त्री र प्रधानमन्त्री छन् भने स्पष्ट हुन्छ कि यो देशको ‘तन्त्र’ कस्तो खाले हो ? सबैभन्दा भ्रष्ट पात्रहरु नै अख्तियार र न्यायालय जस्ता अति संवेदनशील निकायका प्रमुख हुनु र तिनीहरुले सत्ताको गतिलो छहारी पाउनु दलालतन्त्रको आधारभूत विशेषता हो ।निष्कर्ष,नेपाल राष्ट्र र नेपाली जनताको उज्ज्वल भविष्यका लागि ध्रुवीकरण अत्यावश्यक विषय हो । तर त्यो ध्रुवीकरण प्रतिगमन र प्रतिक्रान्तिको रूपमा होइन, न त सुधारका लागि नै हो । ध्रुवीकरण नेपाली समाजको आमूल रूपान्तरणका लागि हुन जरुरी छ । जसले नेपाली समाजमा विद्यमान उत्पादन सम्बन्धको नै परिवर्तन गरोस् । कोरोना महामारीको बेलामा समेत स्वास्थ्य सेवालाई खरिद गर्नुपर्ने विडम्बनाकारी सत्ताको रूपमा होइन, शिक्षा र स्वास्थ्यमा निजीकरणको पूर्ण अन्त्य गर्न ध्रुवीकरण आवश्यक छ । कोरोना महामारीको विश्वव्यापि सङ्कटका बेला जनतालाई साँझ–बिहानको छाक टार्न मुस्किल भएर विदेशिन बाध्य पार्ने राज्यको रूपमा होइन, सम्पूर्ण जनतालाई आत्मसम्मानका साथ रोजगारको सुनिश्चितता प्रदान गर्न ध्रुवीकरण आवश्यक छ । सरकारी उद्योगहरुलाई कौडीको मूल्यमा बेचेर देशको श्रमिक शक्तिलाई विदेश पठाउने राज्यको रूपमा होइन राष्ट्रिय उद्योगको प्रवर्धन र विकास गरी देशलाई स्वाधीन र आत्मनिर्भर अर्थतन्त्रको रूपमा पुनर्गठन गर्न ध्रुवीकरणको आवश्यकता छ । मधेसे र पहाडे, दलित र गैह्र दलित, नाक चुच्चे र थेप्चेको रूपमा विभेद होइन समानता, स्वाभिमान र आत्मसम्मानको संस्कृति निर्माणका लागि ध्रुवीकरण आवश्यक छ ।कोरोना महामारीको बेलामा समेत स्वास्थ्य सेवालाई खरिद गर्नुपर्ने विडम्बनाकारी सत्ताको रूपमा होइन, शिक्षा र स्वास्थ्यमा निजीकरणको पूर्ण अन्त्य गर्न ध्रुवीकरण आवश्यक छ । कोरोना महामारीको विश्वव्यापि सङ्कटका बेला जनतालाई साँझ–बिहानको छाक टार्न मुस्किल भएर विदेशिन बाध्य पार्ने राज्यको रूपमा होइन, सम्पूर्ण जनतालाई आत्मसम्मानका साथ रोजगारको सुनिश्चितता प्रदान गर्न ध्रुवीकरण आवश्यक छ ।सार्थक ध्रुवीकरण कुनै सामाजिक अभियान मात्रै होइन यो विशुद्ध आर्थिक क्रान्ति पनि होइन । यो वास्तवमा भिषण युद्ध सहितको अर्थ–राजनीतिक क्रान्ति हो । यो सरकार परिवर्तन मात्र नभएर सत्ता परिवर्तन हो । यो सत्ता साझेदारीका साथ एकादुई पात्र परिवर्तनको नौटङ्की नभएर उत्पीडनमा थिचिएका सामाजिक शक्तिहरूको सुनिश्चित सहभागितासहित राजनीतिक प्रणालीको आमूल परिवर्तन हो । अन्ततः ध्रुवीकरण एक क्रान्ति हो । राष्ट्रियताको क्रान्ति, जनजीविकाको क्रान्ति, जनतन्त्रको क्रान्ति । देशभक्त शक्तिहरु, जनताका पक्षधरहरु र कम्युनिस्ट–क्रान्तिकारीहरु एकताबद्ध भएर मात्र आजको यो चुनौती सामना गर्न सम्भव छ । यो नै आजको नेपाली समाजको ध्रुवीकरण सम्बन्धीय ऐतिहासिक आवश्यकता हो ।#क्रान्तिकारी#ध्रुवीकरण