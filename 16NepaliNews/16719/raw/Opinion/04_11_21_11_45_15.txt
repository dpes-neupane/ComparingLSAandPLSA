मान्छे जन्मिदै फरक–फरक क्षमता र विशेषताका जन्मिन्छन् । यसभित्र लुकेको षड्यन्त्रालाई छोडिदिँदा वर्णका अवधारणाको मूल कुरा नै जन्मँदा नै मानिस फरक फरक जन्मन्छन् । त्यसकारण तिनीहरुको समुहबद्धता पनि फरक –फरक हुनुपर्छ भन्ने देखिन्छ । कोही बौद्धिक काम गर्ने भएर जन्मिन्छन् भने कोही कृषि कार्य गर्ने भएर जन्मिन्छ । त्यसकारण ती फरक फरक मानिसको एउटा समुह हुन्छ । त्यसलाई वर्ण भन्नेबाट शुरु हुन्छ । वर्णव्यवस्थाका अत्यन्तै सकारात्मक पक्षलाई प्रस्तुत गर्दा यस्तो देखिन्छ  ।तर, त्यो वर्ण अब श्रम समुह बन्यो । बुद्धिको काम गर्ने, ज्ञानको काम गर्ने, ज्ञान आर्जन गर्ने र इश्वरसँग सम्पर्क गराउने काम एउटा समुहको भयो । तिनीहरु अब ब्राह्मण भए । क्षेत्री, ब्राह्मण शुद्र पनि बने । वर्णको अवधारणा यसरी आए पनि पछि विकसित हुदै जाँदा पेशागत समुहहरु उपवर्ण वा जातको आधारमा प्रकट भयो ।जुन समुदायमा पेशा धेरै गराइएको छ, त्यहाँ जात धेरै हुन्छन् । ब्राह्मणमा जात कम हुन्छ किनकि उसको पेशा धेरै छैन । तर सबैभन्दा बढी जात वैश्य र शुद्रमा हुन्छ । श्रम क्षेत्र बढ्दै जाँदा उनीहरुका जात पनि धेरै देखापर्छन् । त्यसकारण श्रम समुह वा पेशागत समुह विभक्त हुनु पनि ठूलो कुरा होइन । संसारभरि जनसङ्ख्या बढेपछि पेशा बढ्छ । समुहहरु पनि बढ्छन् ।जात व्यवस्थाको मुख्य कुरा के हो ? त्यो भनेको वंशाणुगतमा अनुल्लङ्घनीय अर्थात् उल्लङ्घंन गर्न नपाइने पेशा हो । बाजे–बज्यैले जे पेशा गरेका छन्, उसको नाती नातिनीले पनि त्यही पेशा गर्नुपर्ने र पुस्ता दरपुस्ता त्यसैमा अड्किराख्नुपर्ने भयो ।तर जात व्यवस्थाको मुख्य कुरा के हो ? त्यो भनेको वंशाणुगतमा अनुल्लङ्घनीय अर्थात् उल्लङ्घंन गर्न नपाइने पेशा हो । बाजे–बज्यैले जे पेशा गरेका छन्, उसको नाती नातिनीले पनि त्यही पेशा गर्नुपर्ने र पुस्ता दरपुस्ता त्यसैमा अड्किराख्नुपर्ने भयो ।अन्त कतै नभएको श्रम विभाजन यहाँ देखिन्छ । यसको सबैभन्दा घातक कुरा नै त्यसलाई उल्लङघन गर्न नसक्ने हुनु हो । अहिले त उल्लङ्घन गर्न चाहँदा त गाह्रो छ । त्यतिबेला झन धेरै नै गाह्रो थियो ।जसको कारण गर्दा श्रम समुह वर्ग बन्नको लागि अनिवार्य पृष्ठभूमि बनिदियो । श्रम समुह वा पेशाहरु फेरबदल गर्न पाउने भए त्यसले वर्ग निर्माणतिर लाँदैनथ्यो । जस्तै सफाइ गर्नेका छोराले अर्काे पुस्तामा जाँदा पढेर शिक्षक बन्न थाल्दथ्यो । वर्ग निर्माणको प्रक्रिया अर्कै हुन्थ्यो ।  जस्तै युरोपतिर भयो ।तर, यहाँ पेशा उल्लङ्घन गर्न नपाउने, वंशाणुगत रुपमा त्यही गर्नुपर्ने भएकोले सम्पत्ति कमाउने पेशा नभएका श्रम समुहहरु स्वतः तल्लो वर्गमा पर्न थाले । त्यसरी वर्ण व्यवस्था र जात व्यवस्था दक्षिण एसियामा वर्ग निर्माणको मुख्य मेरुदण्ड बनेर आयो ।जमिनमा काम गर्ने मानिसले जमिन पाउने वा शासनमा जो छ उसले जमिन पाउने ? शुद्र भित्र जति पनि पेशागत समुह थिए, उनीहरुले नगदमा काम नगर्ने, बालीमा काम गर्ने भएपछि उसको वर्ग स्वतः नै तल पर्ने भयो । सामन्तवादअन्तर्गत उत्पादनको शक्ति वा साधन मुख्य जमिन हो । जमिन नै उसले राख्न नपाउने भएपछि ऊ तल्लो वर्गमा स्वतः भयो ।जात व्यवस्था अनुल्लङ्घनीय श्रम विभाजनबाट सुरु हुँदा त्यसले जातीय अहम बनाउँदै जान्छ । कुनै पनि समाज सभ्यतामा सधै जान सक्दैन । दलितहरुको मुक्तिको मात्र कुरा होइन । जात व्यवस्था रहेसम्म समग्र समाज नै अगाडि जान सक्दैन ।समग्र राजनीतिक आन्दोलन र सामाजिक परिवर्तनका सबै अभियानहरु जात व्यवस्थाविरोधी हुनुपर्छ । हाम्रो छुटेको कडी त्यहाँनिर छ ।अहिले संघीय लोकतान्त्रिक व्यवस्था भनेजस्तै त्यतिबेला जात व्यवस्था भनेको समग्र राजनीतिक, आर्थिक र साँस्कृतिक व्यवस्था हो ।मैले यसका पाँचवटा जरा देख्छु । पहिलो, समाजको जात व्यवस्था भनेको अर्थतन्त्र हो, अर्थ व्यवस्था होइन । अहिले आएर अलिअलि भत्किन थालेको छ । नत्र यो अर्थतन्त्र नै हो । जात व्यवस्था भनेको अर्थतन्त्रबाट बिल्कुल पृथक चिज होइन ।कसले कति जमिन राख्न पाउने ? कुरा प्रस्ट छ । कसले बिर्ता पाउने ? कसले बिर्ता नपाउने ? नेपाली समाजमा आउँदा त्यो पनि प्रस्ट थियो । पशुपतिभक्त महर्जनबाहेक कुन ज्यापुले बिर्ता पाए ? भनेपछि कुन दलितले बिर्ता पाए ? सम्पत्ति राख्न पाउने उसलाई अधिकार नै थिएन । यो अर्थतन्त्र नै हो । किनकि जात व्यवस्था भइसकेपछि कुन जातका मान्छे माथिल्लो वर्गमा जाने भन्ने कुरा प्रस्ट नै हुन्छ । ०२१ सालको भूमिसुधार लागू नभएको भए ज्यापुहरु  कसैको पनि नयाँ घर बन्दैनथ्यो ।०२१ सालको भूमिसुधारको कारण चौखण्डी जमिन पाउने भएकोले श्रेष्ठको आधा जमिन लिदै, आधा जमीन बेच्दै घर बनाएकोले ज्यापुहरुको पक्की घर बन्न सम्भव भएको हो । नत्र त्यो सम्भव हुने थिएन । किनकि तल्सिङ जग्गा धनी बन्ने अधिकार प्रधान, श्रेष्ठहरुलाई मात्र थियो । उनीहरु क्षेत्री अर्थात माथिल्लो जात अन्र्तगत मानिन्थे । त्यसैले त्यो अर्थतन्त्र नै हो ।अर्काे जात व्यवस्था भनेको सिधा राजनीति नै हो । जन्मिनेबित्तिकै कसलाई बाजे भन्ने, कसलाई बराजु भन्ने कुरा प्रस्ट हुन्छ । त्यतिबेलाको राजनीतिक हैसियत नै त्यही हो । एउटा ब्राह्मण वा क्षेत्री  मुखिया भयो भने मुखिया साहेब हुन्छ । एउटा दलित चाहिँ मुखिया भने मिजार हुन्छ । राजनीतिक पद नै प्रस्ट छ । मासिन्या मतवाली र दलितका निम्ति त मिजार बाहेक छैन मुखियाको पद । अतः यो सिधै राजनीति हो, राजनीतिक संरचना नै हो ।  जात व्यवस्था भनेको सिधा राजनीति नै हो । जन्मिनेबित्तिकै कसलाई बाजे भन्ने, कसलाई बराजु भन्ने कुरा प्रस्ट हुन्छ । त्यतिबेलाको राजनीतिक हैसियत नै त्यही हो । एउटा ब्राह्मण वा क्षेत्री मुखिया भयो भने मुखिया साहेब हुन्छ । एउटा दलित चाहिँ मुखिया भने मिजार हुन्छ ।२००७ देखि अहिलेसम्म मरिचमानसिंह श्रेष्ठ त्यसपछि देउवा र तुल्सी गिरी बाहेक को चाहिँ भए प्रधानमन्त्रीे  ? चाहे कम्युनिष्ट आओस् चाहे लोकतान्त्रिक आओस् ।  उनीहरु त्याग गरेर आएका हुन् । विश्वेश्वर कोइरालालाई के गाली गर्ने ? उहाँको वैचारिक सिद्धान्तमा आलोचना होला, त्यो अर्काै कुरा हो । तर, राजनीतिक व्यक्तित्वको कोणबाट त उहाँ र्याडिकल्ली पुँजीवाद ल्याउँछु भनेर लडेकै हो । जात  व्यवस्था विरुद्ध पनि लडेकै हो । प्रचण्ड पनि युद्धमा हुन्जेलसम्म त लडेकै हो । त्यतिखेर नियत खराब थियो भनेको होइन । नियत राम्रो भएर लड्दा लड्दै पनि अन्ततः प्रधानमन्त्री को भए त?  तिनिहरु नै हुँदो रहेछ त । यो राजनीति होइन भने के हो त जात व्यवस्था ? एकदमै राजनीति हो ।ज्ञानेन्द्रकहाँ माधवकुमार नेपालले पनि निवेदन हालेको हो । तर छनौट देउवा नै भए । २००७ साल भन्दा अगाडि क्षेत्रीहरुले मात्र प्रधानमन्त्री चलाए र २००७ सालपछि सबै ब्राह्मणहरुले चलाए । २०१७ साल पछि फेरि क्षेत्रीहरु मात्र आए । नगेन्द्र प्रसाद रिजाल बाहेक । तुल्सी गिरी जात न भातको हो भन्ने गरिन्थ्यो । त्यो फरक चरित्र हो ।पञ्चायत व्यवस्थाले नगेन्द्र प्रसाद रिजाल बाहेक कहिले पनि बाहुनलाई प्रधानमन्त्रीमा ल्याएन । जब क्षेत्री राजाको पालो आउँछ क्षेत्री क्षेत्री प्रधानमन्त्री ल्याउँछ । जब पार्टीहरुको पालो आउँछ, लोकतन्त्र आउँछ, बाहुन बाहुन मात्र प्रधानमन्त्री ल्याउँछ । यो जात व्यवस्था राजनीति होइन भने के हो ?यसबाट पैदा हुने चिज राजनति हो ।तेस्रो कुरा जात व्यवस्था यो सामाजिक संगठन हो । कुन जात कसरी संगठित हुने र कसको विरुद्ध कसरी प्रस्तुत हुने भन्ने कुरा सबैलाई हिसाब किताब प्रस्ट छ । त्यसकारण यो सामाजिक संगठन पनि हो ।यो संस्कृतिको मेरुदण्ड हो । सबैभन्दा बढी मैले जोड दिन कुरा यहाँ छ  । संस्कृति सबैभन्दा गहिराईमा केबाट अभिव्यक्त हुन्छ त ? मैले जानेसम्म संस्कृति सत्वबाट अभिव्यक्त हुन्छ । मानिसको दिमागभित्र सामान्यतः चारवटा कुरा हुँदा रहेछन् । मानिसको सबैभन्दा माथिल्लो दिमागी तह वा मनको तहमा भावना  हुँदो रहेछ । त्यो भावना नदी बगिरहँदा माथि माथि उड्ने हावा जस्तो, एकदमै चञ्चल हुँदो रहेछ, मानिसको मनको तह ।ब्राह्मण जात छाडेर, बुद्धिस्ट भएर, माक्र्सवादी भएर विश्व मानब बन्दै हिँडेका मान्छे राहुल सांकृत्यायन, गोरुको मासु भनेपछि उहाँले बान्ता गर्नुभयो । उहाँले लेख्नु भएको छ ‘उस बक्त मेरे अन्दर का ब्राह्मण जाग उठा ।’ उहाँलाई पनि थाहा थिएन ब्राह्मण कहाँ लुकेर बसेको छ । त्यो सत्वको रुपमा थियो ।दोस्रो, त्योभन्दा भित्र अलि कसेर बसेको धारणाहरु हुँदा रहेछन् ।  त्यो त्यति चञ्चल हँुदैनन् । अलिअलि प्रतिरोध गर्छन् तिनीहरुले । त्योभन्दा भित्र गहिराईमा विचार बनेको हुँदो रहेछ । त्यो विचारसम्मको कुरा चाहिँ मानिसलाई थाहा हुँदो रहेछ, म यति नै हुँ भन्ने । त्यो विचार भन्दा गहिराईमा बसेको हुन्छ सत्व । त्यो मान्छे आफैंलाई नै थाहा हुदैन म के हुँ भन्न्ने ।यसबारेमा राहुल साँकृत्यायनले भन्नुभएको छः तिब्बतमा गएपछि उहाँलाई मासु टन्न खुवाए । उहाँलाई असाध्यै खुसी लाग्यो, मीठो भयो । त्यत्रो पण्डितलाई तिब्बतीहरुले मासु खुवाए भनेर । उहाँले सोध्नुभयो यो के को मासु हो, असाध्यै मीठो थियो भनेर । गोरुको मासु थियो भने तिब्बतीहरुले । त्यसपछि उहाँले पाँच मिनेट पनि खप्न सक्नुभएन । बान्ता गर्नुभयो ।ब्राह्मण जात छाडेर, बुद्धिस्ट भएर,  माक्र्सवादी भएर विश्व मानब बन्दै हिँडेका मान्छे राहुल सांकृत्यायन, गोरुको मासु भनेपछि उहाँले बान्ता गर्नुभयो । उहाँले लेख्नु भएको छ ‘उस बक्त मेरे अन्दर का ब्राह्मण जाग उठा ।’ उहाँलाई पनि थाहा थिएन ब्राह्मण कहाँ लुकेर बसेको छ । त्यो सत्वको रुपमा थियो ।त्यो सत्वको निर्माण आमाको काखबाट हुन्छ । परिवारदेखि नै निर्माण हुने संस्कृतिको त्यो भित्री तह जुन छ, त्यहाँबाट निर्माण हुन्छ जात व्यवस्था । जसरी महिलाहरुको बारेमा अवधारणा निर्माण हुन्छ, प्रेम गर्दा, प्रेम पत्र लेख्दा एकदम समान लाग्छन महिलाहरु । आधुनिक गीत सुन्दा महिलाहरु अहिले होइन सात साल भन्दा पहिले नै मुक्त भए जस्तो  लाग्छ । तिमी विना म बाँच्न सक्दिनँ, तारा टिपेर ल्याएउँछु  सबै भन्छ पुरुषले । केही पनि छोड्दैन उसले तर केही पनि गर्नेवाला छैन । परिआएपछि त्यसले गालामा नै हान्ने हो ।भनेपछि त्यो के हो ?जसरी महिलाको निर्माण हुन्छ समाजमा,  सत्वको निर्माण हुन्छ पुरुषलाई नै थाहा हँुदैन, महिलालाई नै थाहा हुन्न कि म महिलाविरोधी भइसकें । त्यो ऐनमौकामा आउँछ । महिलालाई जब अध्यक्षको प्रस्ताव आउँछ त्यसबेला पुरुषलाई थाहा हुन्छ ओहो गडबड भयो भनेर । उपाध्यक्ष, कोषाध्यक्ष भएसम्म पुरुषलाई केही पनि हुँ दैन । एकदमै लोकतन्त्रवादी हुन्छ । जब महिलालाई अध्यक्षको प्रस्ताव आउँछ, अनि त्यहाँ जलन सुरु हुन्छ । त्यो जलन कहाँबाट पैदा हुन्छ ? त्यो  सत्वबाट पैदा हुन्छ । उसलाई पनि थाहा हुँदैन ।एउटा मानिस भैतिकवादी भएर पाँच वर्ष, दश वर्ष भाषण गर्दै हिँड्छ र साँझ बाँसको झागमा जाँदा, झड्याङ्ग, झसङ्ग हुन्छ । त्यहाँ प्रकट भयो भौतिकवादीको सत्व । उसलाई पनि थाहा हँुदैन कहाँ लुकेको थियो त्यो ।संस्कृतिको त्यो गहराईमा छ यो । त्यसकारण यसको विरुद्ध दुई ÷तीन किताब पढेर प्रवचन गरिन्छ, त्यो यति फितलो हुन्छ कि उसलाई घर पुग्ने बित्तिकै, आमा देख्नेबित्तिकै डर लागिहाल्छ । भाषण गरेर आएको छ जातव्यवस्थाका विरुद्ध, आमा, हजुरबा देख्नेबित्तिकै आफ्नो साथीलाई भन्छः हजुरबा त खत्तम छ, मान्दैन । अर्थात् त्यो सत्व प्रकट हुन्छ ।जात व्यवस्था पनि त्यसरी नै निर्माण भएको छ । संस्कृतिको त्यो गहराईमा छ यो । त्यसकारण यसको विरुद्ध दुई ÷तीन किताब पढेर प्रवचन गरिन्छ, त्यो यति फितलो हुन्छ कि उसलाई घर पुग्ने बित्तिकै, आमा देख्नेबित्तिकै डर लागिहाल्छ । भाषण गरेर आएको छ जातव्यवस्थाका विरुद्ध, आमा, हजुरबा देख्नेबित्तिकै आफ्नो साथीलाई भन्छः हजुरबा त खत्तम छ, मान्दैन । अर्थात् त्यो सत्व प्रकट हुन्छ । त्यसलाई नाघ्न सक्दैन ।जात व्यवस्था सामाजिक संहिता र धर्म पनि हो । म अम्बेडकरको जस्तो हिन्दू धर्मविरोधी होइन । मलाई हिन्दूधर्मको सन्दर्भमा अम्बेडकरको विश्लेषण त कैयौं प्रसंगहरुमा अतिवादी लाग्छ । यसको अर्थ हिन्दूधर्म ठीक छ भन्ने पनि हैन । म भौतकिवादीको नाताले धर्मको मलाई अर्थ छैन । तर धेरै हिन्दुहरुले भन्छन् जात व्यवस्था धर्मको कुरा होइन । छुवाछुत  धर्मको होइन । त्यसो होइन भने हिन्दु धर्मका विभिन्न शाखाहरु छन् । कृष्ण प्रणामी , बैष्णवी, शैव आदि । ती सबैले चार ÷पाँच वटा कुरा मान्छन् । होम गर्ने कुरा सबैले मान्छन् । सबैले गाईलाई आमा वा पवित्र मान्छन् । तेस्रो सबैको जात हुँदो रहेछ । हिन्दु भनेपछि जात नहुने भन्ने हँुदैन । अहिले अमेरिकनहरुले पनि हिन्दु धर्म मान्न लागेका छन् । तिनिहरुलाई कुन जातमा राखेका छन् थाहा छैन । तर हिन्दू भएपछि जात नहुने हुँदैन । सबै शाखामा रहेका हिन्दुहरुको जात हुन्छ भनेपछि त्यो धर्मकै अंश रहेछ । धर्म र आध्यात्मिकता फरक हो । आध्यात्मिकता भनेको प्रश्न गर्ने ठाउँसहितर्को े चिन्तन प्रणाली हो । धर्म भनेको नियम संग्रह हो, आदेश हो । यति गरेन भने सजाय हुन्छ भन्छन् । आत्याध्मिकताले सजायको कुरा गर्दैन । गलत र ठीक मात्र कुरा गर्छ । जात व्यवस्था र धर्म भनेको सामाजिक संहिता पनि हो ।यति कुरा मिसाइ सकेपछि जात व्यवस्था भनेको जसको अर्थतन्त्र छ, राजनीति छ, सामाजिक संगठन छ, जसको सँस्कृतिको मेरुदण्ड नै यही हो र अर्को संहिता र धर्मसहितको व्यवस्था छ भने यो के हो ?यो जात व्यवस्था भनेको समग्रमै  समाजको सिंगो प्रणाली हो  । यो कुनै एउटा अंशको कुरा होइन ।अहिलेसम्म जात व्यवस्था छरपस्टै छ । कम हँुदैछ भन्ने कुरा आनन्द लिनको लागि मात्र हो । कम सबै कुरा भएको छ । पृथ्वस् पनि सकिँदै छ त जात व्यवस्था अलि अलि नसकिने कुरै भएन । त्यो अर्कै कुरा हो ।अन्त्य कसरी गर्ने ?अहिलेसम्म जात व्यवस्था उन्मूलन गर्नका लागि संसारमा आएका अवधारणा के के हुन् त ? योभन्दा अगाडि सबैभन्दा ठूलो स्वरले चिच्याएको र धेरै मेहेनत गरेका अम्बेडकर नै हुन् । तर एक दुई शब्दमा भन्ने हो भने उनको निष्कर्ष भनेको धर्म परिवर्तन हो ।धर्म परिवर्तनबाट हुँदो रहेनछ भन्ने कुरा त ७० वर्षको भारतको इतिहासबाटै देखियो । उहाँको उदाहरणलाई हेर्दा पनि त्यो बाटो होइन । नेपाललाई हेर्दा त झन प्रस्ट भयो । नेपालमा त बुद्धिस्टहरु पनि जात व्यवस्थामा गए । तामाङ र बज्रयानी नेवारहरु पनि गए । उनीहरुले पनि जात व्यवस्था त मज्जाले माने । दक्षिण भारतको इशाइहरुको स्थिति हेर्याे भने उनीहरुलाई दलित इशाइ भन्न थाले ।तर धर्म परिवर्तनबाट हुँदो रहेनछ भन्ने कुरा त ७० वर्षको भारतको इतिहासबाटै देखियो । उहाँको उदाहरणलाई हेर्दा पनि त्यो बाटो होइन । नेपाललाई हेर्दा त झन प्रस्ट भयो । नेपालमा त बुद्धिस्टहरु पनि जात व्यवस्थामा गए ।  तामाङ र बज्रयानी नेवारहरु पनि गए । उनीहरुले पनि जात व्यवस्था त मज्जाले माने । दक्षिण भारतको इशाइहरुको स्थिति हेर्याे भने उनीहरुलाई दलित इशाइ भन्न थाले । यो त कुनै बाटो भएन । यो मन परिवर्तनको आन्दोलन भयो । धर्म परिवर्तन भनेको त मान्छेका मन परिवर्तन गरेर जाने हो । मन परिवर्तन गरेर कहिले साध्य हुने ? यो बाटो ऐतिहासिक रुपमा ठीक देखिएन, पुष्टि भएन ।अर्काे सबैभन्दा बढी ध्यान दिनुपर्ने कुरा, यो समाजको अर्थतन्त्र, राजनीति र सामाजिक संगठन, संस्कृति र सामाजिक स्ांहिता पनि हो भनेपछि त्यो सबै चिज परिवर्तन गर्ने आन्दोलनले मात्रै जात व्यवस्थाको अन्त्य सम्भव छ । त्यो भनेको समग्रतामा दार्शनिक रुपमा नै राजनीतिक, दार्शनिक, सांगठिनक र समग्रतामै आजको जुन राजनीतिक–सामाजिक संरचना छ, त्यसलाई बदल्ने राजनीतिक आन्दोलन अब जरुरी छ । अरु कुनै विकल्प छैन ।त्यो भनेको के त ?दक्षिण एशियामा पुँजीवाद आयो, नेपालमा अहिले भरखरै निस्कियो तर पुँजीवादी क्रान्ति भने आएन ।  हाम्रो दुर्भाग्य ! भारतमा पुँजीवाद आयो तर पुँजीवादी क्रान्ति भएन । पुँजीवादी क्रान्ति नभइकन पुँजीवाद आएकोले हिजोका सामन्तहरु नै पुँजीपति वर्गका मुख्य हिस्सा बन्न आइपुगे ।पुँजीवादी क्रान्ति गरेर पुँजीवाद आएको भए सामन्त वर्गको संस्कृतिसँग पनि त्यो लड्थ्यो । त्यो जात व्यवस्थासँग पनि लड्थ्यो र त्यो बिल्कुल प्रगतिशील पुँजीपति वर्ग हुन्थ्यो । तर पुँजीवादी क्रान्ति नभइकन दक्षिण एशियामा र नेपालमा पुँजीवादी व्यवस्था आएकोले पुँजीवादी व्यवस्थाको नेता र शासक पनि त्यही सामन्तवादको र्याल, सिँगान बोकेर आएको पुँजीपति भयो । आज अन्तराष्ट्रिय स्तरमा व्यापार गर्ने एनआरएनको मानिस आउँछ । उसले पनि सबैभन्दा पहिले जात नै सोध्छ । यो जात कहाँबाट आयो  ? ऊ कुनै पुँजीवादी क्रान्ति गरेर सामन्तवादका विरुद्ध लडेर पुँजीपति भएकै होइन । ऊ त आफूले पाएका बिर्ता बेचेर नेपाल ग्यास खोल्न आएको हो  । पुँजीवादी क्रान्ति गरेर र लडेर आएको पुँजीपति वर्ग नभएको हुनाले त्यसले सामन्तवादबाट रहेको जात व्यवस्था र शोषणकारी चरित्रलाई पनि पुँजीवादमा समेत जस्ताको तस्तै लागु गर्न खोज्दो रहेछ । त्यसलाई शासनको हतियार बनाउँदो रहेछ ।जातको नारा चुनावमा खपिनसक्नुछ । खरब खरब भ्रष्टाचार गर्नेहरु पुँजीपति आइसक्यो । तर, चुनावामा नारा दिन्छन् आफ्नो जातको । भनेपछि जातव्यवस्था विरुद्ध पुँजीवाद जाने त कुनै छाँट नै छैन, भएन । त्यसलाई नयाँ नयाँ कलेबरबाट जोगाइराख्ने काम मात्र भएको छ ।भारतमा झन प्रष्ट देखियो । जातको नारा चुनावमा खपिनसक्नुछ । खरब खरब भ्रष्टाचार गर्नेहरु पुँजीपति आइसक्यो । तर, चुनावामा नारा दिन्छन् आफ्नो जातको । भनेपछि जातव्यवस्था विरुद्ध पुँजीवाद जाने त कुनै छाँट नै छैन, भएन । त्यसलाई नयाँ नयाँ कलेबरबाट जोगाइराख्ने काम मात्र भएको छ । हिजोको सामन्ती नै अबको पुँजीपति बन्न आएको हुनाले हिजोको सामन्तले हिजोको आफ्ना  कमारोलाई अबको श्रमिक बनाउँछु भन्ने सोच्छ । यो स्वतः आउने भयो ।महिलाको सन्दर्भमा पनि नेपालको वा पुँजीपति किन खतम छ त भन्ने हो भने यो पुँजीवादी क्रान्ति गरेर आएको नै होइन । समानता, भ्रातृत्व र प्रगतिशील पुँजीवादको नारा दिएर आएकै होइन यिनीहरु  । त्यसले महिलालाई हिजो जसरी दासी बनाउने भन्ने सोच्थे आज त्यसरी नै दासी बनाउने सोच्दो रहेछ ।त्यसकारण मेरो निष्कर्ष के हो भने जात व्यवस्थाको लागि सामन्तवाद त क्रुर थिँदैथियो,  पुँजीवाद पनि त्यसलाई रक्षा गर्नेतर्फ दक्षिण एशियामा गयो । त्यसकारण पुँजीवादको विकल्पबिना जात व्यवबस्थाको उन्मुलन गर्ने कुरा अब म सम्भव देख्दिनँ । सुधारका कामहरु गर्दै जानु जरुरी छ, तर त्यसले मूल काम हुन सम्भव छैन ।मार्टिन चौतारीले वैशाख २६ गते आयोजना गरेको ‘जात व्यवस्थाको अन्त्यविना दलितको मुक्ति सम्भव छ ?’ विषयक कार्यक्रममा चिन्तक तथा विश्लेषक आहुतिले व्यक्त गर्नुभएको विचारको टेपउतार । प्रस्तुतिः सुनिता न्यौपाने 