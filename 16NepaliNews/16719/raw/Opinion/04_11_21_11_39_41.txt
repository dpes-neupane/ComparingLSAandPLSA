कम्युनिस्ट नेतृत्वको सरकारको दुई वर्ष पूरा भएको छ । यो समय आफैमा त्यति धेरै त होइन तर यो अवधिमा सरकारका कामकारबाहीबाट जनता सन्तुष्ट हुन सकेका छैनन् । छिटोछिटो सरकार परिवर्तनबाट दिक्क भएका नेपाली जनताले दिगो सरकार बनेपछि मुलुकमा शान्तिसुरक्षा, सुशासन र समृद्धिको अपेक्षा राख्नु स्वाभाविक थियो । तर हामीले यो दुई वर्षमा जनताका अपेक्षा कति सम्बोधन गर्न सक्यौँ ? मुख्य प्रश्न यो हो ।उपलब्धिसँगै कमजोरीहामीले निर्वाचनका क्रममा जनताका बीचमा घोषणापत्र जारी गरेका थियौँ । त्यो घोषणापत्रमा खासगरी ५ वर्षे कार्यकालमा हामीले गर्न सकिने विषयवस्तु प्रस्तुत गरेका थियौँ । जुन कुरा अधिकतम प्रयास गर्दा ती कुराहरु सम्पन्न गर्न सक्ने कुराहरु थिए । जसमा मूलतः ५ वर्षे कार्यकाल र केही दीर्घकालीन कुराहरु पनि घोषणापत्रमा समेटिएको छ । यो सरकार बनिसकेपछि पहिलो र महत्त्वपूर्ण कुरा संविधान बनेपछि धेरै नियम कानुनहरु बनाउनै बाँकी थियो । ती नियमकानुनहरु ठूलो सङ्ख्यामा बनेका छन् ।सङ्घीयताको सन्दर्भमा कमिकमजोरीका बाबजुद पनि सातै प्रदेशमा कार्यालय व्यवस्थापनदेखि कर्मचारी व्यवस्थापन गर्दै सरकार सुचारु गर्ने र सङ्घीयता नेपालमा कसरी अघि बढ्न सक्छ भन्ने कुरा व्यवहारतः सिद्ध गरेर देखाइएको छ । यसक्रममा देखिएका कमिकमजोरी सच्याएर अघि बढ्नुपर्ने त छँदैछ तर नेपालमा सङ्घीयता चल्छ र चल्न सक्छ भन्ने कुरा व्यवहारमै पुष्टि गर्न यो सरकार सफल भएको छ ।यो सरकारले अर्को ऐतिहासिक काम गरेको छ । जसले दीर्घकालीन प्रभाव पार्छ । त्यो हो राष्ट्रपतिले चीनसँग गरेको सम्झौता । जसले भारतप्रतिको निर्भरता टुट्न पुगेको छ । यो सम्झौतापछि आवाश्यक पर्‍यो भने हामी चीनका सातवटा बन्दरगाह प्रयोग गरेर अरू देशहरुसँग पनि व्यापार गर्न सक्छौँ । यसलाई ब्रेकथ्रु नै भन्दा हुन्छ । यो सरकारले गरेको अर्को काम सडक निर्माण र स्तरोन्नतीको क्षेत्रमा पनि फड्को नै मारेको छ । त्यस्तै ५ वर्षमा सक्ने भनिएको भेरी डाइभर्सन सुरुङ निर्माण चार वर्षमै सम्पन्न गर्न सफल भएको छ । अमलेखगञ्जको पेट्रोलियम पाइपलाइन विस्तार सरकारको अर्को महत्त्वपूर्ण काम हो । यीबाहेक अरू महत्त्वपूर्ण कुरामा केही इन्डिकेटरहरु पनि सकारात्मक छन् । पहिलेको तुलनामा निर्यात बढेको र आयात घटेको तथ्याङ्कहरुले देखाएका छन् । यसले तुुलनात्मक रूपमा अरू धेरै कुरा पनि सकारात्मक नै छन् ।यी तथ्यहरुलाई हेर्दा र सरकारको दुई वर्षे कार्यकाललाई समग्रता विश्लेषण गर्दा असफल भन्न मिल्दैन । उपलब्धि मात्रै होइन यो कार्यकालमा कमजोरी पनि भएका छन् । केही दीर्घकालीन रूपमा प्रभाव पार्ने विषय शिक्षा, स्वास्थ्य यातायात लगायतका क्षेत्रमा उपलब्धि भए पनि आम जनताको बीचमा सरकारप्रति सन्तुष्टिभन्दा असन्तुटि देखिन्छ । यो हामी सबैले देखेको, जानेको र बुझेको कुरा हो । सरकारले हाइड्रोपावरको क्षेत्रमा धेरै काम गरेको छ ।यति काम गर्दागर्दै पनि जनतामा किन असन्तुष्टि बढ्यो त ? अहिले सबैले गर्ने प्रश्न यही हो । यसमा केही कारणहरु छन् । तत्काल जनताको दैनिक जीवनसँग जोडिएका विषयहरु छन् । यो विषय यथास्थितिभन्दा भिन्न हुन सकेन जसले जनताको असन्तुष्टिलाई सम्बोधन गर्न सकेन भन्ने हो । राज्य सञ्चालन गर्दा जनता सन्तुष्ट छन् छैनन् ? यो महत्त्वपूर्ण कुरा हो ।जनतामा किन बढ्यो असन्तुष्टि ?यति काम गर्दागर्दै पनि जनतामा किन असन्तुष्टि बढ्यो त ? अहिले सबैले गर्ने प्रश्न यही हो । यसमा केही कारणहरु छन् । तत्काल जनताको दैनिक जीवनसँग जोडिएका विषयहरु छन् । यो विषय यथास्थितिभन्दा भिन्न हुन सकेन जसले जनताको असन्तुष्टिलाई सम्बोधन गर्न सकेन भन्ने हो । राज्य सञ्चालन गर्दा जनता सन्तुष्ट छन् छैनन् ? यो महत्त्वपूर्ण कुरा हो । उदाहरणकै लागि बजारमा जाँदा हरेक वस्तुको मूल्य वृद्धि भइरहेको छ । मानिसलाई दैनिक असर पार्ने विषय यो हो । सरकारी अड्डा अदालतमा जाँदा सहज र सरल रूपमा काम हुँदैन । ढिलाढाला, पैसा खाने र आलटालको प्रवृत्तिमा सुधार नहुँदा सेवाग्राही हैरान छन् । यद्यपि भ्रष्टाचारीहरुलाई कारबाही गर्ने काम उल्लेख्य नै भइरहेको छ । यो पक्ष सकारात्मक हुँदाहँुदै पनि सुशासनको सवालमा जनतामा सहजै सेवा पाउनुपर्ने चाहना हुन्छ तर यसमा हामी यथास्थितिबाट अघि बढ्न सकेका छैनौँ ।देशैभरी ठुलाठुला सडक बनेका छन्, बन्दैछन् । तर जनता ती बाटाहरुमा हिँड्दा खाल्डाखुल्डी नभएको, धुलो धुवाँ नउड्ने बाटा या सडक चाहन्छन् । सडकहरु बने पनि तिनको राम्रो मर्मत सम्भार हुन नसक्दा यो अवस्था आएको हो । प्रदूषण पनि पहिलेको तुलनामा कम त भएको छ तर पनि जनता पीडामुक्त भइसकेका छैनन् । रोजगारीका सवालमा पनि केही सुधार भएको छ तर पनि युवाहरुको विदेशिने क्रम रोकिएको छैन ।कम्युनिस्टको त्यो पनि झण्डै दुई तिहाइ बहुमतको सरकारबाट जनताले जति अपेक्षा गरेका थिए र जति हुनुपर्ने हो त्यो नभएकाले नै हिजो बुर्जुवाहरुले सरकार चलाए जस्तो सामान्य गतिमा काम भएबाट फरक अनुभूति हुन नसकेको हो ।परिस्थितिलाई दोष दिएर उम्कन मिल्दैनसरकार सञ्चालनमा नेतृत्व नयाँ आयो । यसबेला जनताको पनि तीव्र विकासको चाहना बढ्यो । सरकार पनि त्यो चाहनामा छ । तर हाम्रो प्रशासनिक यन्त्र परम्परागत नै छ । यसको पुरानो ढाँचा, पुरानै गतिविधि, पुरानै कार्यशैली बदलिएको छैन । सामान्य कामका लागि पनि दसतिर धाउनुपर्ने र चाहार्नुपर्ने अवस्था विद्यमान छ । देशमा ठूलो राजनीतिक परिवर्तन भयो तर प्रशासनिक संयन्त्र यथावत भइदियो । यसबेला हामीले प्रशासनिक संयन्त्रलाई दोष दिएर उम्कन पनि मिल्दैन । राजनीतिक दलले नेतृत्व गर्ने भएकाले समाजमा रहेका तमाम किसिमका विकृति विसङ्गति र समस्या जति छन् ती समस्यालाई हामीले बदल्ने हो । हाम्रो काम भनेको परिस्थितिलाई दोष दिने होइन । परिस्थितिलाई दोष दिएर हाम्रो कर्तव्य पूरा हुनै सक्दैन । अब कर्मचारी प्रशासनलाई कसरी नयाँ र गतिशील बनाउने त ? स्वच्छ, चुस्त दुरुस्त कसरी बनाउने त ? कस्तो नीति कस्तो विधि पद्धति र योजना बनाएर बनाएर जनताले सहज र सरल ढङ्गले सेवा पाउने वातावरण सिर्जना गर्ने काम नेतृत्वको भए पनि यसमा अलमलको अवस्था छ । कतिपय विषयमा ‘प्रशासनले हामीलाई टेरेन’ भनेको पनि सुनिएको छ । अर्कोतर्फ पुँजीगत खर्च अत्यन्त कमजोर देखिएको छ । प्रधानमन्त्रीले बारम्बार यो भएन, चाँडो गर्नुपर्‍यो भनेको भन्यै हुनुहुन्छ, यति गर्दागर्दै पनि दुई वर्ष वित्यो पुँजीगत खर्च बढ्दै बढ्दैन । हामीसँग भएको पैसा पनि खर्च हुन सकेको छैन । एकातिर हामी लगानी गर्न विदेशीलाई आह्वान गरिरहेका छौँ, अर्कोतिर आफूसँगै रहेको पैसा पनि खर्च गर्न सकेका छैनौँ । यस्तो बलियो सरकार भएका बेलामा पनि खर्च वृद्धि हुन नसक्नु भनेको गम्भीर समस्याको विषय हो । खर्च गरिहाले पनि भ्रष्टाचार हुन्छ । त्यसकारण हामीमा कहीँ न कहीँ नीति तथा योजना बनाउँदा होस् वा संरचनाहरु निर्माण गर्दा, काम गर्ने तौरतरिकामा कमजोरी छन् । यी विषयलाई निवारण गर्न अत्यन्त जरुरी छ, त्यो दायित्व पनि सरकारको हो । समस्या पहिचान गरेर समाधान गर्ने मार्क्सवादीको दायित्व नै हो । तर हामीले समस्यालाई ठीक ढङ्गले बुझ्न नै सकेका छैनौँ । यसले गर्दा भ्रष्टाचार पनि झाँगिएको छ ।अब हामीले लगभग दुई वर्ष काम गर्न बाँकी छ । सङ्घीय र प्रदेश सरकारको तीन वर्ष बाँकी छ, स्थानीय सरकारको दुई वर्ष बाँकी छ । ६ महिनाको अवधि त चुनावको तयारीमै लाग्छ, त्यस अर्थमा सङ्घीय सरकारले पूर्ण रूपमा काम गर्ने भनेको लगभग दुई वर्ष नै हो । यो दुई वर्षको अवधिमा महत्त्वपूर्ण सुधार र परिवर्तन हुन्छ भन्ने लाग्छ, यथास्थितिमै रहने अवस्था नरहला ।अब दुई वर्ष बाँकीअब हामीले लगभग दुई वर्ष काम गर्न बाँकी छ । सङ्घीय र प्रदेश सरकारको तीन वर्ष बाँकी छ, स्थानीय सरकारको दुई वर्ष बाँकी छ । ६ महिनाको अवधि त चुनावको तयारीमै लाग्छ, त्यस अर्थमा सङ्घीय सरकारले पूर्ण रूपमा काम गर्ने भनेको लगभग दुई वर्ष नै हो । यो दुई वर्षको अवधिमा महत्त्वपूर्ण सुधार र परिवर्तन हुन्छ भन्ने लाग्छ, यथास्थितिमै रहने अवस्था नरहला । अहिलेकै जस्तो अवस्थामा रहेर बाँकी कार्यकाल पनि बित्ने हो भने जनताबाट त्यति राम्रो प्रतिक्रिया आउँदैन र आगामी चुनावमा त्यति राम्रो परिणाम नआउन सक्छ । तर यो दुई वर्षमा अहिलेसम्मका अनुभवबाट शिक्षा लिएर अहिलेसम्मका कामको गम्भीर रूपमा आत्मसमीक्षा गरेर अघि बढ्नुपर्छ । आत्मसमीक्षा भन्नाले कमी कमजोरी कहाँ कहाँ भए, उपलब्धि के रह्यो र तत्काल ध्यान दिनुपर्ने कुरा किन समाधान भइरहेका छैनन् भन्नेबारे पार्टीभित्र छलफल, गम्भीर आत्मसमीक्षा, विश्लेषण गरी आफ्नो कमजोरी कहाँ रह्यो भनेर खोज्नुपर्ने छ ।हामी प्रायः आत्मसमीक्षा गर्न चाहँदैनौँ, आत्मालोचित हुन चाहँदैनौँ । मैले राम्रो मात्र काम गरिरहेको छु भन्ने हाम्रो ठम्याइ हुन्छ । आफूलाई प्रशंसा मात्र गरिदिओस् भन्ने मान्छेको चाहना हुन्छ । आलोचनालाई सकारात्मक रूपमा हेर्नुपर्छ । आफ्ना नजिककाले प्रशंसा गर्ने स्थिति भयो, विरोधीले गर्ने आलोचनालाई सकारात्मक रूपमा ग्रहण गर्न नसक्ने भयो । विरोधीहरुले पनि रचनात्मक ढङ्गले भन्दा पनि ध्वंशात्मक ढङ्गले आलोचना गर्ने स्थिति भयो । आलोचनालाई सकारात्मक ढङ्गबाट लिनुपर्ने हुन्छ । मुख्य रूपमा आत्मालोचित हुनुपर्छ । त्यसमा आत्मसमीक्षा गरेर कमी कमजोरी कहाँ छन्, तिनलाई कसरी हटाउने भन्नेमा धेरैको कुरा सुन्ने हुनुपर्छ । अरूलाई धेरै अर्ती उपदेश दिने, निर्देशन दिने तर अरूका कुरा सुन्ने, अरूबाट ग्रहण गर्ने, अरूका सकारात्मक कुरालाई शिक्षाका रूपमा लिने प्रवृत्तिको कमी छ । यो समाज, देश सञ्चालन गर्नु भनेको त जादुको छडीले गर्ने काम होइन । अलौकिक शक्तिले चलाएजस्तो, हनुमानले पहाड उचालेजस्तो गरी देश चलाउन सकिँदैन । हामीले त सबै मिलेर, सबैको बुद्धिलाई एक ठाउँमा जम्मा गरेर, सबैको सरसल्लाह लिएर ‘कलेक्टिभ्ली’ जानुपर्छ । सरकार सञ्चालन गर्दा होस् वा पार्टी सञ्चालन गर्दा सामूहिक बुद्धिका आधारमा सञ्चालन गर्नुपर्छ ।हाम्रो देशमा योग्य र क्षमतावान मानिसको कमी छैन । हाम्रो पार्टीभित्र पनि योग्य र क्षमतावान मान्छे कम छैनन । यति विशाल पार्टी छ कि यसमा एक से एक राम्रा, योगदान गरेका र क्षमतावान मान्छे छन् । तर त्यसको सही पहिचान हुन सकिरहेको छैन । जसले गर्दा उनीहरुलाई सही किसिमले परिचालन गर्न गर्न सकिरहेको छैन, सही किसिमले काम दिन सकिरहेको छैन । योग्य, क्षमतावान् र इमानदार जो छ, त्यसलाई नेतृत्वले चिन्दैन र त्यसलाई काम दिन सक्दैन, ऊ निस्क्रिय छ, अनि टाइँफाइँ गर्ने र नेताको वरिपरि रहेर निजी स्वार्थ पूरा गर्ने मान्छेले अवसर पाउँछ । राज्यलाई आफ्नो व्यक्तिगत स्वार्थमा प्रयोग गर्ने नियत भएको मान्छे नै चाकडीमा हिँड्छ । स्वाभिमानी र योग्य मान्छे चाकडीमा हिँड्दैन, नेताको वरिपरि घुम्दैन । त्यसले गर्दा नेताले उसलाई चिन्दैन । ऊ पहिचानबाट टाढा हुन्छ । देशमा क्षमतावान मान्छे नभएको हो र ? कैयौँ मान्छे यहाँ अवसर नपाएर विदेश गएका छन् । कोही त, यहीँ केही अवसर पाइन्छ कि भनेर बसिरहेका पनि छन् । विदेश गए डलर कमाइन्छ, तर देशमै बसेर म केही गर्न सक्छु भन्ने सोच भएर अवसर खोज्नेहरु पनि छन् । त्यस्ता मानिसको पहिचान नै हुन सकिरहेको छैन ।इमानदार मान्छेको अभावइमानदार मान्छेको अभाव अहिलेको मुख्य समस्या हो । मान्छे योग्य भएर मात्र पनि हुँदैन, इमानदार चाहिन्छ । कुनै पनि जिम्मेवारीमा आफ्नो स्वार्थअनुसार काम गर्न चाहनेहरु धेरै छन् । हामीलाई चाहिएको भनेको देश र जनताका लागि समर्पित भएर लाग्ने योग्य र इमानदार मान्छे हो तर अधिकांशले आफ्नो स्वार्थका लागि प्रयोग गर्दछन्, राज्यसत्ताको शक्तिलाई होस् या पार्टीको शक्तिलाई आफ्नो स्वार्थमा प्रयोग गर्न चाहन्छन् । त्यसैले योग्य र इमानदार मान्छे को हुन् भनेर ठीक किसिमले छनोट र मूल्याङ्कन हुन जरुरी छ । यस्तो समस्या प्रशासनमा पनि हुन सक्छ । कोही आलोचक छ भने उसलाई पनि कामको जिम्मेवारी दिनुपर्छ । कतिपय मान्छे आलोचक हुन्छन् तर क्षमतावान हुन्छन् । देशप्रति इमानदार हुन्छन्, त्यस्तालाई जिम्मेवारी दियो भने उसले काम पाउँछ, आफ्नो क्षमता देखाउन सक्छ र आलोचना गर्न पाउँदैन ।समाजवादको आधारहामीले समाजवादको आधार तयार गर्ने भनेका छौँ । तर त्यो आधार पाँच वर्षमै तयार हुन्छ भन्ने होइन । त्यसका लागि त लामो समय कम्युनिस्ट पार्टीले सफलताका साथ सरकार चलाउने, सरकारमा गएर पनि राम्रो काम भएन भने त्यो निरर्थक हुन्छ, समाजवादको आधार तयार गर्न सकिँदैन ।अहिले कम्युनिस्ट पार्टीको सरकार भएको बेलामा हामीले समृद्धिका कुरा भनिरहँदा केही मुठ्ठीभरका धनीहरुका लागि समृद्धि हो कि गरिब जनताका लागि हो भन्ने पनि छुट्याउनुपर्छ । हामी त सर्वहारा, श्रमजीवी वर्गको पार्टी, यो देशका लाखौँ लाख श्रमजिवी मान्छेहरु, मेहनत गरेर खाने मान्छेहरु, जसले उत्पादन गरिरहेका छन् । देशमा जसले उत्पादन गरिरहेको छ, उसकै जीवन दुःखी छ । उनीहरुले पेटभरी खान र राम्रोसँग लाउन पनि पाएका छैनन् । जसले आफ्नो जीवन नै उत्पादनका लागि समर्पित गरेका छन्, उनीहरुको जीवनस्तर परिवर्तन आउन जरुरी छ । तिनीहरुको जीवनस्तर माथि उठ्यो भने मुलुक समृद्ध भएको ठान्नुपर्छ । तर केही ठूला पुँजीपति आज अर्बपति हुने खालको समृद्धि मात्र खोज्या हो भने त्यसले केही मान्छे समृद्ध होलान् तर लाखौँको सङ्ख्यामा रहेका कामदार वर्गको जीवनस्तर उठ्न सक्दैन । केही ठूला आयोजना बन्लान्, केही टावर बन्लान्, केही सडक बन्लान् तर जबसम्म उत्पादनमा जीवन समर्पित गरेको वर्गको जीवनस्तर माथि उठ्दैन, मुलुकमा समृद्धि आएको मान्न सकिँदैन । हामी कम्युनिस्टहरुले यस्ता चौतर्फी कुरामा ध्यान दिनुपर्छ ।पार्टी एकताका बाँकी कामपार्टी एकताका लागि यति लामो समय लाग्नुपर्ने होइन । एकता गर्दा हामीले तीन महिनामा यो काम गरिसक्ने भनेका थियौँ । त्यतिबेला हामीले बुझ्दै नबुझेर घोषणा गरेको हो र ? तर यति लामो समयसम्म पनि एकीकरणका काम अझै सकिएको छैन । कहाँनेर अल्झियौँ भन्दा, हामीले पार्टी एकताका मापदण्ड र नीति पहिला नै बनाउनुपथ्र्यो । त्यसो गरेको भए त्यही मापदण्ड र विधिका आधारमा एकै पटक पार्टी एकता भइसक्थ्यो । हामी व्यक्तिगत छनोटका आधारमा अघि बढ्न खोज्यौँ, ८ लाख पार्टी सदस्य र हजारौँ कमिटीहरु छन् । त्यसमा हामी व्यक्ति छान्नतिर लाग्यौँ । यसमा आफूले चिनेको, आफूले जानेको, आफूलाई मन परेको भन्नेतिर जाँदा हामी ठूलो धसानतिर फस्यौँ र गलत बाटोतिर हिँड्यौँ ।पार्टी एकता दुईवटा अध्यक्षले गरेको हो । हामीले सुरुदेखि नै एकीकरणको सम्पूर्ण काम र विभिन्न कमिटीहरुमा मान्छे छान्ने काम पनि दुईवटा अध्यक्षकै हो भन्ने असाध्यै गलत बाटो अपनायौँ । त्यसैले दुई अध्यक्ष बसेर देशभरिबाट मान्छे छान्नुपर्ने भयो । हामीले लोकतान्त्रिक, माक्र्सवाद र कम्युनिस्ट समाजवादी मान्यता विपरीतको तरिका अपनायौँ ।पार्टी एकीकरणको सन्दर्भमा एउटा वैज्ञानिक र सहज बाटोभन्दा अवैज्ञानिक र गलत बाटो हिँडेका कारण पार्टीभित्र द्वन्द्व र अन्तरविरोध बढ्यो । जटिलता थपिँदै गयो । अहिलेसम्म आयोगहरु गठन गर्न सकिएको छैन, केन्द्रीय विभागलाई पूर्णता दिएका छैनौँ, सल्लाहकार परिषद् गठन गर्न सकिरहेका छैनौँ । सल्लाहकार परिषद् गठन गर्न कुनै ठूलो कुरा छैन, एउटा मापदण्ड बनाइदिए पुग्छ । विगतका केन्द्रीय कमिटीका सदस्यहरु जो आज केन्द्रीय कमिटीमा छैनन्, उनीहरुलाई राखिदिने । विगतका सल्लाहकार कमिटीका सदस्यहरुलाई राखिदिने भनेर मापदण्ड बनाइदिएको भए एउटै निर्णयले काम सम्पन्न हुन्थ्यो । तर कसलाई राख्ने भनेर नेतृत्व अल्झियो ।दुई अध्यक्षमै भरपार्टी एकता दुईवटा अध्यक्षले गरेको हो । हामीले सुरुदेखि नै एकीकरणको सम्पूर्ण काम र विभिन्न कमिटीहरुमा मान्छे छान्ने काम पनि दुईवटा अध्यक्षकै हो भन्ने असाध्यै गलत बाटो अपनायौँ । त्यसैले दुई अध्यक्ष बसेर देशभरिबाट मान्छे छान्नुपर्ने भयो । हामीले लोकतान्त्रिक, माक्र्सवाद र कम्युनिस्ट समाजवादी मान्यता विपरीतको तरिका अपनायौँ ।अवैज्ञानिक बाटो हिँड्दै जाँदा फसियो । पार्टीमा देखिएका अन्तरविरोधदेखि लिएर सबै कुराको निकास खोज्ने काम दुईवटा अध्यक्षले नै गर्ने हो भनेर सारा शक्ति दुईजनामै केन्द्रित गर्‍यौँ । त्यहीँबाट सबै समस्या हल गर्छौंभन्दा हामी फसानमा पर्‍यौँ । अहिले आएर केन्द्रीय कमिटीमा विस्फोट देखियो । यो बैठकबाट हामीले गम्भीर शिक्षा पनि लिएका छौँ । आत्मालोचना गर्छौँ, अबदेखि गल्ती दोहोर्‍याउँदैनौँ भनेर नेतृत्वले केन्द्रीय सदस्यलाई भन्नुभएको छ ।यति मात्र होइन अब सुल्टोबाटो हिँड्नु पर्‍यो । कमिटीका बैठकहरु नियमित बस्नुपर्‍यो । विधि विधानअनुसार चल्नु पर्‍यो । विधानले ६ महिनामा एक पटक केन्द्रीय कमिटी, तीन महिनामा एक पटक स्थायी कमिटी भन्छ, व्यवहारमा चाहिँ दुई वर्षमा एक पटक केन्द्रीय कमिटी बैठक बस्छ, एक वर्षपछि स्थायी कमिटी बैठक बस्छ । बैठक नै नबसी पार्टी चलाउने अभ्यास हुन्छ भने पार्टी कहाँ पुग्छ ? कम्युनिस्ट पार्टीमा सबभन्दा धेरै बैठक बस्नुपर्ने, धेरैभन्दा धेरै बहस र छलफल भएर निष्कर्ष निस्कनुपर्ने । तर हामी संस्थागत रूपमा चल्न नचाहने, दुई जना नेताले जे गर्नु हुन्छ, त्यसमै ‘जिन्दावाद’ भनेर हिँड्ने । तलका कतिपय नेताहरुले पनि त्यसकै समर्थन गरिदिने ।(नेकपाका स्थायी समिति सदस्य ज्ञवालीसँग गरिएको कुराकानीमा आधारित)#युवराज ज्ञवाली