स्वामी विवेकानन्द विगत शताब्दीका एक महान सन्त, तेजस्वी ऋषि र आफ्नो गुरु प्रति पूर्ण समर्पित व्यक्तित्व हुनुहुन्थ्यो । उहाँको बारेमा हिन्दु जगतमा नाम नसुन्ने व्यक्ति शायदै होला । स्वामी विवेकानन्दले हिन्दुहरूको गुमेको प्रतिष्ठा र गौरव फर्काउनु भयो । भारत इस्लामी र अंग्रेज शासकहरुको गुलामीमा सयौं वर्षदेखि पिल्सिएको थियो । भारतलाई पश्चिमी जगतमा सर्प, हात्ती नचाउने, जादुटुनामा विश्वास गर्ने अविकसित देशको रुपमा बुझिन्थ्यो । हिन्दुहरू सबै प्रकारले निराश दुःखी र लाचार थिए । पश्चिमाहरूको सांस्कृतिक र धार्मिक आक्रमणले हिन्दु समाज अपमानित थियो । हिन्दु जगत विपन्न थियो र त्यो विपन्नताको परिणाम स्वरुप अनकौं हिन्दुहरुको धर्म परिवर्तन भइरहेको थियो ।त्यस समयमा स्वामी विवेकानन्दले तेजस्वी र प्रतिभा पूर्ण ढंगले हिन्दु जातिको गौरव र गरिमालाई पुर्नस्थापना गर्नुभयो र उहाँले भारतमा मात्रै हैन सुदूर अमेरिका, बेलायत जस्ता भौतिक विकासको शिखर छुएका पाश्चात्य देशहरुमा गएर उपनिषद्, योग र वेदान्तलाई प्रतिष्ठित गर्नुभयो । स्वामी विवेकानन्द पछि जति पनि हिन्दु योगी, तपस्वी र गुरुहरु पश्चिमी जगतमा गए, उनीहरूले स्वामी विवेकानन्दले मार्गप्रशस्त गरेको पृष्ठमूभिमा आफ्नो कार्यलाई अगाडि बढाए । पश्चिमी जगतमा पूर्वीय धर्मलाई दिलाएको सम्मानका लागि उहाँको जति प्रशंसा गरेपनि कमै हुन्छ । नरेन्द्र स्वामी विवेकानन्दको संन्यासपूर्वको नाम हो । उहाँको बारेमा स्वयम् उहाँका गुरु रामकृष्ण परमहंसले बारम्बार भन्नुहुन्थ्यो कि नरेन्द्र सामान्य मानिस होइन । परमहंस भन्नुहुन्थ्यो, – “नरेन्द्र त साक्षात् नारायणको अवतार हो ।” विवेकानन्दको बारेमा कसैले शिकायत ग-यो भने रामकृष्ण परमहंसले नरेन्द्रमा कुनै अपवित्रता छैन्, ऊ महान कार्य गर्न जन्म लिएर आएको छ भनी प्रसंसा गर्नुहुन्थ्यो ।  स्वामी विवेकानन्दको जन्म १२ जनवरी १८६३ मा कोलकताको एक सुसंस्कृत दत्त परिवारमा भएको थियो । उनको पिताको नाम विश्वनाथ दत्त थियो जो त्यससमय एक प्रख्यात वकिल हुनुहुन्थ्यो । उनको हजुरबुवा निकै धनाढ्य हुनुहुन्थ्यो । तर उनी पच्चीस बर्षकै आयुमा सन्यासी भएर घर छोडेर हिडे । हजुरबुवाको त्यो त्यागको गाथाले स्वामी विवेकानन्दलाई पनि वैरागी हुने प्रेरणा बच्चैदेखि मिल्यो । स्वामी विवेकानन्दको हृदयमा पनि बारम्बार परिवार छोडेर जोगी बैरागी भएर हिँड्ने प्रवल इच्छा थियो । तर उनलाई त्यो मौका मिलेन त्यसको पनि विशेष कारण छ । विश्वनाथ दत्तको परिवारमा पुत्रको जन्म भएको थिएन र आमा भुवनेश्वरी देवीमा पुत्र नभएको पीडा थियो । पुत्र प्राप्तिको लागि उनका माता, पिताले पूजा, अर्चना र उपवास गर्थे । आफ्नो एक नातेदारलाई काशीको विश्वनाथ मन्दिरमा आफ्नो नामबाट पुत्र जन्मिने भाकल राख्न आग्रह उनकी माताले गरेकी थिइन् ।त्यसको केही महिनापछि भुवनेश्वरी देवीलाई दिव्य स्वप्न दर्शन भयो । सपनामा भगवान् शिव शिशुको रुपमा आएर उनको काखमा बसे । त्यसको केही महिनापछि स्वामी विवेकानन्दको जन्म भयो । स्वामी विवेकानन्द भन्नुहुन्थ्यो – “ममा जतिपनि धार्मिक संस्कार छ, त्यसका लागि म आफ्नो माताप्रति कृतज्ञ छु । उहाँको प्रार्थना र आध्यात्मिक प्यासले मलाई यो धर्तिमा ल्याएको छ । म यो ऋण कहिल्यै चुकाउन सक्दिन ।” विवेकानन्दको प्रतिभा, सौर्य, साहस र सौन्दर्य देखेर जसलाई पनि लाग्थ्यो कि वहाँ दिव्य गुणहरुले परिपूर्ण हुनुहुन्छ । स्वामी विवेकानन्द जम्मा ३९ वर्ष बाँच्नु भयो र त्यति छोटो जीवनकालमा उहाँको पौरख र कर्मको दायरा यति  विशाल र वृहत छ कि जति उहाँले काम गर्नुभयो त्यो अन्य कुनै मनुष्यले गर्नलाई अनेक जन्म लिनुपर्छ । परमहंस रामकृष्णको विवेकानन्दप्रतिको अद्भूत प्रेम थियो । परमहंस रामकृष्ण विवेकानन्दलाई सामान्य नर नठानी स्वयम् नारायणकै अंश अवतार मान्नुहुन्थ्यो । रामकृष्णले भन्नुहुन्थ्यो कि नरेन्द्र सप्तऋषिलोकको ऋषि हो ।    एक दिन रामकृष्ण प्रगाढ् समाधिस्थ अवस्थामा भौतिक जगत्को अतिव्रmमण गरी उध्र्वगामी भावजगत्मा प्रवेश गर्नुभयो । यो उध्र्वयात्राको पथको दुवैतिर असंख्य देवी–देवताका विग्रहहरू थिए । त्यो लोकभन्दा पनि माथि चेतनाले उडान लिएपछि उहाँले महान् सप्तर्षिहरूलाई प्रकाशमय रूपमा देख्नुभयो । उहाँलाई प्रतीत भयो, ‘यी ऋषिगण ज्ञान, वैराग्य, पवित्रता तथा प्रेममा देवताहरूभन्दा पनि धेरै माथि छन् ।’ एकाएक उहाँको चेतनाले एक बालकको रूप लियो र उक्त बालकले समाधिस्थ एक ऋषिलाई पछाडिबाट आलिङ्गन गरी मधुर स्वरमा भन्यो, ‘समय आइपुग्यो, म पृथ्वीमा जन्म लिंदैछु, तपाईं आउनुपर्छ ।’ ऋषिले समाधिबाट आँखा खोली भने, ‘तपाईं जानुस्, म आउँछु’ । कोलकाताको त्यो व्यवसायी नगरीमा जब रामकृष्णले पहिलोचोटि विवेकानन्दलाई देख्नुभयो, अन्तर्मुखी, पवित्रता तथा वैराग्यमा डुबेका ती आँखा देख्नेबित्तिकै उहाँले चिन्नुभयो, विवेकानन्द कुनै साधारण व्यक्ति नभई त्यही सप्तर्षिलोकका समाधिस्थ ऋषि नै हुन् । सानो छँदा नरेन्द्रलाई अनौठा अनुभूतिहरु हुन्थे । सुत्ने बेलामा आँखा चिम्लिएपछि उनको अघि तेज सूर्य समान तेज प्रकाशको पुञ्ज देख्थे । उनलाई लाग्थ्यो यस्तो सबैलाई हुन्छ । तर त्यो प्रकाशको दर्शन साधनाको धेरै माथि पुगेका छैठौं चक्र सकृय भएका साधकलाई मात्र हुने गर्छ । त्यसैबेला उनले गौतम बुद्धको जीवन्त उपस्थिति पनि महसुस गर्थे । यो अनुभूति उनलाई ध्यानको मार्गमा प्रतिष्ठित गराउने प्रेरणाको रूपमा आएको थियो ।   युवा अवस्था उत्साह, तीक्ष्ण मेधा, बलिष्ठ शरीर र तार्किक दृष्टिकोण तथा अनिश्वरवादी रुपमा परिचित भए । उनी गम्भीर चिन्तन–शक्ति तथा तीक्ष्ण बुद्धिको बलमा इतिहास, साहित्य तथा दर्शनका अनेक विषयमा कम समयमै महारथ हासिल गरे । ईश्वरको अस्तित्वको प्रश्नले उनलाई खोजको प्रगाढतामा पु¥यायो र ज्यादै बेचैन पनि बनायो । तर उनको प्रज्ञाले कुनै पनि कुरालाई ठोस प्रमाण विना स्वीकार गर्न मान्थेन । यही ईश्वरको अस्तित्वको खोजले उनलाई धेरै धार्मिक व्यक्ति र संगठनमा पु¥यायो । तर कतैपनि उनले यसको सन्तोषजनक उत्तर पाएनन् ।यही १९ वर्षे अधीर युवा अवस्थामा एक दिन स्कटिश क्रिश्चियन कालेजका प्रोफेसर हेस्टीले कवि विलियम वड्र्सवर्थको ‘दी एक्सकर्शन’ नाम कवितामा उल्लेखित गरिएको ‘ट्रान्स’ शब्दको वर्णन गर्दै थिए । नरेन्द्रले त्यसलाई अझ व्याख्या गर्ने आग्रह गरे । हेस्टीले यसै सन्दर्भमा थपे – ‘म यस्तो एक प्रज्ञापुरुषलाई चिन्छु जो यो ‘ट्रान्स’ को उच्च आनन्द स्थितिलाई प्राप्त गरिसकेकेका छन् उनी हुन् – ‘दक्षिणेश्वरका रामकृष्ण परमहंस’ । अध्यापक हेस्टीले दिएको जानकारीले खोजको भूँभरीमा रुमलिरहेका नरेन्द्रलाई रामकृष्णलाई भेट्ने ठूलो प्रेरणा प्राप्त भयो । आफ्नै परिवारका एक नातेदार रामचन्द्र दत्त पनि परमहंस परमहंस रामकृष्णका अनन्य भक्त थिए उनले पनि रामकृष्णको अनौठो दिव्य जीवनचर्याको कुरा सुनाए । यी दुई व्यक्तिहरुबाट प्राप्त प्रेरणाले १९ वर्षकै उमेरमा विवेकानन्द रामकृष्णको दर्शन गर्न दक्षिणेश्वर पुगे । कामना इच्छा र वासनाहरुले भरिएको यो शहरमा अकिञ्चन, आफैँभित्र केन्द्रित, प्रगाढ अन्तर्गहनतामा डुबेका निश्चल आँखा र निर्विकार हृदय, तेजस्वी मुहार लिएर आफू अघि उपस्थिति भएको युवकलाई देखेपछि ऋषिलोकमा आफुले पृथ्वीमा अवतरण हुन आमन्त्रण गरेको ऋषि यही हो भन्ने रामकृष्णलाई याद आयो । रामकृष्णले विवेकानन्दलाई एकान्तमा लग्नुभयो र भन्नुभयो – “अरे, तिमी यति दिन देखि कहाँ थियौ ? म त कति दिन देखि तिम्रो प्रतिक्षामा थिएँ । विषयी मानिसहरुसँग कुरा गर्दा गर्दा मेरो मुख जलिरहेको छ, आज तिमी जस्तो सच्चा त्यागी व्यक्तिसँग भेट्दा मलाई शान्ति मिल्नेछ ।” यति भन्दै रामकृष्णको आँखाबाट आँशु बहन थाल्यो । नरेन्द्र हतप्रत भएर मौन बसे । केही समयपछि रामकृष्णले हात जोडेर नरेन्द्रलाई आदर र सम्मानजनक भावले भने, “मलाई थाहा छ, तिमी साधारण मान्छे होइन तिमी सप्तऋषि मंडलका महर्षि हौ, नररुपी नारायण हौ । जीवहरुको कल्याणको कामनाले तिमीले यो रुप लिएर आएका छौ । म तिम्रै प्रतिक्षामा थिएँ ।” तार्किक र नास्तिक नरेन्द्रलाई एक गरिब ब्राह्मणले त्यस्तो भनेको सुनेर उनी अवाक् भएर हेरिरहे । उनलाई यो रामकृष्ण पालग जस्ता लागे । रामकृष्णले बंगालमा बन्ने एक विशेष सन्देश मिठाई खाना दिनुभयो ।रामकृष्णले त्यो सबै मिठाई आफ्नै हातले विवेकानन्दलाई खुवाउनुभयो र खाँदा मिठाईका टुक्राहरु विवेकानन्दको मुखबाट भँुईमा खस्थे, त्यी टुक्रा रामकृष्णले भुँईबाट उठाउदै आफू खानुहुन्थ्यो । त्यस्तो दृश्य देखेपछि विवेकानन्दलाई यो मान्छे पक्कै पनि सद्दे होइन पागल नै हो भन्ने निश्चय लाग्यो । रामकृष्णले नरेन्द्रको हात समातेर भन्नुभयो, “बाचा गर फेरि तुरुन्तै एक्लै भेट््न आउनेछौ ।” यो अनौठो स्थितिबाट मुक्ति पाउन नरेन्द्रले बचन दिए । चाडै आइ हाल भन्दै अश्रुपूर्ण नयनले रामकृष्णले स्वामी विवेकानन्दलाई विदाइ गर्नुभयो । रामकृष्णलाई भेट्दा स्वामी विवेकानन्दलाई के लाग्यो भने यो मानिस पक्कै पनि अनौठो छ, अदभूत छ, धार्मिक पनि हो तर पागल पनि हो भन्ने लाग्यो । म जस्तो साधारण विद्यार्थीलाई नारायण भन्छ, मलाई देखेर रुन्छ, पागल हो कि क्या हो । तार्किक मनले यसो तर्कना गरिरहदा हृदयले भने अर्कै निष्पत्ति दिइरहेको थियो । अन्तरमनको गहिराईमा रामकृष्णप्रति एक विशेष अनौठो आकर्षण र आदर पनि पैदा भइसकेको थियो । रामकृष्ण दक्षिणेश्वरमा बस्नुहुन्थ्यो । दक्षिणेश्वर कोलकाता शहरबाट अलिक टाढा दक्षिणतिर पर्छ । विवेकानन्दले हिडेरै जानुपथ्र्यो । उनीसँग कुनै साधन र स्रोत थिएन । लामो पैदल यात्रा गरेर विवेकानन्द फेरि दक्षिणेश्वर पुगे । यो दोस्रो रामकृष्णसँगको भेट अनौठो रह्यो । रामकृष्ण त्यसबेला आफ्नो निवासमा समाधिस्थ अवस्थामा हुनुहुन्थ्यो । नरेन्द्रको उपस्थितिले उहाँका आँखा खुले । विवेकानन्दलाई देख्नेबित्तिकै रामकृष्ण परमहंस भावविभोर भएर नाच्न थाल्नुभयो र आफुले समाधिमा बस्ने खाटमा बस्ने इशारा गर्नुभयो । साधारणतयः गुरु आसनमा शिष्यहरु बस्ने चलन छैन तर रामकृष्णले जबर्जस्ती विवेकानन्दलाई खाटमा बसाउनुभयो र आह्लादित भएर नाच्न थाल्नुभयो । विवेकानन्द थाकेर आएका थिए र उनको मनभित्र अनेक प्रश्नहरु मडारिरहेका थिए ।उनले रामकृष्णलाई प्रश्न गरे – “के तपाईले ईश्वर साक्षात्कार गर्नुभएको छ ?” आफ्नो खोजको यात्रामा विवेकानन्दले यो प्रश्न धेरै जोगी, योगी, नाम चलेका धार्मिक व्यक्तिहरुलाई सोध्नुहुन्थ्यो तर सबैबाट उहाँ निराश हुनुहुन्थ्यो । कसैले पनि स्वअनुभवबाट यसको उत्तर दिदैनथे । कोही शास्त्र उद्वरण गर्थे, कोही आफ्नो अज्ञान छुपाउन ठूलो सिद्धान्तका कुरा गर्थे । विवेकानन्द उठेर हिड्नु हुन्थ्यो । उनले अहिलेसम्म भेटेको कोही पनि व्यक्तिमा ईश्वर साक्षात्कार गरेको अनुभव थिएन । विवेकानन्दले रामकृष्ण परमहंसलाई ईश्वर साक्षात्कार सम्बन्धी यही प्रश्न सिधै गरे । रामकृष्णले हाँस्दै भन्नुभयो, “मैले तिमीलाई जसरी देखिरहेको छु, त्यसरी नै मैले परमात्मालाई पनि देखिरहेको छु तिमीलाई भन्दा पनि अझ स्पष्ट रुपमा मैले ईश्वरको साक्षात्कार गरिरहेको छु । के तिमी पनि उसको दर्शन गर्न चाहान्छौं ?” यस्तो अप्रत्यासित उत्तर सुनेपछि विवेकानन्द छक्क परे । उनलाई रामकृष्ण परमहंसले यस्तो जवाफ दिनुहुन्छ भन्ने आशा थिएन । हतप्रत र अक्क न बक्कको स्थितिमा उनी अचल बसे । रामकृष्णले आफ्नो खुट्टाले विवेकानन्दको छातिमा स्पर्श गरिदिनुभयो । त्यो शक्तिपातबाट स्वामी विवेकानन्दको यो बाहिरी जगतसँगको सुध हराउन थाल्यो । कोठाका भित्ता, सबै वस्तुहरु यो सारा जगत सबै घुमिरहेको महसुस भयो । विस्तारै उनलाई आफू र यो जगत सबै शून्यमा विलीन भएजस्तो अनुभव भयो । उनी आत्तिए र भयभीत भएर कराउन थाले, – “मलाई यो के गरेको, मेरा आमाबुवा, परिवार छन्, भाइहरू छन्, मेरो दायित्व छ । तपाईंले के गर्नुभयो ?” यो सुनेर रामकृष्ण जोडसँग हास्नुभयो र भन्नुभयो – “अहिले यो सबैको समय आएको छैन, फेरि कुनै बेला ।” यसरी विवेकानन्द परमहंसको यो स्पर्शबाट समाधिको साक्षात्कार अनुभूति लिएर फर्र्किए । तर्क र तथ्यमा सबै कुरालाई कसेर हेर्ने नरेन्द्रमा यो घटनाले ठूला उथलपुथल ल्याइदियो । यसरी सच्चा सन्त वा गुरुले शब्दबाट भन्दा पनि अनुभूतिबाट उत्तर दिन्छ । सद्गुरु या समाधिस्थ गुरुको उत्तर यस्तै हुन्छ, शास्त्रिय हुँदैन, अनुभूतिपूर्ण हुन्छ । रामकृष्ण परमहंसले आफ्नै स्पर्शबाट विवेकानन्दलाई दिए जस्तै अनुभूति ओशोले पनि आफ्नो स्पर्शबाट हामीलाई दिनुहुन्थ्यो । यो शक्तिपात एकदमै रुपान्तरकारी हुन्थ्यो । त्यसबाट असीम आनन्द, सौन्दर्य र शान्ति मिल्थ्यो । ईसाई धर्मबाट प्रभावित त्यसबेला बंगालमा केशवचन्द्र सेनको अध्यक्षतामा ब्रह्मो समाज भन्ने एक धार्मिक संस्थाले समाजलाई प्रभाव पारिरहेको थियो । हिन्दु धर्मलाई सुधार गरेर जानुपर्छ भन्ने मान्यता भएका शिक्षित व्यक्तिहरुले खोलेको त्यो संस्था वास्तवमा ईसाई धर्मबाट प्रभावित थियो जसले मूर्तिपूजा र अन्य परम्परागत मान्यताहरूको विरुद्धमा आफूलाई उभ्याएको थियो । स्वामी विवेकानन्द पनि ब्रह्मो समाजको सदस्य हुनुहुन्थ्यो र मूर्ति पूजाको विरोध गर्नुहुन्थ्यो । तर रामकृष्ण परमहंस भने कालीका उपासक हुनुहुन्थ्यो । त्यस्तै एक अर्को स्पर्शमा रामकृष्ण परमहंसले स्वामी विवेकानन्दको तेस्रोनेत्रमा छोइदिनुभयो । धेरै समयसम्म स्वामी विवेकानन्दलाई यो जगतको ब्रह्ममय भव्यताको अनुभूतिले छोडेन । बाटो, घोडा, टाँगा, वृक्ष, भोजन यो सबै जगतसँगको एकाकार भएको अनुभूतिले ठूलो रुपान्तरणकारी तरंग स्वामी विवेकानन्दको जीवनमा ल्यायो । वास्तवमा गुरुले अनुभवको झलक दिएपछि यसलाई प्राप्त गर्न साधनामा हिड्न शिष्यको हृदयमा श्रद्धा र शक्ति पैदा हुन्छ ।  स्वामी विवेकानन्दको उमेर २१ वर्षको हुँदा हृदयाघातबाट उनको पिताका देहान्त भयो । अति संभ्रान्त, धनी ख्यातिप्राप्त परिवारमा ठूलो बज्रपात भयो । परिवारले थाहा पायो कि उहाँले आफूसँग भएको सम्पत्ति भन्दा बढी खुल्ला हातले खर्च, दान दिएर स्वयम्लाई ऋणमा डुबाउनु भएको रहेछ । पिताको मृत्यपछि आम्दानी हुने बाटो बन्द भयो । साहुले दवाव दिन थाले । ७ जनाको परिवार थियो । बुवाको किरिया सकिनेबित्तिकै उनी जागिरको खोजीमा निस्किए किनभने किनभने घरमा खाने सरसमान पनि थिएन । हातमुख जोड्न हम्मे थियो । आफु साथीकोमा खाएर आएकोले बाँकि भोजन परिवारका अन्य सदस्यलाई गराउन भन्दै नरेन्द्र धेरै दिनसम्म भोक भोकै सुते । दिदी, आमा, भाइ सबैलाई पाल्ने जिम्मेवारी नरेन्द्रको काँधमा आइप¥यो । नरेन्द्रको जीवन एक विषम परिस्थितिको भुँवरीमा फस्यो । त्यस्तो धनाढ्य परिवारका नरेन्द्रलाई एक्कासी काम खोज्दै भौंतारिएर हिड्नुप¥यो ।  उनले दुत्कार, घृणा र नकार बाहेक कसैबाट केही पाएनन् । यो नैराश्यमा यो संसारमा भगवान्को कुनै अस्तित्व छैन यहाँ अन्याय मात्रै छ, इमानको कुनै कदर छैन भन्ने निष्कर्ष उनले निकाले । सबैबाट भरोसा उठेर गयो ।धनीको मात्र ईश्वर छ गरिब कुनै ईश्वर छैन भन्ने लाग्यो । उनको मनमा ईश्वर कै प्रति विद्रोह जाग्यो । यो मनोभाव कसैलाई व्यक्त गर्न नरेन्द्र कति पनि हिच्किचाउदैनथे । नरेन्द्रको ईश्वर विरोधी शब्दहरुका कारण उनको सबैले निन्दा गर्न थाले । उनलाई यसको कुनै मतलब थिएन । तर, महिनौं बितेपनि उनले कुनै काम पाउन सकेनन् । राम्रो भोजनको व्यवस्था नभएपछि उहाँको स्वास्थ्य क्षीण हुन थाल्यो र मानिसहरुले अब नरेन्द्रले मदिरापान पनि गर्न थाल्यो समेत भन्दै नरेन्द्रको व्यक्तिगत चरित्रलाई कलुषित बनाउने प्रयास गरे । नरेन्द्रप्रति रामकृष्णको प्रेम र लगाव देखेर इष्र्याले ग्रस्त व्यक्तिहरुले नरेन्द्र भ्रष्ट भयो भनेर रामकृष्ण कहाँ कुरो पु¥याउन गएछन् तर नरेन्द्रको महान् भविष्य र संभावना देखेका रामकृष्णले – “मैले कालीमाताबाट सबै थाहा पाइसकेको छु, उसको मनमा कहिल्यै कुटिल विचार आउन सक्दैन, ऊ गंगाजल जति पवित्र छ, एक शब्दपनि उनको बारेमा नराम्रो बोल्यौ भने यहाँ म कसैपनि पस्न दिन्न, सबैलाई यहाँबाट भगाउछु” भनेर डण्डा देखाउनुभयो । यस्तो आस्था नरेन्द्रप्रति रामकृष्णको थियो । तर अन्नसम्म नजुटने विषम घडीसम्म परमात्माको विधिले नरेन्द्रले जीवनलाई परिक्षा लिन छोडेन ।एकपटक फेरि दक्षिणेश्वरमा नरेन्द्रको परमहंस रामकृष्णसँग भेट भयो । सबैजना गइसकेपछि रामकृष्णले नरेन्द्रलाई भन्नुभयो – “मलाई थाहा छ तिमी माताको कामको लागि यो संसारमा आएका हौ र यो संसारमा तिमी सधैं रहँदैनौं । जबसम्म म छु तिमी पनि संसारमा रहौ” भन्दै रामकृष्ण रुन थाल्नु भयो । रामकृष्ण परमहंसको यो कुरा सुनेर नरेन्द्र कलकता फर्केर आए र भित्रपट्टि उनलाई यो अनुभव हुन थाल्यो उनको जन्म साधारण मनुष्यको जस्तै धन उपार्जनको लागि भएको होइन । दुर्भाग्यको घडिमा मानिसले बुद्धी गुमाउँछ र जब खराब समय जीवनमा आउँछ राम्रा भन्दा राम्रा व्यक्तिले धैर्य र संयम गुमाउँछन् । नरेन्द्रलाई यस्तो होस् भन्ने चाहाना थिएन ।  एक, दुईवटा साना खुद्रा कामहरु उनले पाएपनि उनको पारिवारिक समस्या समाधान हुने गरी कुनै गतिलो अर्थ आर्जन हुनसकेन । अनेक विपत्तिहरुका बीच उनी चिन्तित रहे । विशादपूर्ण विचारका कारण उनी थाके । यही अवस्थामा उनी दक्षिणेश्वर पुगे र रामकृष्णलाई भने कि तपाईंले मेरो भाइहरूको दुःख टार्न माता जगदम्बालाई प्रार्थना गर्नुप¥यो । जगदम्बालाई प्रार्थना गरिदिनुस् । तर रामकृष्णले भन्नुभयो – “माताले त कति चोटी मलाई भनिसक्नुभयो । म उसको समस्या समाधान गरिदिन्छु । तर उ मलाई मान्दै मान्दैन । केही छैन, आज मंगलबार हो आज राती मन्दिरमा आउनु माताले चाहिनभने के हुनसक्दैन?” रामकृष्णको यो आग्रह नरेन्द्रले टार्न सकेनन् र उनी रात्रिकाल मन्दिरमा आए । मन्दिर भित्रको माताको विग्रह दर्शनले नै उनलाई ध्यानस्थ बनाइदियो । माता कालीको मूर्ति जगमगाइरहेको देखे । उनको ज्योर्तिमय चेतनामा उनी त्यहाँ के माग्न आएका हुन् भने कुनै सुध रहेन । जब उनलाई होस आयो माताको अघि केही सांसारिक वस्तु माग्न आएको कुराले उनलाई लज्जाबोध भयो । तर घरको समस्याले अति गा¥हो भइरहेको कारणले उनले धेरैचोटी सांसारिक कुराहरु काली माताबाट माग्न खोजे तर सकेनन् । उनले भने, “ठाकुर, म मातासँग रुपैया पैसा माग्न जान्छु, तर यो सब माग्दा मलाई लज्जा अनुभव हुन्छ ।” रामकृष्णले हाँसेर भन्नुभयो – “जुन वस्तुको तिमीलाई लालसा नै छैन, त्यसलाई तिमी माग्न पनि कसरी सक्छौ ?” यो घटनापछि नरेन्द्रको जीवनमा ठूलो क्रान्तिकारी परिवर्तन भयो । जो माँ कालीलाई मादैनथे, तर अब मान्न थाले । रामकृष्णबाट काली माताका भजनहरु सिके र रातभरि ती भजनहरु गाइरहे । मूर्ति पूजामा श्रद्धा नभएका नरेन्द्र अब मूर्ति पूजक सगुण उपासकमा परिवर्तित भए ।रामकृष्ण भन्दा शुद्धतम गुरु खोज्न कठीन छ र विवेकानन्द जस्तो समर्पित शिष्य खोज्न झनै कठीन छ । यस्ता युगपुरुषहरुको बारेमा हामी जति परिचर्चा गर्छौं त्यति नै हाम्रो हृदय पनि शुद्ध भएर आउँछ । गुरु शिष्यको यो अनुपम जोडी आध्यात्मको इतिहासमा एक आदर्श जोडी हो ।[email protected]