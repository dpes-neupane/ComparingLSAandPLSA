कोरोना भाइरसको संक्रमणले अहिले संसार नै आतंकित छ । समग्र जनस्वास्थ्यमा एकैचोटि ठूलो चुनौती देखापरेको छ, जसको परिणामस्वरुप विश्व अर्थतन्त्र नै प्रभावित हुँदैछ । युरोप तथा अमेरिकाजस्ता मुलुकमा यस भाइरसको संक्रमण र मर्नेहरुको बढ्दो संख्याले विश्व जनसमुदायलाई नै त्रसित बनाएको छ । यो महाव्याधिले सम्पूर्ण मानवताका लागि खतराको घन्टी बजाएको छ र यस भाइरसविरुद्ध देशहरूको एक्लाएक्लै लडाइँ पर्याप्त नहुने प्रमाणित गरेको छ ।यो आलेख तयार पार्दासम्म नेपालमा संक्रमितको संख्या त्यति ठूलो नदेखिए पनि हामी मानसिक, सामाजिक र आर्थिक रुपमा नराम्ररी प्रभावित भइसकेका छौं । र अहिलेको हाम्रो प्राथमिकता भनेको सकेसम्म यसको संक्रमणबाट जोगिने उपाय अवलम्बन गर्ने नै हो । यसको लागि केही विशेष क्षेत्रमा ध्यान दिनैपर्छ ।स्वाभाविक रुपमा संकटको बेला सरकारले अभिभावकको भूमिका खेल्नुपर्ने हुन्छ । महत्वपूर्ण निर्णय र पूर्व तयारी पनि सरकारी तहबाटै हुनुपर्छ । 'नेपाल भ्रमण वर्ष २०२०' मा २० लाख पर्यटक भित्र्याउने महत्वाकांक्षामा हुइँकिंदा नेपाल सरकारले संसारको सबैभन्दा बढी जनसंख्या भएको चीनले भयावह विपत्तिको सामना गरिरहेको र नेपालले पनि कुनै बेला बिषम परिस्थितिको सामना गर्नुपर्ने हुनसक्छ भन्ने आकलन गर्न सकेन । त्यसको सट्टा सरकारका जिम्मेवार व्यक्तिले नै “हामी कोरोना फ्री छौं, नेपाल घुम्न आउनोस्” भन्ने सूचना प्रवाह गर्दा जनमानसले सरकारको भूमिका, तयारी र तथ्याड्कमाथि प्रश्न गरेकै हो । आजको दिनमा पनि सरकारले अभिभावकको शैलीमा प्रस्तुत भएर जुन मात्रामा भरोसा दिनुपर्ने र समन्वय गर्नुपर्ने हो, त्यसमा फितलोपना छ । तयारीको हालत भने बहुआयामिक रुपमा नाजुक छ ।'नेपाल भ्रमण वर्ष २०२०' मा २० लाख पर्यटक भित्र्याउने महत्वाकांक्षामा हुइँकिंदा नेपाल सरकारले संसारको सबैभन्दा बढी जनसंख्या भएको चीनले भयावह विपत्तिको सामना गरिरहेको र नेपालले पनि कुनै बेला बिषम परिस्थितिको सामना गर्नुपर्ने हुनसक्छ भन्ने आकलन गर्न सकेन । त्यसको सट्टा सरकारका जिम्मेवार व्यक्तिले नै “हामी कोरोना फ्री छौं, नेपाल घुम्न आउनोस्” भन्ने सूचना प्रवाह गर्दा जनमानसले सरकारको भूमिका, तयारी र तथ्याड्कमाथि प्रश्न गरेकै हो ।सरकारले चैत्र १८ गतेसम्म लकडाउनको घोषणा गरेको छ । कोरोना संक्रमितको संख्या ह्वात्तै बढेको र मर्नेको संख्यासमेत बढ्दै गएको अवस्थामा भारत सरकारले पनि तीन साता लकडाउनको घोषणा गरेको छ । अब नेपालको परिस्थिति पनि त्यस्तै नहोला भन्न सकिँदैन । यहाँ पनि चैत्र महिनाभरि नै लकडाउन हुने प्रबल सम्भावना छ ।यदि कोरोना भाइरसको संक्रमण फैलिहाल्यो भने त्यसलाई कसरी व्यवस्थापन गर्ने भन्ने हाम्रो ठूलो चुनौती हो । संक्रमित बिरामीहरुलाई कहाँ राख्ने, स्वास्थ्यकर्मीहरु कसरी सुरक्षित रुपमा परिचालन गर्ने, स्रोत र साधन कसरी जम्मा गर्ने, अन्य संघसंस्था र स्वयंसेवकलाई कसरी परिचालन गर्नेजस्ता कुरा अहिल्यै छलफल गरी पूर्वतयारी गर्न सकियो भने परेको बेला सहज हुन्छ । यस्तो अवस्थामा राज्यले केही मूलभूत विषयमा गम्भीरतापूर्वक ध्यान दिनु जरुरी हुन्छ ।संक्रमण हुन नदिनु नै बुद्धिमानीजनस्वास्थ्यको हिसाबले हाम्रो महत्वपूर्ण पहल भनेको सकेसम्म संक्रमितलाई भित्रिन नदिने, भित्रिहाल्यो भने पनि फैलिन नदिने न हो । नत्र, पछुताउनु बाहेक हामीसँग कुनै विकल्प बाँकी हुने छैन । अहिलेसम्मको अनुभवले के देखायो भने यो महाव्याधिले गरिब, धनी, जात, धर्म, लिङ्ग, थर र धर्म, नेता, कार्यकर्ता र पार्टी छुट्याउदैन ।यस्तो अवस्थामा कोरोना लागेको होस् वा नलागेको होस्, निश्चित विषयमा ध्यान दिनैपर्छ । एक-अर्कासँगको दूरी एक मिटरभन्दा बढी कायम गरे संक्रमण हुने दर कम हुन्छ । यो भाइरस हावाको माध्यमबाट सर्दैन, तर कसैले हाच्छ्युँ गर्दा वा खोक्दा सर्ने हुँदा टाढा बस्नुपर्छ । हाच्छ्युँ गर्दा वा खोक्दा रुमालले मुख छोप्ने गर्नुपर्छ र साबुन पानीले बराबर राम्रोसँग हात धुनुपर्छ । स्यानिटाइजर लगाएपछि नजिकै आगो बाल्नुहुँदैन । यसमा स्प्रिट हुने भएकाले जल्ने सम्भावना हुन्छ । खोकी लागेको छ भने बेसार-पानी, ज्वानो-पानी, अदुवा-पानीको सेवन गर्न सकिन्छ । सामान्य ज्वरो वा टाउको दुखेमा सिटामोल खान सकिन्छ । यति हुँदा पनि उच्च ज्वरो, टाउको दुख्ने, सास फेर्न गाह्रो हुने लक्षण देखिएमा चिकित्सकको परामर्श आवश्यक पर्छ ।यो भाइरस हावाको माध्यमबाट सर्दैन, तर कसैले हाच्छ्युँ गर्दा वा खोक्दा सर्ने हुँदा टाढा बस्नुपर्छ । हाच्छ्युँ गर्दा वा खोक्दा रुमालले मुख छोप्ने गर्नुपर्छ र साबुन पानीले बराबर राम्रोसँग हात धुनुपर्छ । स्यानिटाइजर लगाएपछि नजिकै आगो बाल्नुहुँदैन ।अहिलेको महाव्याधिबाट विशेष गरी जेष्ठ नागरिकलाई बढी जोखिम हुन्छ भन्ने खबरले उनीहरुमा ठूलो मानसिक सन्त्रास पैदा गरेको छ । उनीहरु अन्य रोगसँग पनि जुधिरहेको अवस्थामा भौतिकरुपमा टाढा बस्नु परे पनि सामाजिक सामिप्यता जरुरी हुन्छ । जेष्ठ नागरिक, गर्भवती र बिरामीको थप हेरविचार गर्नुपर्छ, सही परामर्श दिनुपर्छ । सामाजिक सद्भावले हामीलाई मानसिक तनावग्रस्त अवस्थाबाट मुक्त पार्न मद्दत गर्छ ।दैनिक उपभोग्य सामग्रीको नियमित उपलब्धता महत्वपूर्ण छ । यसका लागि खोल्नुपर्ने खाद्यपसल, दूध, तरकारी र फलफूल पसलमा आवश्यक होसियारी अपनाउन र त्यसको नियमित अनुगमन आवश्यक छ, ताकि तिनै ठाउँहरु भोलि संक्रमण फैलिने ठाँउ नबनून् ।स्वास्थ्यकर्मीले काम गर्ने सुरक्षित वातावरणहाम्रो सरकारको क्षमता, हाम्रो स्वास्थ्य सेवा प्रणाली, अस्पतालहरुको अवस्था, उपलब्ध जनशक्ति, सुरक्षा सामग्रीको उपलब्धताजस्ता सबै कुराबारे हामी भलिभाँती जानकार छौं । चीन, इटाली, स्पेन, फ्रान्स र अमेरिकाजस्ता मुलुकलाई असुरक्षित बनाएको भाइरसले हामीलाई तहस नहस नपार्ला कसरी भन्ने ? हामीसँग जे छ त्यो पनि व्यवस्थित रुपमा परिचालन हुन सकिरहेको छैन । अहिलेसम्म हामी सुरक्षित छौं भनिरहेका छौं । तर कुनै दिन यो बिष्फोटन भयो भने हामी थेग्न सक्ने अवस्थामा हुने छैनौ ।सरकारले कोरोनाको बिरामीलाई उपचार गर्ने बेड छुट्याऊ, बिरामी आए उपचार गर भन्ने निर्देशन दिएको छ तर अधिकांश अस्पतालमा सुरक्षा सामग्री दिएको छैन । अस्पताल श्रोतले भनिरहेछ, सयौँको सङ्ख्यामा बिरामी आए भने हामीसँग स्रोत, साधनबिना कसरी उपचार गर्ने ? सरकारी अस्पतालमा जताततै खैलाबैला छ । सरकारी स्तरबाट स्वास्थ्यकर्मी ज्यान हत्केलामा राखेर ड्युटीमा खटिएका छन् । सरकारले देशभर दुई लाखभन्दा बढी मान्छे राख्नेगरी क्वारेन्टाइन व्यवस्थापन शुरु गरेको दाबी गरिरहेको छ । त्यो सकारात्मक पक्ष हो । तर केही प्रश्न उठेका छन् ।के फेसबुकमा देखाइएको जस्तो बेडको व्यवस्थाले मात्र क्वारेन्टाइनको तयारी पुग्छ ? के क्वारेन्टाइनमा हुनुपर्ने न्यूनतम मापदण्डसहीत व्यवस्थित गरिएको छ ? के एउटा पाल, सुत्ने खाट र ओढ्ने कम्बल र बिरामीको तापक्रम नापेको भरमा संक्रमण रोक्न सकिन्छ ? कोरोनासम्बन्धी प्राथमिक परीक्षणको अवस्थादेखि नै हरेक स्वास्थ्यकर्मीलाई ‘पर्सोनेल प्रोटेक्टिभ इक्वीपमेन्ट’ (पीपीई) र ‘एन ९५ मास्क’ अनिवार्य रुपमा उपलब्ध गराइनुपर्छ ।फेसबुकमा देखाइएको जस्तो बेडको व्यवस्थाले मात्र क्वारेन्टाइनको तयारी पुग्छ ? के क्वारेन्टाइनमा हुनुपर्ने न्यूनतम मापदण्डसहीत व्यवस्थित गरिएको छ ? के एउटा पाल, सुत्ने खाट र ओढ्ने कम्बल र बिरामीको तापक्रम नापेको भरमा संक्रमण रोक्न सकिन्छ ? कोरोनासम्बन्धी प्राथमिक परीक्षणको अवस्थादेखि नै हरेक स्वास्थ्यकर्मीलाई ‘पर्सोनेल प्रोटेक्टिभ इक्वीपमेन्ट’ (पीपीई) र ‘एन ९५ मास्क’ अनिवार्य रुपमा उपलब्ध गराइनुपर्छ ।जबसम्म आफू सुरक्षित छु भन्नेमा स्वास्थ्यकर्मी ढुक्क हुँदैनन् तबसम्म उनीहरुबाट सही किसिमले उपचार हुन सक्दैन । आफू असुरक्षित ठान्दासम्म स्वास्थ्यकर्मीले सेवा दिन तयार नहुनुलाई अन्यथा लिनु हुँदैन । जसरी लडाईंमा सेनापतिले आफ्ना सिपाहीलाई बिनाहतियार लड्न जाऊ भन्न मिल्दैन त्यसै गरेर सरकारले पनि स्वास्थ्यकर्मीलाई न्यूनतम रुपमा आवश्यक पीपीई व्यवस्था नगरी उपचारका लागि दृढतापूर्वक लाग्न दबाब दिन सक्दैन र दिनु पनि हुँदैन । जबर्जस्ती गर्न खोज्यो भने परिणाम प्रत्युत्पादक हुनसक्छ ।एक महिनाभन्दा धेरै समय सरकारसँग थियो न्यूनतम तयारी गर्न । कुरा धेरै गरियो, काम थोरै । अहिलेसम्म संक्रमितको संख्या कम भएकोले स्वास्थ्यकर्मीहरु न्यूनतम सुरक्षामा बिरामीको उपचारमा तयार छन् । भोलि संक्रमितको संख्या बढ्दा वा स्वास्थ्यकर्मी नै संक्रमित हुँदा कार्यक्षेत्र छाडेर जाने अवस्था सिर्जना नहोला भन्न सकिन्न । यस्तो दुरवस्था आउन नदिन सरकार पूर्ण रुपमा सजग हुनुपर्छ ।त्यसैगरी सुरक्षाका उपायको ज्ञान र सोसम्बधी व्यवस्था विमानस्थलदेखि शंकास्पद संक्रमितलाई बोक्ने सवारी साधन तथा एम्बुलेन्सका चालक र सहयोगीलाई समेत उपलब्ध गराइनुपर्छ । सरकार यस मामलामा अलमलमा परेको देखियो । यसबारे बेलैमा होसियारीका साथ काम गर्नु र गराउनु जरुरी देखियो ।परीक्षणको क्षमता बढाउनेहालसम्म टेकुस्थित राष्ट्रिय जनस्वास्थ्य प्रयोगशालामा कोरोनाको आशंकामा भएका व्यक्तिहरुको रगत परीक्षण हुँदै आएको छ । सरकारले पाटन अस्पताल, वीर अस्पताल र बीपी कोइराला मेमोरियल अस्पताल धरानमा पनि यसको परीक्षण सुरु गर्ने भनेतापनि अझैसम्म सुरु भएको छैन । यस्तो अवधारणा र अभ्यास अझै पनि केन्द्रिकृत नै रहेको छ । सरकारले प्रयोगशालाको परीक्षण क्षमता वृद्धि गर्नेतर्फ ध्यान पुर्‍याएको देखिँदैन । यो आलेख तयार पर्दासम्म राष्ट्रिय जनस्वास्थ्य प्रयोगशालामा एक हजार व्यक्तिको पनि रगत परीक्षण गरिएको छैन । यो संख्या चीनबाट जहाजमा नेपाल ल्याएका व्यक्तिहरुको रगत परीक्षण दोहोर्‍याएर जोडेपछिको हो । यस्तो अवस्थामा कोरोना सङ्क्रमितको पहिचान गर्न कठिन देखिन्छ । समयमै रोगको पहिचान गर्ने सके संक्रमण रोक्न र बिरामीको उपचार गर्न समेत सजिलो हुन्छ । यस्तो अवस्थामा राज्यले निजी क्षेत्र र विश्वविद्यालयसँग सहकार्य गरी परीक्षणको क्षमता बढाउनुपर्छ ।समन्वयको अभावमहाव्याधिको बेला जिम्मेवार निकायबीच समन्वय आवश्यक पर्छ । केन्द्रीय स्तरमा स्वास्थ्य मन्त्रालय, स्वास्थ्य सेवा विभाग, अस्पतालहरु, इपिडिमियोलोजी तथा रोग नियन्त्रण महाशाखा, व्यवस्थापन महाशाखा, राष्ट्रिय जनस्वास्थ्य प्रयोगशालाबीच नै राम्रो समन्वयको भएको देखिँदैन । सबैको समन्वय भएमा काम गर्न सहज हुन्छ ।सङ्घ, प्रदेश र स्थानीय सरकारबीचमा समन्वयबारे छलफल समेत भएको संकेत जनताले पाएका छैनन् । कसको जिम्मेवारी के हो त्यो पनि थाहा छैन । गर्ने इच्छाशक्ति भएकाहरु र यतिबेला केही गर्नुपर्छ भन्ने हुटहुटी भएका पनि अलमलमा छन् । विमानस्थल र सीमानाकाबाट आउने हजारौँ यात्रुको ज्वरो नदेखिएको अवस्थामा उनीहरूलाई ‘होम क्वाइरेन्टाइन’को नाममा घर-घर जान भनियो । अहिले उनीहरु के गर्दैछन कसैलाई पनि थाहा छैन ।विमानस्थल र सीमानाकाबाट आउने हजारौँ यात्रुको ज्वरो नदेखिएको अवस्थामा उनीहरूलाई ‘होम क्वाइरेन्टाइन’को नाममा घर-घर जान भनियो । अहिले उनीहरु के गर्दैछन कसैलाई पनि थाहा छैन ।विशेषगरी विदेशबाट गाउँ पुगेकाहरुलाई कम्तीमा २ हप्ता ‘होम क्वाइरेन्टाइन'मा बस्न भने बमोजिम गरेको वा नगरेको कसले अनुगमन गर्ने ? गाउँका घरमा अलगै बस्न मिल्ने कोठा र छुट्टै शौचालयको व्यवस्था नहुनसक्छ, त्यो बेला के गर्ने ? यो क्वारेन्टाइनको अनुगमन गर्न राजनीतिक दलका कार्यकर्ता र स्थानीय सरकारलाई तुरुन्तै परिचालन गर्न सकिन्छ । विपतको बेला स्थानीय सरकार सबैभन्दा बढी प्रभावकारी हुन्छ ।विश्व स्वास्थ्य संगठनका अनुसार नियमित साबुनपानीले हात धुनु नै संक्रमण रोक्ने सजिलो र महत्वपूर्ण उपाय हो । तर युनिसेफका अनुसार, हाम्रो जनसंख्याको करिब ५१ % (गाउँमा ५६ % र शहरमा ३२ %) मानिस साबुनपानीले हात धुने सुविधाबाट बञ्चित छन् । या त उनीहरुसँग हातधुने पानी छैन या साबुन या दुबै छैन । राज्यले यस अभावलाई नजरअन्दाज गर्न मिल्दैन । हरेक वडालाई आफ्ना-आफ्ना वडाका बासिन्दाको आर्थिक अवस्थाबारे थाहा पाउन कठिन छैन । साबुनको व्यवस्था गर्न नसक्ने घरलाई सोही बमोजिम सहयोग गर्न सक्छ र गर्नुपर्छ । संघको वित्तीय दायित्व, प्रदेशको अनुगमन, स्थानीयको कार्यान्वयनमा महत्वपूर्ण भूमिका हुनसक्छ ।निजी अस्पतालले ज्वरो, रुघाखोकीका बिरामीसमेत नलिएपछि सरकारी अस्पतालमा बिरामी चाप बढेको छ । सरकारी अस्पतालमा बिरामीको चाप धान्न गाह्रो भएको छ । प्रचार गर्दा अन्तर्रास्ट्रिय स्तरको अस्पताल भन्ने तर कोरोनाको शंका लागेको बिरामी नलिने भन्ने जायज छ ? यस्तो गर्न मिल्छ ? राज्यले यो विषयलाई गम्भीररूपमा लिनुपर्छ ।सही सूचना प्रवाहमन्त्रीले दिएको सूचना प्रवक्ताले खण्डन गर्नु पर्ने अवस्थाले हामी कति जिम्मेवारीका साथ काम गरिरहेका छौं भन्ने विषयलाई उदांगो पार्छ । राज्यले आफ्ना जनतालाई उपलब्ध गराउनुपर्ने सूचनाका सन्दर्भमा सरकार उत्तरदायी देखिएन । कसको नेतृत्वमा कमिटी बन्यो, गौण कुरा हो । परिणाम के कस्तो आयो त्यो मुख्य कुरा हो । जनताले सेवा लिन वा सहयोग दिन कहाँ, कसलाई, कहिले र कसरी सम्पर्क गर्ने, त्यो जानकारी चाहियो । व्यवस्था गरिँदै छ र गरिने छ जस्ता हावा वक्तव्यले खासै महत्व राख्दैन । राज्यले आफ्ना नागरिकलाई भनिदिनु पर्छ- ऊ कसरी अस्पताल जानसक्छ र उपचार पाउनसक्छ । कसरी चामल, दाल, तरकारी, नुन, तेल किन्नसक्छ । कुन ठाउँमा, कहिले र कसरी नागरिकले सेवा पाउँछ भन्ने जानकारी दिइँदैन भने 'जनता भोकै मर्न सरकारले दिँदैन' भन्ने उद्घोषको कुनै अर्थ हुँदैन ।ग्यासको सट्टामा विद्युत्लकडाउनका कारण बढी विद्युत् खपत गर्ने कलकारखाना, होटल, व्यापारिक भवन, स्कूल, कलेज र कार्यालय बन्द भएपछि विद्युत माग ह्वातै घटेको छ । नेपाल विद्युत प्राधिकरणले हामीसँग पर्याप्त विद्युत् उपलब्ध छ भनेको अहिलेको अवस्था हो । अब घरायसी प्रयोजनका लागि ग्यासको अभाव भएमा इन्डक्सन चुलो, माटाको हिटर, राइस कुकरमा खाना पकाई ग्यासको अभावबाट हुने समस्यालाई टारौं । घरमा ग्यासको सिलिन्डर थुपार्ने काम नगरौं ।रोगअघि गरिब भोकले नमरुन्देशको लकडाउन कम्तीमा चैत महिनाभर जान सक्छ । यस्तो अवस्थामा कोरोना भाइरस सँगसँगै भोक-भाइरसको बन्दोबस्ती पनि गर्नुपर्छ । अत्यावश्यक काममा बाहेक कसैलाई पनि बाहिर निस्कन प्रतिबन्ध लगाइएको लकडाउनमा उच्च तथा मध्यम वर्गले आफ्नो व्यस्थापन आफै गर्न सक्लान् र उनीहरु घरभित्रै बस्लान् । अशक्तहरू, दैनिक ज्यालादारी कामले जीवन चलाइरहेका निजी क्षेत्रका श्रमिकहरु, रिक्सा चलाएर, ठेला चलाएर, डोकोमा सामान बोकेर दैनिक गुजारा चलाउनेहरुका लागि कोरोनाको कारण आर्थिक गतिविधि ठप्प हुँदा उनीहरुको चुल्हो निभ्छ । सरकारले घरमा बस भनेर मात्रै पुग्दैन, गरिब समस्याबारे पनि योजना बनाएर प्रभावकारी कार्यान्वयन गर्नुपर्छ । भोकले रोग ल्याउने सम्भावनाबारे थप छलफल गर्नुपर्दैन ? संघ, प्रदेश र स्थानीय तहमा अनेक शिर्षकमा निष्क्रिय रहेको कोष चलाउन सकिन्छ । सरकार एक्लैले नसके विभिन्न उद्योगी, व्यापारी, समाजसेवीसँग सहयोगको अपिल गर्ने सकिन्छ तर त्यो पारदर्शी हुनुपर्छ । भूकम्पको बेलाजस्तो स्वार्थीसमूह केन्द्रित हुनुहुँदैन ।अत्यावश्यक काममा बाहेक कसैलाई पनि बाहिर निस्कन प्रतिबन्ध लगाइएको लकडाउनमा उच्च तथा मध्यम वर्गले आफ्नो व्यस्थापन आफै गर्न सक्लान् र उनीहरु घरभित्रै बस्लान् । अशक्तहरू, दैनिक ज्यालादारी कामले जीवन चलाइरहेका निजी क्षेत्रका श्रमिकहरु, रिक्सा चलाएर, ठेला चलाएर, डोकोमा सामान बोकेर दैनिक गुजारा चलाउनेहरुका लागि कोरोनाको कारण आर्थिक गतिविधि ठप्प हुँदा उनीहरुको चुल्हो निभ्छ । सरकारले घरमा बस भनेर मात्रै पुग्दैन, गरिब समस्याबारे पनि योजना बनाएर प्रभावकारी कार्यान्वयन गर्नुपर्छ ।र अन्तमा,महासंकटसँग जुध्ने क्रममा हामीले जे गरिरहेका छौं, यो पर्याप्त छैन । जसरी गरीरहेका छौं, यही तरिकाले यो संकटबाट पार पाउन सकिन्न । प्रविधिको विकास र यसको भूमण्डलीकरणपछि मानवजातिले अहिलेसम्मकै सबैभन्दा कठिन महाव्याधिसँग जुधिरहेको छ । जुन प्रविधिले हामीलाई संसार घुम्न सिकायो, त्यसैलाई प्रयोग गरेर अहिले भाइरस घुमिरहेको छ । हामी सबै व्यक्ति समयमै सचेत बनौं र मिलेर लडौं । हाम्रो आजसम्मको तयारी 'बाघ मार्न जाँदा स्याल मार्ने हतियार' बोकेजत्तिकै मात्र छ ।#कोरोनाभाइरस