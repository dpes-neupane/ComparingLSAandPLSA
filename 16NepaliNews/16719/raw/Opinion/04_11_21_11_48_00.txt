अस्तित्वको संकटबाट निर्देशित परराष्ट्र नीति होइन, शान्ति र समृद्धिलाई केन्द्रमा राखेर परराष्ट्र  नीति निर्माण गरी अघि बढ्नुपर्ने हाम्रो आवश्यकता छ । हामी सबैलाई यो कुराको बोध भइरहेको पनि छ  । हामी ठूलो राजनीति परिवर्तन पश्चात आफ्नै मोडेलको लोकतन्त्रको स्थापना गरी समृद्धिलाई केन्द्रमा राखेर अगाडि बढिरहेका छाँै । त्यो समृद्धिलाई हामीले संविधानबाट नै समाजवाद उन्मुख समृद्धि वा सामाजिक न्यायसहितको समृद्धि भनेर परिभाषित गरेका छौँ ।सम्बृद्धि शान्तिसँग सम्बन्धितशान्ति प्रक्रियाको एउटा मौलिक प्रयोगको बाटोबाट हामी अगाडि बढ्दै यो ठाउँमा आइपुगेको हुनाले स्वभाविक रुपमा हाम्रो समृद्धि शान्तिसँग सम्बन्धित छ । शान्ति र समृद्धि राष्ट्रको मुख्य कार्यभार हो । त्यसैले परराष्ट्र नीति त्यसको सेवा गर्ने उद्देश्यबाटै निर्देशित हुनुपर्छ भन्ने हाम्रो भनाई हो ।यसका लागि हामीले सुरुमै दुईवटा कुरामा सचेत हुन जरुरी छ । हामी अस्तित्वको संकटबाट मुक्त भयौँ, अहिले परराष्ट्र नीति केन्द्रमा छैन भनियो भने हाम्रो राष्ट्रिय सार्वभौमिकताको रक्षाको प्रश्न कमजोर हुनसक्छ । त्यो हुन नपाओस् । राष्ट्रिय सार्वभौमिकता र भौगोलिक अखण्डतासँग जोडिएका केही विषयहरु अहिले पनि छन् ।हाम्रो देश सावैभौमसत्ता सम्पन्न देश हो । यो कुरा सत्य हो । समृद्धिको जुन विश्व परिवेश छ त्यो भूगोल नै खाइदिने स्थिति, अस्तित्व नै लोप हुने स्थिति छैन । हाम्रो राष्ट्रिय सार्वभौमिताको सङ्कुचन एउटा कोणबाट मात्र हुँदैन । त्यो कुरामा हामीले नजरअन्दाज गर्न मिल्दैन । अहिले पनि भौगोलिक अखण्डतामा अतिक्रमण भइरहेका घटनाहरु कायमै छन्, जसलाई समाधान गर्न हामीले सकेका छैनौँ । यो पक्षलाई नजरअन्दाज गर्न सकिन्दैन ।हामी अहिले समृद्धिको कुरा गरिरहेका छौं । तर,कस्तो समृद्धि ? कसरी हासिल गर्ने समृद्धि ? भन्नेमा राज्यको नीति निर्देशित हुन्छ । त्यस अन्तर्गत परराष्ट्र नीति पनि निर्देशित हुन्छ । कुटनीति पनि त्यसबाटै प्रभावित हुन्छ । त्यसकारण हामीले शान्ति र समृद्धिको कुरा गर्दा समृद्धिको मोडेलको बारेमा र समृद्धि प्राप्त गर्ने तरिकाका बारेमा छलफल गर्नुपर्छ । किनकि निर्देशित नीतिहरुले हाम्रो परराष्ट्र नीतिलाई पनि प्रभावित पार्छ ।यो पनिभारत, चीन वा अमेरिका : गठबन्धनमा लाग्दा कसैले पनि हामीलाई बचाउन सक्दैनकिन कमजोर भयौं हामी ?किन हामी परराष्ट्र सम्बन्धका मामलामा कमजोर भयौँ ? अरु देशसँग हेपिने भयौं ? हामी सम्पन्न नभएर हो, गरिब राष्ट्र भएर हो, अर्थतन्त्र कमजोर भएर हो भन्ने यो यथार्थ हो । हामी जति सशक्त भयौँ, बलशाली भयौँ, सबल हुन सक्यौँ, त्यति नै हाम्रो सार्वभौमिकता मूल्याङ्कन गर्ने अधिकार बढ्छ । व्यवहारमा त्यसको अभ्यास बढेर जान्छ । तर, त्यसको अर्थ यो होइन कि हाम्रो सावैभौमिकता बलियो नभइ नेपाल विकसित हुन सक्छ र अर्थतन्त्र सुदृढ हुनसक्छ ।अर्थतन्त्रको मात्र कुरा गर्ने र समृद्धिको मात्र कुरा गर्ने मनस्थितिको विकास गर्ने कि अरुको पनि विकास गरिदिन्छु भन्ने ? राष्ट्रिय सार्वभौमिकता र राष्ट्रिय स्वाभिमानलाई मजबुत पार्नुपर्छ । यसलाई केन्द्रबिन्दुमा राखेर निर्णय गर्दै विश्वसँग सम्वन्ध कायम गरी उनीहरुलाई आफ्नो पक्षमा परिचालन गर्न सकियो भने बल्ल विकास र समृद्धि हुनसक्छ । तर, हामीले विकास र समृद्धिको निम्ति अरु सबै सुम्पिदिए पनि हुन्छ भन्ने दिशामा जाने खतराबाट मुक्त हुनु जरुरी छ ।हामी गरिब छौँ । अहिले पनि हामी अतिकम विकसित राष्ट्रको समुहमै छौँ । परराष्ट नीतिमा हाम्रो एकरुपता छैन । राष्ट्रिय सहमति छैन ।हामी शान्ति र समृद्धिको चरणमा छौँ । हाम्रो परराष्ट नीतिले त्यसको सेवा गर्नुपर्छ भन्ने धेरै कुराले पनि पुष्टि गरेको छ । परराष्ट्र नीति र कुटनीति स्वयम् पनि हाम्रो राष्ट्रिय अवस्था र नीतिको विस्तारित रुप नै हो । यसबारे एकदुइ वटा कुरा ध्यानाकर्षण गराउन जरुरी छ ।हाम्रा अन्तराष्ट्रिय नीतिहरु दोहोराइरहनु पर्दैन । सार्वभौम अखण्डता, भौगोलिक अखण्डता, स्वाधिनता, स्वाभिमान र राष्ट्रिय हितको रक्षा हामीले गर्ने हो । त्यसअन्र्तगत यसलाई पनि परिभाषित गर्नुपर्छ । राष्ट्रिय हितको सन्दर्भमा हामीले ‘के हो त हाम्रो राष्ट्रिय हित?’ भनेर बुझ्नुपर्छ । शान्ति र सुरक्षा यससँग जोडिएको महत्त्वपूर्ण पक्ष हो हाम्रो अन्तराष्ट्रिय नीतिको । हाम्रो पहिचान र भूमिकालाई स्थापित गर्ने कुरा पनि यसैभित्र पर्छ । यसो गर्दा विश्वको शान्ति, न्याय र प्रगतिमा हामीले के भूमिका खेल्न सक्छौँ भन्ने कुरालाई पनि नजरअन्दाज गर्नुपर्छ ।हामीले हाम्रो अन्तराष्ट्रिय उद्देश्य र नीतिलाई पनि ध्यान दिनुपर्छ । सकारात्मक चिजहरु हाम्रा अगाडि प्रस्टै छन् । विश्वका धेरै ठाउँमा साम्राज्यवादको विगविगी हँुदा प्रत्यक्ष उपनिवेशको बिगबिगी हुँदा पनि हाम्रो देश भौगोलिक रुपले एउटा सानो राज्यको रुपमा रहिरह्यो, टिक्न सक्यो । भारत, पाकिस्तान, बंगलादेश स्वयम् चीन लगायतका देशहरु हेर्दा प्रत्यक्ष उपनिवेश नभएको कमै छ । यस्तो स्थितिमा हामी सार्वभौम मुलुकका रुपमा उभिन सक्यौँ । यो हाम्रो सबैभन्दा सकारात्मक पक्ष हो ।पछिल्लो पटक नेपालको शान्ति प्रक्रिया मौलिक ढङ्गले अघि बढ्यो । यो विश्वव्यापी चर्चाको विषय पनि भयो । शान्ति प्रक्रियाको एउटा अन्तिम पाटो न्यायसँग सम्बन्धित  छन् ।  त्यसलाई कसरी पूरा गर्ने भन्ने कुराबारे हामी छलफल गरिरहेका छौँ । त्यो विषय एउटा महत्त्वपूर्ण र सम्वेदनशील कार्यभारका रुपमा छ । तैपनि नेपालमा मौलिक ढंगले लोकतन्त्रको स्थापना गर्ने काम भयो । यो बाटो र यसको चरित्र दुबै हिसाबले अहिलेको विश्वपरिवेशमा एकदम सबल पक्ष हो । लोकतन्त्रका पनि आफ्नै छुट्टै खास विशेषताहरु छन् । यो व्यवस्था नेपालमा नेपालकै खास मौलिक बाटोबाट अगाडि बढेको छ । शान्ति प्रक्रिया पनि यसको मूल आधारको रुपमा रहेको छ । त्यसको पनि मौलिक चरित्र रहेको छ । परराष्ट्र नीतिको कुरा गर्दा पनि आफ्नै हितलाई पस्किने यो एउटा सबल पक्ष मानिन्छ ।राष्ट्रिय पहिचानको अर्काे पक्ष छ । हामीले आफूले मिहेनत नगरी हाम्रो देश स्थापित भयो । सगरमाथा पनि हामीले मिहेनत गरेका होइनौँ । हाम्रो पुस्ताले गर्योे तर हामीले गरेका होइनौँ । बुद्ध लुम्बिनीमा जन्मिदिनुभयो । पशुपतिनाथ,जनकपुर हाम्रा पहिचान हुन् । हाम्रा राष्ट्रिय केही पहिचानहरु छन्, जो हामीले मिहेनत नगरी स्थापना भएका छन् । त्यसको सकारात्मक पक्ष छ । त्यसबाट हामीले लाभ लिन सक्ने स्थिति छ । हाम्रो जो भूराजनीतिक अवस्थिति छ, यसलाई पनि हामीले सकारात्मक पक्षका रुपमा लिनुपर्ने हुन्छ ।हाम्रो जियोपोलिटिकल लोकेसनले गर्दापनि हामी सामाजिक रुपमा अगाडि छौं । त्यस्तै गरेर हाम्रा अरु पोटेन्सियालिटी छन् । ती पनि हाम्रा सकारात्मक पक्ष हुन् । जस्तो विश्वमा गन्न सकिने केही सुन्दर देशहरु मध्येमा नेपाल पर्छ । हावापानी, जलस्रोत, पर्यटन, कृषि, जडिबुटी, जनशक्तिको कुरा गर्दा एकैसाथ यति ‘पोटेन्सियल’ आधार भएको देश संसारमा कमै पाइछ । भएका राष्ट्रिय सम्पत्ति र सम्पदाको रक्षा गर्दै अब विकसित, समृद्ध र शान्तिपूर्ण नेपालको विकास गर्न हामीलाई सहयोग पुर्याउँछ ।जियोपोलिटिक्सको जोखिम हामी गरिब छौँ । अहिले पनि हामी अतिकम विकसित राष्ट्रको समुहमै छौँ । परराष्ट नीतिमा हाम्रो एकरुपता छैन । राष्ट्रिय सहमति छैन । कुटनीतिको विकासमा हामीले आवश्यक क्षमता विकास गर्न सकेका छैनौँ । हाम्रा समस्या छन् । यस्तो बेला हाम्रो परराष्ट नीतिलाई प्रभावित पार्ने समस्याहरु केके हुन् त ? पहिचान गर्न सक्नुपर्छ ।समस्या हाम्रो अध्ययन, अनुसन्धान विश्लेषण र संश्लेषणमा छ । हाम्रो आजको सुरक्षा नीति के हो ? आज अन्तराष्ट्रिय नीति र कुटनीतिले नै फ्रन्टलाइनका रुपमा काम गर्छ, सेक्युरिटी विकासको निम्ति ।सकारात्मक पक्षका अतिरिक्त कमजोर पक्षपनि अवश्य हुन्छन् । अर्काे जोखिमका रुपमा जियोपोलिटिक्स पनि छ । यसलार्ई मुलभूत रुपमा सकारात्मक पक्षका रुपमा लिनुपर्छ । तर हामीले ठिक ढङ्गले परराष्ट्र नीति र कुटनीति सञ्चालन गरेनौँ भने यो जियोपोलिटिक्स हाम्रा लागि ठूलो जोखिम बन्न सक्छ । राष्टको भौगोलिक अखण्डता तत्कालै केही त नहोला तर आफ्नो सार्वभौकिमताको अभ्यास गर्ने नेपाली जनताले नेपालको बारेमा निर्णय गर्ने कुरामा एकदम कमजोर भएर जाने र यो देश असफल हुने, अर्काे क्रिडास्थल बन्ने कुरामा सचेत बन्न जरुरी छ । यसमा हामी आफैंले सिर्जना गरेका समस्याहरु के हुन त ? त्यसको लागि, शान्ति र समृद्धिको लागि अन्तराष्ट्रिय नीति कसरी अगाडि बढाउने भन्ने कुरामा हामी ठिक निष्कर्षमा पुग्न सक्नुपर्छ  । राष्ट्रिय हित र स्वार्थलाई केन्द्रबिन्दुमा राखेर हाम्रा नीत र आचरणलाई अगाडि बढाउनुको साटो कतिपय अबस्थामा पार्टी ,सरकार र नेताको स्वार्थमा निर्देशित हुने गरेको पनि पाइन्छ । यो एउटा ठूलो समस्या हो । राष्ट्रहित र चाहाना केन्द्रबिन्दुमा राख्ने कुरा गर्योे भने अलिकति तलमाथि भएपनि सच्चिएर जान सकिन्छ । मेरो सरकार कसैले बनाइदिन्छ कि ? पार्टीको नेतृत्वमा आफुलाई कसैले स्थापित गरिदिन्छ कि भन्ने मानसिकता हटाउनुपर्छ । त्यसबाट मुक्त हुनु पर्छ ।लघुताभास ग्रन्थीको विकासहामी एकदम लघुताभास र हीनता ग्रन्थिको सिकार भएका छौँ । त्यसले गर्दा अरुले हस्तक्षेप गर्योे भने अस्वीकार गर्ने दृढता प्रकट गर्दैनौँ । त्यति मात्र होइन, कतिपय बेलामा आफैले आमन्त्रण गर्छाैँ आफ्नो स्वार्थका लागि । हामी चीन र भारत विशाल छिमेकीको बीचमा छौं । उनीहरुको अर्थतन्त्र पनि हाम्रोभन्दा विशाल छ । राष्ट्रिय स्वार्थका निम्ति ती देशहरुको पनि न्यायोचित स्वार्थविरुद्ध नजाने गरी हामीले आफ्नो कुराहरु राख्दा ढिलोचाँडो हाम्रो आफ्नै पक्षमा निर्णय गर्न सक्छाँै । तर, हामीमा गर्न सक्छौँ भन्ने कुरामा विश्वास नै छैन । यो हीनता ग्रन्थिको सिकार भएको प्रमाण हो ।हामीले हाम्रो राष्ट्रिय स्वार्थलाई ठीक ढङ्गले परिभाषित गर्नुपर्छ । हामी अरुले गरेको हस्तक्षेप वा अन्य प्रकारका उत्पीडनको विरोध गर्छाँै, अरु देशमा न्यायपूर्ण सरकार छ भने त्यसलाई सम्बोधन गर्न लचकता प्रस्तुत गर्छाैँ । यो हुनुपर्छ । त्यसो गर्दा सफलता हासिल गर्न सकिन्छ । कतिपय मानिसको दिमागमा लोकतन्त्र आइसकेपछि पनि, जनताले भोट हालेको दुई तिहाई सरकार भएपनि सरकार यताउता गर्दा वा नेतृत्वको कुरा गर्दा तागत अन्तै छ भन्नेजस्तो मनोग्रन्थिले काम गरिरहेको पाइन्छ । त्यस्तो हुनुहुँदैन ।समस्या हाम्रो अध्ययन, अनुसन्धान विश्लेषण र संश्लेषणमा छ । हाम्रो आजको सुरक्षा नीति के हो ? आज अन्तराष्ट्रिय नीति र कुटनीतिले नै फ्रन्टलाइनका रुपमा काम गर्छ, सेक्युरिटी विकासको निम्ति ।अरु भन्दा सुरक्षाका बारेमा बढी ध्यान केन्द्रित गर्न जरुरी छ । विश्वव्यापी परिवेश छ । यो परिदृश्यमा हामीलाई विश्वव्यापीकरण र भुमण्डलीकरणबाट लाभ  कति हुनसक्छ ? यो पहिचान गर्न जरुरी छ ।अहिले इण्डोप्यासिफिककै कुरा पनि आइरहेको छ । अरु पनि सन्दर्भ छन् । अहिलेको विश्व परिस्थिति, हाम्रो राष्ट्रिय कार्यभार, छिमेकीबीचको सम्बन्ध – यी विषयमा अध्ययन गरेर नीति र कुटनीतिको स्तर, क्षमता अभिबृद्धितर्फ लाग्नुपर्छ ।यसरी क्षमता अभिवृद्धिको दिशातिर गएमात्र हामी ठीक ठाउँमा पुग्न सक्छौँ । यो पक्ष महत्त्वपूर्ण छ । तर, यसमा हाम्रो ध्यान कमजोर छ । अन्तर्राष्ट्रिय नीतिमा सहमती कायम गर्यो, त्यसमा पनि समस्या आउछ ।  केही आधार तयार गर्ने बेलामा अध्ययन, अनुसन्धान, मूल्याङ्कन गरौ भन्नेमा ध्यान छैन । सतही कुरा मात्र छ ।चीन र भारतको सम्बन्धमा कतिले समनिकटता भन्छन् तर म नेपालको राष्ट्रिय हितलाई केन्द्रबिन्दुमा राखेर दुवै छिमेकी मुलुकसँग असल मैत्रीपूर्ण सम्बन्ध कायम गर्नुपर्छ भन्छु ।हाम्रो संविधानले स्वतन्त्र परराष्ट नीतिको व्यवस्था गरेको छ । राष्ट्रिय सावैभौमिकता, स्वतन्त्रता, अखण्डता, स्वाधिनता र सार्वभौमिकताको हितलाई केन्द्रबिन्दुमा राखेर स्वतन्त्र परराष्ट्र नीति अवलम्बन गर्ने, सबै सन्धि सम्झौताको पुनरावलोकन गर्ने तथा समानता र राष्ट्रिय हितमा आधारित भएर अघि बढ्न संविधानले व्याख्या गरिदिएको छ । हामी मूलभुत रुपमा त ठीक दिशातिर छौँ तर त्यसलाई पोलिसी निर्धारण गर्ने कुरामा र कुटनीतिक ढंगले अगाडि बढ्ने कुरामा अरु तथ्य÷पक्षहरुको आधारमा निर्धारित गर्नुपर्छ । त्यसको हामीले अध्ययन, अनुसन्धान, विश्लेषण र संश्लेषण गर्नुपर्छ । यहाँ समस्या छ ।जतिबेला हामी राष्ट्रिय हितलाई केन्द्रबिन्दुमा राखेर सही परराष्ट्र नीति अपनाउँछौ र त्यो नीतिको कुशलतापूर्वक सम्पादन गर्दै सही कुटनीति सञ्चालन गर्ने ठाउँमा पुग्छौँ, त्यसवेलामात्रै नेपालको अहिलेको राष्ट्रिय कार्यभार पूरा गर्न मद्दत पग्छ ।हामीले के गर्नुपर्छ ?सबभन्दा पहिला हाम्रो राष्ट्रिय हितहरुलाई परिभाषित गर्नुपर्छ । सार्वभाौमिकताको सन्दर्भमा भौगोलिक अखण्डता जोडिन्छ । राष्ट्र सार्वभौमसत्ता सम्पन्न भन्ने तर निर्णय गर्न नपाउने, यो ठीक हुँदैन । आर्थिक क्षेत्रमा विश्व बैंक, आईएमएफ, डब्लुटिओहरुको नीति कति हामीले स्वीकार्नुपर्छ ? कति नस्वीकार्ने ? अहिले पनि हरेक ठाउँमा डब्लुटिओले वा आईएमएफले दिँदैन भन्छौँ । कति दिने र नदिने भन्ने कुरा हाम्रो राष्ट्रिय हितमा छ – छैन ?  उसको हस्तक्षेप छ या छैन भन्नेमा ठीक निष्कर्ष निकाल्न सक्नुपर्छ ।यी कारणले गर्दा राष्ट्रिय हित के हो, राष्ट्रिय हितलाई कसरी रक्षा गर्न र प्रबद्र्धन गर्न सकिन्छ भनेर परिभाषित गर्नुपर्छ ।अर्काे कुरा सुरक्षा नीति तय गर्दा निश्चित दृष्टिकोण र धारणा तय गर्न आवश्यक छ । त्यसपछि दुई देशबीचको सम्बन्धको कुरा आउँछ । असल मैत्रिपूर्ण सम्बन्धका आधारमा अगाडि बढ्नुपर्छ । जसले विश्वका महाशक्ति वा ठूला शक्तिका राष्ट्रहरुसँग हामीले राम्रो सम्बन्ध कायम राख्न सहज हुन्छ ।चीन र भारतको सम्बन्धमा कतिले समनिकटता भन्छन् तर म नेपालको राष्ट्रिय हितलाई केन्द्रबिन्दुमा राखेर दुवै छिमेकी मुलुकसँग असल मैत्रीपूर्ण सम्बन्ध कायम गर्नुपर्छ भन्छु ।नेपालको भौगोलिक अखण्डता, सावैभौमिकता र स्वाधिनताको रक्षा हुनुपर्छ । तर जहाँ समस्या छ, त्यहाँँ समस्या समाधान गर्न पहल नगरी त्यो सम्भव छैन । स्वतन्त्र परराष्ट नीति अबलम्बन गर्ने हैसियत प्रर्दशन गर्नैपर्छ । हामीले ठूलो सङ्घर्ष गरेर लोकतन्त्र ल्याएको हो । लोकतन्त्र र राष्ट्रिय सार्वभौमिकतालाई सँगसँगै लैजाने हो । एउटालाई संकुचन गराइए हाम्रो लोकतन्त्र बलियो हुँदैन । विकास पनि हुँदैन । त्यसकारण दुईवटा छिमेकीको सन्दर्भमा र अरुसँगको सन्दर्भमा पनि हाम्रो राष्ट्रिय हितलाई केन्द्रबिन्दुमा राख्न जरुरी छ । त्यसमा लचकता प्रदर्शन गर्नुपर्छ ।तर राष्ट्रिय हितको मात्र कुरा गरेर पनि हुदैन । राष्ट्रिय हितको कुरा गर्दा  बहकिन थाल्यौँ भने  विचलन आउछ । हामी लोकतन्त्रको प्रगति र न्यायको सन्दर्भमा विश्वमा उदाहरण बनेका छौं तर आफैमा पनि धेरै कुरामा स्पष्ट हुन आवश्यक छ ।विकासको मोडलअहिलेको हाम्रो विकासको मोडेल के हो ? हाम्रो नीति त्यसमै आधारित हुन्छ । हामीले आफ्नै मौलिकतामा विकासको मोडेल अगाडि बढाउने हो भने विश्वका सबै अनुभवहरुलाई सन्दर्भको रुपमा लिनुपर्छ । यसरी नेपालको आवश्यकतासँग मेल खानेगरी अरुसँग सम्बन्ध कायम गर्दै विकासको नयाँ मोडेल अगाडि बढाउनुपर्छ । जसरी प्रजातन्त्रको सन्दर्भमा लोकतन्त्रको नयाँ मोडेल स्थापित गरिरहेका छौँ । अभ्यास गर्ने प्रक्रियामा छौँ । त्यसैले विकासको नयाँ मोडेलमा हामी जान जरुरी छ र त्यसको बारेमा बहस हुुनुपर्छ । त्यसले पनि हाम्रो परराष्ट नीतिको दिशा निर्देशित गर्छ ।(सार्वजनिक नीति तथा रणनीतिक अध्ययन केन्द्र र रातोपाटी डट कमको सहकार्यमा ‘शान्ति र समृद्धिको लागि नेपालको दीर्घकालीन परराष्ट्र नीति’ शीर्षकको अन्तक्रियामा पूर्व परराष्ट्रमन्त्री तथा नेकपाका प्रवक्ता नारायणकाजी श्रेष्ठद्वारा व्यक्त विचारको सम्पादित अंश ।)टेप उतारः सुनीता न्यौपानेयो पनि....शान्ति र समृद्धिका लागि कस्तो हुनुपर्छ नेपालको दीर्घकालीन परराष्ट्रनीति ?  