समयले सबै भुइँफुट्टा, चोट्टा र चटकेहरुको परीक्षा लिन्छ । अलि दिन कुर्नुमात्र पर्छ, इतिहासका भित्तामा नतिजा अङ्कित भइहाल्छ । अहिले इतिहासको भित्तो हेर्दा मलाई निकट अतीतको याद आउँछ । र, कानमा कर्कश टेप गुन्जिन्छ । टेप भन्छ— नेपालीको ज्यान दह्रो छ । कोरोना नाथेले ठाँगेले छुँदैन । कुन परम् ज्ञानीको स्वर हो यो ? भूमिमन्त्री पद्मकुमारी अर्यालको को पो हो कि ? मेरा कानमा अर्को कर्कश टेप बज्छ । टेपे भन्छ— अब नेपाललाई ट्याक्क कोरोनामुक्त मुलुक घोषणा गरिन्छ । र, कमाइन्छ प्रवाहमय पर्यटनबाट छेलोखेलो पैसो   । र, देखाइन्छ दुनियाँलाई आफ्नो विरल प्रतिभाको बिछट्टको चमत्कार । योचाहिँ कुन महान् ज्ञाताको वाणी हो नि ? कुन्नि, पर्यटन मन्त्री योगेश भट्टराईको पो हो कि ? म त भन्छु— यी दुई भुइँफुट्टा ज्ञानीको खासै दोष छैन । मनतातो पानीले कोरोनारुपी बोसीय पदार्थलाई सहजै बध गर्ने गुरुमन्त्र छ त यिनले अरु के सुनून् ? के सिकून् ? र, के भनून् ? जस्तो राजनीतिक गुरु, उस्तै चेलाचेली ।  जस्तो माथि मुहान, उस्तै तल तुरतुरे जल ।अहिले यी ज्ञानीत्रय, गुरु र चेलाचेली, अबाक् छन् । र, वाचाल छन् स्वास्थ्य मन्त्रालयका जनस्वास्थ्यविद् भनिने कोरोना प्रवक्ता । प्रवक्ताश्री जे भन्छन्, यी ज्ञानीहरुले सुन्न नमिल्ने कुरा भन्छन् । अलि दिनयता यी प्रवक्ता एउटा फत्तुरको एकोहोरो रट लाउँदैछन् । यिनको रट भन्छ— जनताले सरकारी आज्ञा पालन गर्न अटेर गरे, अहंकार गरे र बिताए । जनताले आखिर के बिताए, श्रीमान् ?अहिले यी ज्ञानीत्रय, गुरु र चेलाचेली, अबाक् छन् । र, वाचाल छन् स्वास्थ्य मन्त्रालयका जनस्वास्थ्यविद् भनिने कोरोना प्रवक्ता । प्रवक्ताश्री जे भन्छन्, यी ज्ञानीहरुले सुन्न नमिल्ने कुरा भन्छन् । अलि दिनयता यी प्रवक्ता एउटा फत्तुरको एकोहोरो रट लाउँदैछन् । यिनको रट भन्छ— जनताले सरकारी आज्ञा पालन गर्न अटेर गरे, अहंकार गरे र बिताए । जनताले आखिर के बिताए, श्रीमान् ? जनताले हात नधोएर बिताए । सेनिटाइजर प्रयोग नगरेर बिताए । दूरी कायम नगरेर बिताए । मास्क नलाएर बिताए । बिताए त आखिर भयो के, श्रीमान् ? बर्बाद भयो ! संक्रमित ह्वाह्र्वार्ती बढे । कोभिड अस्पतालका बेड टनाटन भरिए । अब कडा बिरामीलाई समेत गृह आइसोलेनमा राख्नुपर्ने भो । आइसी यु र भेन्टिलेटर नपुगेर हाहाकारको अवस्था अउन अब बेर नलाग्ने भो । यो सब कसले गर्दा भएको हो, श्रीमान् ? प्रवक्ता महोदयको साङ्केतिक उत्तर छ— यो सब छाडा जनताको मेसोमति कुमतिले गर्दा भएको हो ।केही हप्ताअघिसम्म यिनै प्रवक्ताको कुरो ठीक विपरीत थियो । सरकारलाई बद्नाम लकडाउन बन्द गर्नु थियो । र, माथिको इसारा बमोजिम होला शायद, यी प्रवक्ता भन्दैथिए— संक्रमित घटे । टेस्ट गर्ने ठाउँ साँघुरिँदै गयो त कहाँ बढाउने पिसिआर टेस्ट ? बस्, लकडाउन खुल्यो, नागरिक चलहपहल गतिमान् भयो र कोरोना संक्रमण बढ्दै गयो । कोरोना नियन्त्रणका नाउँमा ओली सरकारले गर्न जानेको एकमात्र गाँठ्ठी कुरो यही लकडाउन हो । न बुद्धि र अर्थको लागानीको बोझ, न तयारीको लेठो । झ्याप्प घोषणा गर्‍यो, लाठा र बन्दुक सडकमा निकाल्यो, नागरिकहरुलाई घरघरमा थुन्यो र आफू मस्तसँग सुत्यो । संक्रमण बढ्नु के थियो, पुनः लकडाउन गर्न सरकार आतुर भयो । अनि पिसिआर टेस्ट ह्यात्तै बढाइयो । नतिजामा संक्रमितको संख्या ह्वात्तै बढ्यो । र, यो ‘ह्वात्तै’लाई निहुँ बनाएर सरकारले अहिले फेरि झ्याप्पै लकडाउन थोपरेको छ ।कोरोना नियन्त्रणका नाउँमा ओली सरकारले गर्न जानेको एकमात्र गाँठ्ठी कुरो यही लकडाउन हो । न बुद्धि र अर्थको लागानीको बोझ, न तयारीको लेठो । झ्याप्प घोषणा गर्‍यो, लाठा र बन्दुक सडकमा निकाल्यो, नागरिकहरुलाई घरघरमा थुन्यो र आफू मस्तसँग सुत्यो । संक्रमण बढ्नु के थियो, पुनः लकडाउन गर्न सरकार आतुर भयो । अनि पिसिआर टेस्ट ह्यात्तै बढाइयो । नतिजामा संक्रमितको संख्या ह्वात्तै बढ्यो । र, यो ‘ह्वात्तै’लाई निहुँ बनाएर सरकारले अहिले फेरि झ्याप्पै लकडाउन थोपरेको छ ।अस्तिसम्म यिनै प्रवक्ता चिप्ला वचनमा कुरो लुकाएर भन्दैथिए— सरकार असल छ । संवेदनशील  छ । जिम्मेवार छ । दूरदर्शी र क्रियाशील छ । बत्तीसै लछ्छिनले युक्त छ । तसर्थ कोरोना भाइरस रोकथाम र नियन्त्रणको तयारीमा कुनै कुराको कमी छैन । अहिले यिनै प्रवक्ता पटरपटर भन्दाछन्— छाडा जनताले गर्दा सारा कुरा बर्बाद हुने भो । नेपाल चीन होइन, न उत्तर कोरिया हो, न फिलिपिन्स हो, जहाँ लडकलाउन नागरिकका थाप्लामा राइफल ताक्दै सडकमा ओर्लिन्छ । र, सर्वत्र तैँ चुप् मै चुप् हुन्छ । लोकतन्त्रको नागरिक धेरथोर अराजक, स्वेच्छाचारी र अवज्ञाकारी हुँदोरहेछ । लकडाउनमा संसारैभरि देखियो त । कोरोनाकालमा सरकारी आदेश मान्नु र नमान्नुबीचको अन्तर्विरोधको तात्विक अर्थ छ । अर्थ जटिल छ । नागरिकले हर सरकारी आदेश चुपचाप मान्दै गए के हुनसक्छ ? संकटजन्य कारणलाई निहुँ बनाएर सरकारले शनैःशनैः तानाशाही थोपर्न सक्छ । कुरो अप्ठ्यारो छ, श्रीमान् । मेरो यो तर्कको अभिप्राय महामारी कालमा नागरिकले छाडा हुन पाउनुपर्छ भन्ने किमार्थ होइन । तर महामारी पैmलिनुको सारा दोष नागरिकका थाप्लामा थोपरेर सरकार जिम्मेवारीबाट भाग्न पाउँछ ? प्रवक्ताको फतरफतरले कुरो घुमाएर पाउनुपर्छ भन्दैछ त !प्वाक्क भन्न बडो असजिलो लाग्छ । तर कटु यथार्थ नभनी धरै छैन । छाँटले स्वास्थ्य मन्त्रालयमा संवाद गरी सम्मानयुक्त सहकार्यको मनोभाव र परिवेश सिर्जना गर्न जान्ने कोही नै छैन कि कसो ? हरेक मुखबाट खालि आदेश, निर्देश र ध्वाँसमात्र सुनिन्छ त । नागरिकलाई खालि आदेश, निर्देश र ध्वाँस । चुपचाप सरकारी आज्ञा पालन गर । नगरे महामारीले दिनेछ यथोचित पुरस्कार ! उसैगरी निजी अस्पताललाई खालि आदशे, निर्देश र ध्वाँस । बीस प्रतिशत बेड कोबिडलाई छुट्याऊ, नत्र गरिन्छ कार्बाइ ! हजार बेड कोभिडलाई छ्ट्याृऊ, नत्र गरिन्छ कार्बाइ ! निजी अस्पतालमा स्वेच्छाचारी काइदाले बेड संख्या तोक्ने आफैँ, उपचारको शुल्क तोक्ने आफैँ । अनि भनेको नमाने ठोकिदिन्छु भनेर गर्जिने आफैँ । स्वास्थ्य फाँटको यो सब क्रियाकर्ममा कार्यकारी अधिपति ओली सरको मनोवृत्ति र प्रवृत्तिको झल्झली झल्को आउँछ । भनिसकेँ त— जस्तो राजनीतिक गुरु, उस्तै चेलाचेली ।  जस्तो माथि मुहान, उस्तै तल तुरतुरे जल ।प्वाक्क भन्न बडो असजिलो लाग्छ । तर कटु यथार्थ नभनी धरै छैन । छाँटले स्वास्थ्य मन्त्रालयमा संवाद गरी सम्मानयुक्त सहकार्यको मनोभाव र परिवेश सिर्जना गर्न जान्ने कोही नै छैन कि कसो ? हरेक मुखबाट खालि आदेश, निर्देश र ध्वाँसमात्र सुनिन्छ त । नागरिकलाई खालि आदेश, निर्देश र ध्वाँस ।मनचिन्ते सरकारी गफमा सबै कुरा ठीकठाक छ । तर व्यवहारमा कोरोना नियन्त्रणमा सरकारी तयारी भद्रगोल छ । शासकहरुलाई विलासी सवारी साधन खरिद गर्न यो वर्ष ६ अर्बको बजेट छ । जीवन–रक्षक भेन्टिलेटर खरिद गर्न सरकारसँग रकम छैन । मुलुकभर जम्मा १०७० भेन्टिलेर छन् । तिनमध्ये ८९० कोभिडलाई छुट्याइएका छन् । भक्तिमार्ग इतरका विज्ञहरु भन्छन्— आसन्न महामारीको लागि १० हजार भेन्टिलेटरको खाँचो छ । विडम्बनावश, गत सात महिनामा जम्मा ८० वटा भेन्टिलेटर थपिएका छन् । ती पनि खरिद गरिएका होइन, दान–दातव्यमा प्राप्त भएका ! सरकार कोरोना नियन्त्रणको नाउँमा दश अर्बपछि पुनः अर्ब–अर्ब रकम खर्च गरिरहेको छ । यो अर्ब–अर्बमध्ये कति वास्तविक प्रयोजनमा खर्च हुँदैछ, कति खुत्रुक्क खल्तीकरण हुँदैछ, कसलाई थाहा छ ? जो खाने हुन्, तिनका कुरा पत्याउन असम्भव छ । जो आशङ्का गर्ने हुन्, यथार्थ सूचनासम्म तिनको पहुँच असम्भव छ । कसैले अर्ब–अर्बको हिसाब मागे सर्वाधिकारी कार्यकारी प्रमुखबाट आज्ञा हुन्छ— अहिले कोरोनाका कुुरा गरुँ, रकमका कुरा पछि गर्दै गरुँला । यो दिव्य कथनको निहितार्थ हो— अहिले ग्वाम्म रकम हजम गर्न पाऊँ, पछि देखा जायगा !हिजो ओली सरकार भन्दैथियो— यो महामारी कालमा स्वतन्त्रता होइन, जीवन रोजौँ । हामीले भन्यौँ— हाम्रो रोजाइ स्वतन्त्रता सहितको जीवन हो । जीवन कि अर्थव्यवस्था ? अहिले हाम्रासामु यो यज्ञ प्रश्न उपस्थित छ । हिजो अर्थव्यवस्था चौपट हुने भो भनेर लकडाउन खोलियो । आज फेरि लगत्तै जीवन खतरामा पर्‍यो भनेर लकडाउन थोपरियो । दूरदृष्टिविहीन, योजनाविहीन, तयारीविहीन पंगु ओली सरकार किम् कर्तव्य विमूढ छ । अलमले र धरमरे यो सरकार अहिले भन्ला— अहिले जीवन–रक्षा गरौँ, अर्थव्यवस्थाको रक्षा गर्दै गरौँला । अर्थविना जीवन जिउँदो रहँदैन । जीवन र अर्थमध्ये कुन पहिले, कुन पछि ? म त भन्छु— यो खण्डे दिमागको बकलन्ठे तर्क हो । हामी भन्छौँ— जीवन र अर्थ सँगसँगै, हाराहारी, एकसाथ । यो मतको पैरवीकार नागरिक सरकारलाई सोध्छ— जीवन–रक्षक अर्थ अस्तव्यस्त र ध्वस्त हुने गरी यो लकडाउन कतिन्जेल थोपरिने हो ? लकडाउन कोरोना नियन्त्रणको सदावहार र एकमात्र जादूगरी अस्त्र त होइन क्यारे, श्रीमान् !दूरदृष्टिविहीन, योजनाविहीन, तयारीविहीन पंगु ओली सरकार किम् कर्तव्य विमूढ छ । अलमले र धरमरे यो सरकार अहिले भन्ला— अहिले जीवन–रक्षा गरौँ, अर्थव्यवस्थाको रक्षा गर्दै गरौँला । अर्थविना जीवन जिउँदो रहँदैन । जीवन र अर्थमध्ये कुन पहिले, कुन पछि ? म त भन्छु— यो खण्डे दिमागको बकलन्ठे तर्क हो । हामी भन्छौँ— जीवन र अर्थ सँगसँगै, हाराहारी, एकसाथ ।स्वास्थ्यमन्त्रालयको बुद्धि र ढङ्ग देख्दा लोकलाई लाज लाग्छ । मानौँ यो मन्त्रालयमा विवेक, सुझबूझ र मानवीयता एक पित्को पनि छैन । त्यसैले त यो मूर्ख मन्त्रालय एउटै अस्पतालमा कोभिड र कोभिडइतर बिरामी राख्ने आदेश जारी गर्दैछ । यो स्वेच्छाचारी आदेश लागू भए नतिजा के होला ? सम्भावित नतिजाको कल्पनाले मात्र पनि लोकको आङ सिरिङ्ग हुन्छ । यस्तो क्वाँटी अस्पतालमा दुबैथरी बिमारी उपचारबाट वञ्चित हुन्छन् । कोरोनाको डरले कोरोना इतरका बिरामी अस्पताल जाँदैनन् । छ्यासमिस, अस्तव्यवस्तता र अनिश्चितताको दुष्परिणमका डरले डाक्टर र नर्स यी दुबैथरी बिरामीलाई सेवा प्रदान गर्न आनाकानी गर्छन् । नतिजा के हुन्छ ? अस्पताल खाली हुन्छ । नाकको अगाडि भन्केको झिँगोभन्दा पर नदेख्ने र नसोच्ने स्वास्थ्यमन्त्रायउपर योभन्दा बढी शब्दहरु खर्च गर्नुभन्दा ठूलो मूर्खता जगतमा अरु के नै होला र ?कोरोना कैरनघुमिफिरी आफ्नै गुँडमासरकारका दुई अलङ्कारहाम्रो सरकार, राम्रो सरकारयस्तो दिन पनि आयोविपतमा जसको देशै हरण भोकोरोना युद्धका शहीदहरुसरकारको अनुहार देखिने यो ऐनालुकिँदैन, लडिन्छ र जितिन्छसरकार अस्वस्थ, स्वास्थ्य नीति बर्बादबाहुबली स्वास्थ्य नीति, सरकारी नरकयात्रादुई कोरोना विशेषज्ञ— तल पुन, माथि ओलीकोरोना कालमा छिमेकीको मायाधन्दा ठगीको, सरकार नेकपा डबलकोसरकार सनक सिं, लकडाउन सनकसरकारका आँखा, प्रधानमन्त्रीको भाकायो राष्ट्रवाद प्रभुको, यो देश कसको ?कि रचनात्मक होऊ कि देवघाट जाऊतिनका नाउँमा जो मारिएराष्ट्रवादको भेलमा भोकाको कालप्रेमपथका वीर शहीद नवराज विकहर रोगका एक दबा चइना टाइगर बामलकडाउन कहर, कोरोनाको जहरकोरोना गुञ्जन वाचाल, म अवाक्–अवाक्गोयबल्सका यी गोर्खे औतारहरुकोरोनाको उपचार : राम नाम सत्य हो #खगेन्द्र सङ्ग्रौला#कोरोनाभाइरस