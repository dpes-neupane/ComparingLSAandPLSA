संघीय गणतान्त्रिक संविधानअन्तरगत चुनाव भएर दुईतिहाई सांसदको समर्थनका साथ यो सरकार निर्माण भएको १५ महिना भयो ।  यो एउटा सत्ताको लागि सुदृढीकरणको समय हुन सक्थ्यो । तर यहाँ सत्ताको सुदृढीकरणको साटो प्रधानमन्त्री ओलीले सत्ताको केन्द्रीकरण गर्नुभएको छ ।प्रधानमन्त्री तथा नेकपाका अध्यक्षको अर्को पनि दायित्व थियोः संविधानको सुदृढीकरण । तर त्यस दिशामा पनि ठोस काम हुन सकेको देखिएन ।देशमा नयाँ व्यवस्था आइसकेपछि त्यस व्यवस्थाले अगाडि सारेका केही आदर्शहरु हुन्छन् । ती आदर्शहरुलाई अंगिभूत गरेका, प्रत्याभूत गरेका संस्थाहरु हुन्छ । उदाहरणका लागि व्यक्तिको स्वतन्त्रताको अधिकारलाई लिऔँ । अधिकार त जहाँ पनि लेखिन्छ । अधिनायकवादी देशमा पनि व्यक्तिको स्वतन्त्रता लेखिन्छ । पञ्चायतकालमा पनि संविधानमै व्यक्तिको स्वतन्त्रताको कुरा लेखिएको हुन्थ्यो । पञ्चायतकालमा व्यक्तिलाई पुलिसले समातेर लौजाँदा त्यसका विरुद्ध कसैले उजुर गर्दा सुनुवाई गर्ने ठाउँ थियो । प्रत्येक संविधानमा व्यक्तिको स्वतन्त्रता छ भन्ने लेखिएको हुन्छ र सँगसँगै व्यक्तिको स्वतन्त्रताको प्रतिरक्षाका निम्ति संविधानको फलानो धाराले जिम्मा लिन्छ भनेरै लेखिएको हुन्छ । त्यसअनुसार, अहिलेको संविधानमा पनि बन्दी प्रत्यक्षीकरणको सिद्धान्तको बन्दोबस्त गरिएको छ ।बन्दी प्रत्यक्षीकरणमा निर्णय सर्वोच्च अदालतले गर्ने हो । तर अहिले सर्वोच्च अदालत पनि थर्कमानको अवस्थामा छ । त्यस्तै, भ्रष्टाचार नियन्त्रणका लागि अख्तियार दुरुपयोग निवारण आयोग छ । त्यसलाई पनि हामी सबैले हातेमालो गरेर लोकमानसिंह कार्कीका पालादेखि थर्काएर राखेका छौँ । अहिले लोकसेवा आयोगमा पनि कचमच चलिराखेको छ ।प्रधानमन्त्रीको जिम्मेवारी यो नयाँ संविधान र संघीय गणतन्त्रलाई संरक्षण गर्ने र निरन्तरता दिने हो । त्यो संरक्षण दिने भनेको कुनै व्यक्तिलाई बोक्ने वा उचाल्ने पछार्ने होइन, संविधानतः स्थापित संस्थाहरुलाई बलियो बनाउँदै लैजाने कुरा हो । राज्य भनेको प्रधानमन्त्री, मन्त्री र सांसदको अनुहार वा संसद मात्र पनि  होइन । संसद त लोकतान्त्रिक वा गणतान्त्रिक व्यवस्थामा हुने अनेक संस्थाहरु मध्यको एउटा संस्था मात्रै हो । संसदको विशेषता सबैभन्दा देखिने, सबैभन्दा बढी बुझिने जनप्रतिनिधि रहेको संस्था हो ।जनप्रतिनिधिका कुरा गर्दा राणाका पालामा पनि भाइ भारदारहरु थिए । पञ्चायत कालमा त राष्ट्रिय पञ्चायत भनेर राखिएको थियो । ती जनप्रतिनिधिको अधिकार र सुरक्षा गर्ने अन्य निकाय निजामती सेवा, निजामती माथिको लोक सेवा आयोग,  सर्वोच्च अदालत, लेखापरीक्षण, प्रहरीको जागिरको सुरक्षा, सेनाको संवैधानिक स्थान लगायतकाले व्यवस्था बनाउने हो । अमेरिकामा राष्ट्रपति छ । त्यहाँको सेना, प्रहरी, अदालत, सिनेट, काँग्रेसको स्वायततालाई बिर्सिने हो भने राष्ट्रपतिले जे गरेपनि भयो ? त्यसैले प्रत्येक संस्थाले आ–आफ्नो ठाउँमा बसेर आफ्नो अधिकारका लागि, आफ्नो कर्तव्यका लागि लडाइँ गरिरहेका, उभिइरहेका र मोर्चा सम्हालिरहेका हुन्छन् ।तर अहिले नेपालमा खलबलको अवस्था देखिन्छ । त्यसो हुनुको कारण चाहिँ यो देशमा लामो समयदेखि  अधिनायकवादी संस्कृति बोकेको संस्थाले कब्जा जमाउनु नै हो । त्यसमा पनि राजा महेन्द्रको चिन्तन लामो समय हामीमा हावी भएर बस्यो । त्यसको असर अहिले पनि बाँकी नै देखिन्छ ।राजा महेन्द्रले शासन सत्ता सम्हाल्दा त्यो सोझै राणा शासनबाट उत्तराधिकारको रुपमा प्राप्त भएको ठाने र तद्अनुरुप नै व्यवहार गरे । राजा महेन्द्रको हाउभाउ र आदर्श नै उनका बुढा ससुरा जुद्ध शम्शेरको जस्तो थियो । त्यसबेलाको परिपाटी नै ‘कालको ओखती छैन, हुकमको जवाफ छैन’ भन्ने खालको थियो । राजा महेन्द्रका इच्छा र संविधानका कुनै धाराहरु बाझियो भने संविधान बदलिइन्थ्यो, राजा महेन्द्रको हुकुम बदलिँदैन थियो । यसै सन्दर्भमा तत्कालीन एकजना राजनीतिज्ञले सर्वोच्चमा प्रश्न गरेका थिए, श्री ५ महाधिराजको स्वेच्छा संविधानको धारासँग बाझियो भने कसले जित्छ ? यो बन्दीप्रत्यक्षीकरणको मुद्दा हाल्दा उठेको प्रसंग थियो ।राजा महेन्द्र त्यतिमा मात्र सीमित थिएनन् । उनले राष्ट्रियताको निश्चित खालको परिभाषा बनाए । त्यसअनुसार राष्ट्रियता भनेको नेपाली भाषी खस–ठकुरीको मात्र हो । त्यसमा पनि हुने खानेहरुले बुझेको राष्ट्रियता नै राष्ट्रियता हो, उनीहरुलाई काम लाग्ने राष्ट्रियता मात्रै राष्ट्रियता हो ।बीपी कोइरालाले पनि लामो संघर्षपछि राष्ट्रिय मेलमेलापको नीति अघि सार्नुभयो । उहाँले त्यो नीति अघि सार्दा  देशलाई बचाउन मेरो र राजाको गर्धन जोडिएको छ भन्नुभयो । कुन देशमा राष्ट्रियताका लागि कुन नेताको घाँटी जोडिएको हुन्छ ? त्यो पछिल्लो समयमा राजा महेन्द्रको संकीर्ण राष्ट्रियतावादको विजय थियो । एकातिर कालको ओखती छैन, हुकुमको जवाफ छैन भन्ने संस्कृति अर्कोतिर एकांकी राष्ट्रियताको दुन्दुभी ! अहिले पनि त्यही दुन्दुभी नै फुकिराखिएको छ । त्यही एकांकी राष्ट्रियताको बुइँ चडेर ओलीले प्रचण्ड बहुमत प्राप्त गर्नुभएको छ । अहिले केपी ओलीले पनि ठीक त्यही बाटोलाई अपनाउन  खोज्नु भएको छ । उहाँले निर्माण गर्नुभएको राष्ट्रियताको परिभाषा पनि त्यही खालको छ । त्यो महेन्द्रले अघि सारेको राष्ट्रियताको परिभाषाभन्दा खासै भिन्न छैन । ओलीको राष्ट्रियताको परिभाषाअनुसार, अहिले पनि उच्च वर्ग भनाउँदाहरुसँग राष्ट्रियताको एकाधिकार छ । प्रधानमन्त्री ओलीले राष्ट्रियता भनेको हामीहरुको पेवा हो, राष्ट्रियता भनेको हामीहरुको दाइजो हो भन्ने भावना राख्नुभएको छ ।महेन्द्रकालीन राष्ट्रियतालाई पछ्याउने यो परिभाषाले मधेसी समुदायलाई जो गरे नि भो, दलितलाई जे गरे नि भयो, महिलालाई जे गरे नि भो भन्ने खतरनाक स्थितिलाई निरन्तरता दिने र बोक्ने काम गरेको छ ।राष्ट्रियताकै कुरा गर्दा विचारधाराको तुष हामीले बिर्सेका छैनौँ । नेपाली काँग्रेसले ठूलो लडाइँ गर्यो । नेपाली समाजमा बीपी कोइरालाजस्ता देश परिस्थिति कालअनुसार परिवर्तित हुने क्रान्तिकारी अरु कोही जन्मिएन । तर बीपी कोइरालाले पनि लामो संघर्षपछि राष्ट्रिय मेलमेलापको नीति अघि सार्नुभयो । उहाँले त्यो नीति अघि सार्दा  देशलाई बचाउन मेरो र राजाको गर्धन जोडिएको छ भन्नुभयो । कुन देशमा राष्ट्रियताका लागि कुन नेताको घाँटी जोडिएको हुन्छ ? त्यो पछिल्लो समयमा राजा महेन्द्रको संकीर्ण राष्ट्रियतावादको विजय थियो । एकातिर कालको ओखती छैन, हुकुमको जवाफ छैन भन्ने संस्कृति अर्कोतिर एकांकी राष्ट्रियताको दुन्दुभी ! अहिले पनि त्यही दुन्दुभी नै फुकिराखिएको छ । त्यही एकांकी राष्ट्रियताको बुइँ चडेर ओलीले प्रचण्ड बहुमत प्राप्त गर्नुभएको छ ।  यस्तो अवस्थामा अलिकति शंका, आशंका, भय, त्रासको वातावरण स्वभाविक रुपमा निर्माण भएको छ ।हामी त राजा हौँ । फरक के छ ? हिजोका राजा वंशबाट आएका थिए, आज हामी भोटबाट स्थापित राजा भएका छौँ भन्ने मानसिकताले हामी ग्रसित छौँ । हामी त राजा हौँ भन्ने मानसिकताले ग्रसितहामी संघीय गणतन्त्रप्रति बफादार छौँ भने हामीले हिजोदेखि नै मुलुकमा विद्यमान संस्थाहरुका बारे प्रष्ट धारणा बनाउनु पथ्र्यो । ती संस्थाहरु हाम्रा जागिरे भर्ती केन्द्र होइनन्, हाम्रा बोलीमा लोली मिलाउने भरिया होइनन् भन्ने कुरामा प्रष्ट हुनु पथ्र्यो । राज्यव्यवस्थालाई सहज ढंगले सञ्चालन गर्नका लागि खडा गरिएका ती संस्थाहरुका आफ्नै ओज, गरिमा र मर्यादा हुन्छन् र तिनको रक्षा एवं पालना गर्नु सबैको दायित्व हो भन्ने हेक्का हामीमा हुनै पथ्र्यो । ती संस्थानको आफ्नै आयुक्त वा प्रमुखहरु हुन्छन् । खासगरी,  प्रधानमन्त्री पदको जुन गरिमा छ, सांसदको आफ्नै गरिमा छ, लोकसेवा आयोगका आफ्नै गरिमा छ, प्रहरी जवानको गरिमा छ, ती संस्थाहरु सञ्चालन गर्नका निमित्त व्यवस्था गरिएका  प्रमुखको पनि आफ्नो गरिमा छ है, तिनलाई मैले हेपेर बोल्न तथा कारिन्दाको रुपमा सोचेर, नीति नियमहरुलाई ताकमा राख्दै अह्रनखटन गर्न मिल्दैन भन्ने बोध सबैमा हुनु जरुरी छ । तर दुःखको कुरा, ती संस्थाहरुलाई आफ्ना तजबीजी अह्रनखटनको संस्था ठान्ने र सोहीबमोजिम व्यवहार गर्ने मानसिकता र संस्कारले हाम्रा प्रधानमन्त्री, गृहमन्त्री लगायत नेपालका राजनीतिक व्यक्तित्वहरुलाई नराम्ररी गाँजेको छ ।हामी त राजा हौँ । फरक के छ ? हिजोका राजा वंशबाट आएका थिए, आज हामी भोटबाट स्थापित राजा भएका छौँ भन्ने मानसिकताले हामी ग्रसित छौँ ।खोतल्दै जाने हो भने गणतन्त्रको दुर्दशा त अध्यक्ष प्रचण्डकै पालामा सुरु भयो ।  त्यसबेला निराधार अभियोग लगाएर प्रधानन्यायाधीश सुशिला कार्कीलाई महाअभियोग लगाउने काम भयो । त्यसभन्दा अघि अख्तियारका प्रमुख लोकमानसिंह कार्कीलाई पनि महाअभियोग लगाइयो । लोकमानसिंहको त नियुक्ति गर्ने बेला नै लफडा आएको थियो । उहाँको विगत थाहा पाउँदा पाउँदै पनि गणतन्त्र नेपालमा कोही नपाए जस्तो उहाँलाई अख्तियारमा ल्याएर आयौँ । त्यहाँ ल्याइसकेपछि व्यक्ति ठीक बेठीक जे भएपनि संस्थाको नै हुर्मत लिने काम हुनु ठीक थिएन । संस्थाको नेतृत्वबाट कसैलाई पनि सेवानिवृत्त गर्दा कानूनका वैकल्पिक र सहज बाटाहरु खोजिनु र अपनाइनुपथ्र्यो । तर ती घटनाहरुमा कानूनले बन्दोबस्त गरेका अन्तिम अस्त्रलाई शुरुमै प्रहार गर्ने काम भयो, उहाँहरुमाथि  फ्याट्ट महाअभियोग लगाउने काम भयो । संसदमा महाअभियोग कस्तो अस्त्र रैछ भने जैले जसलाई अफ्ठ्यारो पर्यो भने लगाइदिइहाल्ने, यो लगाउनको लागि बहुमत संसदलाई कुनै नियम कानुन चाहिँदैन रहेछ ।कानूनी राज्यको परिपालनाभन्दा पनि अपरिपक्व निर्णय, प्रतिशोधमा आधारित क्रियाकलापहरुले गर्दा हाम्रो लोकतन्त्रको रक्षा गर्ने, लोकतन्त्रलाई सुदृढीकरण गर्ने, संघीय राज्यलाई बलियो बनाउने र कानूनी राज्यको मर्यादालाई सुरक्षा र अभिबृद्धि गर्ने काम सही ढंगले हुन सकेन । ती सवालहरुमा हाम्रो दृष्टिकोण संकुचित हुँदै गयो ।हामीले अहिले संघीय गणतन्त्रलाई सही ढंगले प्रत्याभूत गर्न सकेका छैनौँ । त्यसलाई चाहिने संस्थाहरु बलियो र भरपर्दो  बनाएका छैनौँ । भएका, रहेका संस्थाहरु नाम मात्रका छन् । ती संस्थाहरुलाई दिनुपर्ने अग्राधिकारहरु दिन सकेका छैनौँ, दिनै चाहेका छैनौं ।यो स्थिति भनेको लोकतन्त्रकै लागि खतरनाक स्थिति हो । यसले मुलुक र राजनीतिलाई सही दिशातिर अघि बढ्न मद्दत गर्दैन ।लोकेन्द्र भट्टसँगको कुराकानीमा आधारित