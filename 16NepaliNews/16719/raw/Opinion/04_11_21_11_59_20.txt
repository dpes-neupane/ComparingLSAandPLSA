एक बिहान समाचार कक्षमा पत्रपत्रिका सेग्मेन्ट भर्न कम्प्युटरको अगाडि मोबाइल फोन राखेर किर्बोडमा औँला घुमाइरहेको थिएँ । मोबाइलको रिङ बजेपछि टक्क रोकिएँ । ममीको फोन रहेछ । ‘वरिपरि सबैको जोती सकेँ, तेरो बारी बाँझै छ । पोहोर कात्तिकमा यतिबेला गरामा गोरु लिइसक्थे....’अरू कुनै शब्द निस्किएनन् । म सुन्न आतुर थिएँ । पोहोर कात्तिकमा यतिबेला गरामा गोरु लिइसक्थेँ । अनि यस कात्तिकमा ? यस कात्तिकमा बाउ मरेपछि कसले लग्दिने हो र ? आफै आएर जोत् । यही थियो ममीको आसय । भन्नु भएन, ममी निःशब्द हुनुभयो, सुँक्कसँुक्क गर्दै निचोरिनु भयो । मेरो आखाँ रसायो । वर्किङ टेबलमा बस्न सकिनँ । उठेर अर्को कोठाको दराजको ऐना अगाडि सोफामा बसेर आफ्नै परेलीहरू निआलेँ । त्यसपछि बाथरुम गएर मुख धोएँ ।ममीका फोनहरू प्रायः यसैगरी कहिले एका बिहानै, कहिले मध्यरातमा, कहिले साथीसँग रामाइरहेको बेला त कहिले रिपोर्टिङको बेला मलाई छिचोल्न आइपुग्छन् । गत वैशाखमा बुवा बिरामी पर्दा पनि ममीको फोन यसैगरी आएको थियो । भूकम्पको केन्द्रबिन्दु गोरखाको बारपाक र आसपासका क्षेत्रहरूको घुमघाम सकेर  फर्किएको साँझ अफिसको कम्प्युटरमा फेसबुक खोलिरहेको बेला ।‘बुवालाई निक्कै गाह्रो छ । अब बाँच्दैनन् क्यारे । कसलाई बाउ भन्ने हो, सक्छस् भने लैजा, उपचार गर् ।’फोन गरेर खबर सुनाउनुभयो । बुवासँग कुरा गर्छु भनेपछि ममीले फोन बुवाको कानमा लगाइदिनु भयो । बुवाको आवाजले कानेखुसी गरिरहेजस्तो सुनियो । राम्रोसँग बोल्न सकिरहनुभएको थिएन । ममीले आफैले फोन लिएर मधुरो स्वरमा ‘बोल्न सक्दैनन्’ भन्नुभयो । फोन काटी दिएँ । वचनले मलाई निकै घोच्योे ‘अब बाच्दैनन् क्यारे । कसलाई बाउ भन्ने हो, सक्छस् भने लैजा ।’ त्यसो नभने पनि त हुन्थ्योझैँ लाग्यो । एक छिनमा अफिसको ल्यान्डलाइनबाट भोलि नै घर हिँड्छु, नआत्तिनु भनेर आश्वासन दिएँ । वैशाख १२ गतेको भूकम्प अगाडिको कर्णाली क्षेत्रका केही जिल्लाहरूमा फैलिएको महामारीका बेला नै बुवालाई बिराम देखिएछ । तर त्यो महामारी र बुवाको बिराम बिल्कुल फरक थियो । मैले चिन्ता गर्छु भनेर गाह्रो छैन भनेर बिरामी भएको खबर गर्नुभएको थियो । मैले उति नै बेला काठमाडौँ आउन भनेको थिएँ । पैसा छैन होला भनेर बुवाममीले मलाई ढाँट्नु भएछ ।घर जान्छु भनेपछि सम्पादकले ‘जानुस’ भनेर अफिसबाट बिदा दिए । अब आउने जाने गाडी भाडा चाहियो । यसको पनि माग राखेपछि ‘हेरौँला’ भने । भोलिपल्ट बिहान कर्णाली पारी पुगेर फर्किनलाई अफिसको घर्राबाट दुई हजार रुपियाँ र साथीहरूको सहानुभूतिसहित त्यो दिनको नाइट बस चढेँ । घर पुग्दाको साँझ वातावरण निकै सुनसान थियो । बुवा आगनमा सल्लाको खटियामा, ममी अम्बाको फेदीमा थडी बिछ्याएर लखतरान । म पुग्छु भन्ने थाहा भएर मलाई समेत खाना बसाउनुभएको रहेछ । भात डढेर बाहिरै बास्ना आइरहेको थियो । घर बाक्लो बस्तीभन्दा माथि पट्टीको एकान्तमा छ । वरपर छिमेकीलाई पनि सजिलै थाहा हुँदैन । म पनि थकित थिएँ । कर्णाली राजमार्गको बाटो त्यस्तै छ । कतै पिच, कतै ग्राभेल, कतै खाल्डाखुल्डी कर्णाली राजमार्गका विशेषताहरू हुन् । धुलाम्मे सडकमा पैँतालीस डिग्री नलच्की बसहरू गुड्दैनन् ।समय लम्बिएपछि आफन्तले हेरचाह गरे । म अस्पताल परिसर धाउन छोडँे । ममीले प्रतीक्षा गर्न छोड्नु भयो । दाइका कारण बुवालाई छिटै घर लिन सकेनौँ । अस्पतालको शय्यामा मृत्युसँग युद्धरत हुनुहुन्थ्यो बुवा । हामी दर्शक बन्न सकिरहेका थिएनौँ तर नबनी पनि सुख थिएन् ।बिरामले निकै च्यापेको भए पनि घरेलु उपचारका विकल्पहरू र पैसाको जोहो गरेर करिब एक हप्तापछि मात्रै काठमाडौँको लागि हिँडियोँ । नाइट बसको यात्रामा राम्रो सिट पाउन नसकेपछि गाडीको सेकेन्ड लास्ट सिटमा चित्त बुझायौँ । केही खान पनि नसक्ने, भित्रबाहिर पनि बलतलले गर्नुपर्ने । जटिल बिरामी भए पनि बुवालाई आरामदायी यात्रा गराउन सकिनँ । हुन त मैले बुवाममीको जीवनमा आराम कहिल्यै देखेको थिइन् । तर पनि मनमा गलानी हुँदो रहेछ ।एकजना प्राध्यापकको सल्लाह र सहयोगमा ललितपुरस्थित दीक्षित थरका एकजना डक्टरको खोपीमा तीन दिन जति धायौँ । रोगको पत्तो लागेन । बिरामले बढी नै च्यापिरहेको थियो । छोडेर वीर अस्पतालको ट्रमा सेन्टरमा गयौँ । केही घण्टामै चेक जाँचका रिपोर्टहरू आउँदै थिए । सुरुमै आएको एक्सेरेको रिपोर्ट हेरेर डक्टरहरूले शङ्कालु तवरले एकअर्कामा आँखा जुधाए । टिमका एक जनाले नसुनिने गरी बोले, ‘ब्रेनट्युमर’ ।सबै रिपोर्ट आएपछि रोगको टुङ्गो लाग्यो । ब्रेनट्युमर । हाम्रो जस्तो निम्नमध्यम वर्गको परिवारका लागि क्यान्सर, ब्रेनट्युमर, मिर्गौला वा यस्तै ठूला रोगको उपचार प्रायः काबु बाहिरको कुरा हो । यस्ता बिरामीका आफन्तलाई मेरो सल्लाह, जीवनका अन्तिम क्षणहरू आनन्दले बाच्न दिनुस् । उपचारको नाममा गरिने अप्रेसनले जीवन होइन पीडा मात्रै दिन्छ । अप्रेसनका नाममा डक्टर बिरामीलाई मात्रै छुरा प्रहार गर्दैन आफन्तको चिकित्सा विज्ञानको अज्ञानतामा समेत छुरा प्रहार गर्छ ।सामान्य उपचार गरे पनि अप्रेसन नगरिदिन बुवाको निकै आग्रह थियो । सायद उहाँले जीवनसँग हार खाइसक्नु भएको थियो । डक्टरले ‘अप्रेसन गरे दुई वर्ष नत्र अनिश्चित’ भनेर जीवनको म्याद तोकेपछि निर्णय लिन निकै गाह्रो भयो । दाइले अप्रेसन गर्नुपर्ने मत राख्नु भयो तर आराम भएन ।त्यसपछि करिब चार महिना बुवाले प्रहरी अस्पताल महाराजगञ्जको आईसीयूमा र ट्रमा सेन्टरको ओपीडीमा ओहोरदोहोर गरेरै बिताउनु पर्यो । हर–प्रहर ममीले फोन गरिरहनु हुन्थ्यो । बुवालाई निकै गाह्रो भएपछि ममीलाई पनि खबर गरियो । बुवाको घर जाने अन्तिम इच्छा र अप्रेसन नगरिदिन गरेको आग्रह दाइको मतका अघिल्तिर पूरा गर्न सकिएन । दूरीको हिसाबले करिब साढे सात सय किलोमिटर मात्रै टाढा भए पनि भौगोलिक बनावट र राज्यको सुविधाको हिसाबले कर्णाली पारिबाट काठमाडौँको पहुँचमा पुग्न त्यति सजिलो कहाँ छ र ? त्यसपछि प्रहरी अस्पतालको तेस्रो तलामा रहेको आईसीयु बाहिरको ओरालो भर्याङ मेरा लागि प्रतीक्षालय बन्यो । केवल बुवाको जीवनको प्रतीक्षा सिवाय भोक, निन्द्रा, थकान कुनै चिजले छोएन । ओरालो प्रतीक्षालयमा बसिरहँदा जब नर्सहरूले जालीवाला ढोका खोल्थे अनिष्ट सुन्नुपर्ने डरले मेरो मुटुको गति तुफानी हुन्थ्यो । आईसीयूमा बिरामीका आफन्तलाई निकै अप्ठ्यारो पर्दा मात्रै बोलाइन्छ । त्यो अनिष्टसँग डराएर म हरबखत नर्सहरूको आवाजबाट भाग्ने कोसिस गरिरहेको हुन्थेँ । ममी घरबारि र वस्तुभाउ एक्लै बहिनीको भरमा छोडेर बुवाको मुख हेर्न काठमाडाँै आउनुभयो । आईसीयू बाहिरको त्यो ओरालोमा त्यसपछिका सबै दिन ममीले नै प्रतीक्षा गर्नुभयो । त्रासको सिकार हुने जिम्मा ममीलाई नै सुम्पिएँ । म बाहिरको बाहिरै । बुवालाई अप्ठ्यारो परेपछि ममीले फोन गर्नु हुन्थ्यो । मलाई त्यो अप्ठ्यारो होइन, अनिष्टसँग डर लाग्थ्यो । म त्यो फोनबाट भाग्ने कोसिस गर्थेँ । समय लम्बिएपछि आफन्तले हेरचाह गरे । म अस्पताल परिसर धाउन छोडँे । ममीले प्रतीक्षा गर्न छोड्नु भयो । दाइका कारण बुवालाई छिटै घर लिन सकेनौँ । अस्पतालको शय्यामा मृत्युसँग युद्धरत हुनुहुन्थ्यो बुवा । हामी दर्शक बन्न सकिरहेका थिएनौँ तर नबनी पनि सुख थिएन् । समयको त्यही एउटा क्षण जीवनमा कहिल्यै कसैलाई नआई दिए हुन्थ्यो भन्ने लाग्थ्यो । तर आफैले त्यो समय गुजार्नु परिरहेको थियो । भदौको महिना । वर्षा याम । कहिले भारी वर्षा, कहिले चर्को घाम त कहिले सेतो कुहिरोले सामुन्नेको वस्तु पनि ठम्याउन गाह्रो ।त्यही कुहिरो भित्र थियो बुवाको मृत्युसँगको विजय या पराजय । जीवन या मृत्यु ।  एक रातभर बेजोड हावाहुरीसहित झरी परिरह्यो । निदाउन पनि सकिरहेको थिएन । ममी कहाँ के गर्दै हुनुहुन्थ्यो बेखबर छुँ । कीर्तिपुरस्थित साथीको कोठामा कोल्टे फेरिरहेको म परिस्थितिको अगाडि निरिह बनिरहेको छुँ । ब्युँझिएर बिस्तारामा बसिरहेको बेला ममीको मोबाइलबाट फोन आयो । नौनाडी गलेर लल्याक्कलुलुक भएँ । फोन उठाउने आँट गर्नै सकिन । फोन कट्यो । साथीलाई केही भन्न सकिन । एक छिनमा कलब्याक गरेँ । दिज्युले फोन उठाई  ‘कहाँ छस् ? बुवालाई गाह्रो भयो । छिट्टै अस्पताल भेट्न आइजा ।’ मलिन स्वरमा बोली ।थ्याङ्कस ड्याड् !अनिष्ट खबर सुन्नु परेन । अप्ठ्यारो परेछ । अप्ठ्यारोे त सामान्य हो । जीवनभरी परिरहेको अप्ठ्यारोे न हो । बरु यो परिरहोस् । अनिष्ट सुन्नु नपर्दा निकै ठूलो युद्ध नै जिते जस्तो महसुस गरेँ । ममीको फोन । त्यो पनि प्रकृतिले रातभरी झङ्कार हालिरहेको बेला । म ममीको फोनले निकै आतङ्कित थिएँ । मलाई त्यो फोनसँग विश्वास थिएन । मलाई त्यो अस्पताल र डक्टर भन्ने जिनिससँग विश्वास थिएन ।विश्वास थियो त केवल मेरा बुवाप्रति । जसले मलाई विश्वास गर्नु हुन्थ्यो । चार आना, आठाना समेत मेरै लागि खाई नखाई बचाएर राख्नु हुन्थ्यो । वर्ष दिनमा घर जाँदा दुई–चार हजार खर्च दिनुहुन्थ्यो । मैले हप्तौँ फोन नगर्दा आफै फोन गर्नु हुन्थ्यो । सान्त्वना दिनु हुन्थ्यो । आशा देखाउनु हुन्थ्यो । जीवन देखाउनु हुन्थ्यो । जसले आफ्नो आयुलाई उपचार नगर्न भन्नु भएको थियो । मलाई आफ्नै बुवाप्रति भारी विश्वास थियो ।अस्पताल परिसर भरी काठमाडौँबासी आफन्तको भीड थियो । ममी हुनुहुन्थेन, बहिनी थिइन् । मलाई बहिनीको याद आयो । अघिल्लो दिन मात्रै बहिनीले बुवालाई भेट्न आउँछु भनेकी थिई । मैले प्रयास नगरेको पनि होइन । घरवार धान्नु परेर बहिनीले बुवाको अन्तिम पटक जिउँदो अनुहार हेर्नसमेत पाइन् । अस्पतालन पुगेर म सीधै बुवालाई भेट्न जान सकिनँ ।ममीलाई नदेखेपछि कसैलाई सोधेँ । कोठामै भएको जवाफ आयो । मुटु झन् बेस्सरी काँप्न थाल्यो । के गर्ने के नगर्ने ? मेसो नपाएर दुगुर्दै अस्पतालको बरण्डामा पुगेँ ।ममी खुट्टामा चप्पल नलगाएरै दुगरी रहेको देखेँ । अब सबै सामान्य हुन्छझैँ लाग्यो । मानौँ बुवा शय्याबाट उठ्नुहुन्छ जस्तो । कठिन र असहज परिस्थितिलाई सामान्ययीकण गर्नु ममीको परिचय हो । त्यसैले ममीप्रति पनि मलाई त्यति नै विश्वास छ, जति बुवाप्रति थियो ।मेरो मनमा अचेल प्रश्न उठ्छ, तिनीहरूले बुवालाई जीवितै त्यसरी कहिले सिँगारे या सिँगारेनन् ?  गाउँको स्कुलको पक्षमा बोल्दा, खाने पानि ल्याउँदा, राजनीतिमै वडामा या गाविसमा अध्यक्ष र विद्यालय व्यवस्थापन आदिको चुनाव जित्दा । अहँ, मलाई केही घटनाहरू याद छन् । तर यसरी बुवालाई सिँगारेको भने याद छैन । मरेपछि पाउने आरधानको के अर्थ ?मलाई भने फेरी आतङ्कित बनाउँदै हुनुहुन्थ्यो । ‘हेरिस त बुवाको अनुहार ? जाउँ हिँड । अब कहिले देख्नपाउने...’ बोल्नै नसकेर रोकिनु भयो । पाखुरामा समातेर रुँदै मलाई आईसीयूतिर तान्नुभयो । हामि प्रवेश गर्यौँ । बुवाको बेड चेन्ज भएछ । मेरो हात बुवाको छातीमा राखिदिएर ममी भक्कानिनु भयो । ‘भन, बुवा भन । अब कहिले भन्न पाउँछस् । नसुने पनि....।’ ममीले मुटुलाई झङ्कृत पारिदिनु भयो । न त बुवा भन्न सकेँ, न त नभनेर जीवनकै बुवा भन्ने अन्तिम अवसर गुमाउन सकेँ । भेन्टिलेटरमा कृत्रिम सास लिइरहेका बुवालाई नजिकैबाट डाको लाएँ । नर्सले सुन्नु हुन्न ब्रेनडेथ भइसक्यो भने पनि मैले भनेँ ।सुन्नु भयो भएन त्यही आत्मालाई थाहा होला ।ममी र म निकै अनियन्त्रित भएछौँ । नर्सहरूले बाहिर लगेपछि थाहा भयो । ममीलाई सम्हाल्ने कोसिस गरिरहेको देखेँ ।एम्बुलेन्सको व्यवस्था भयो । भेन्टिलेटरबाट झिक्न मलगायत तीन जना आईसीयूमा गयौँ । डक्टरहरूले डिस्चार्ज पेपर तयार पार्दै थिए । हामीले बुवाको बेड चेन्ज गर्यौँ । बुवाले मेरो काखमा लामो शास लिनुभयो । प्रतीक्षाको समय मेरै आँखा अगाडि सकियो ।बुवाको नाममा अस्पतालले एउटा मृत्युसँग हारेको पराजयको प्रमाणपत्र तयार पार्यो ।ठूलो अङ्ग्रेजी अक्षरले त्यसमा ‘डेथ सर्टिफिकेट’ भनेर लेखिएको थियो ।मृत्युसँग लडेर जीवन पाउन काठमाडौँ आएका बुवा पराजयको प्रमाणपत्र बोकेर कर्णाली पारी फर्किनुपर्ने भयो । डेथ सर्टिफिकेट पाएको बुवाको निर्जीव शरीरसँग गरिएको करिब २४ घण्टा लामो त्यो यात्रालाई सम्बोधन गर्ने कुनै शब्द मसँग छैन । बेलाबखत यात्रा गर्न ट्याक्सी चढ्दा र एम्बुलेन्सको साइरन बज्दा पनि त्यो घाउ बल्झिरहन्छ ।कर्णाली राजमार्गको छेउबाट स्ट्ेचरमा मसान घाटको बाटो हुँदै घर पुर्याए गाउँलेले । त्यो दिन जलाउने या अर्को दिन ? निर्जीव शरीरमाथि परम्परा र संस्कारको चर्को बहस गरे गाउँलेले । घरको आगनमा ढिकीको छेउ नजिकै रातो आलो माटोले पोतेर बुवाको शरीरलाई सुताइयो । नयाँ पाइन्ट सट, हातमा घडी, आखाँमा चस्मा टाउकोमा पगडी । गाउँलेले निर्जीव भइसकेको शरीरलाई यसरी सिँगारे कि अब बुवा उठेर हिँड्नु हुन्छ झैँ लाग्थ्यो ।मेरो मनमा अचेल प्रश्न उठ्छ, तिनीहरूले बुवालाई जीवितै त्यसरी कहिले सिँगारे या सिँगारेनन् ?  गाउँको स्कुलको पक्षमा बोल्दा, खाने पानि ल्याउँदा, राजनीतिमै वडामा या गाविसमा अध्यक्ष र विद्यालय व्यवस्थापन आदिको चुनाव जित्दा । अहँ, मलाई केही घटनाहरू याद छन् । तर यसरी बुवालाई सिँगारेको भने याद छैन । मरेपछि पाउने आरधानको के अर्थ ? मरेपछिको सम्मान मलाई अपमानझैँ लाग्यो । अझैँ बाजागाजासहित अन्त्येष्टि गर्ने भनेर करिब सयदेखि डेढ सयको हाराहारीमा गाउँभरिका दमाहाहरू समेत डाके ।लस्करै आगनभरी त्रिपालमुनि सुतिरहेका आफन्तको छेउमा बुवाको निर्जीव शरीरलाई अगरबत्ति बालेर सुताइएको छ ।राज्यको नजरमा सुदूर रहेको मेरो समाजको भ्रम त कति हो कति । घर व्यवहारले जेलिएर अन्तिम पटक बुवाको जीवित अनुहार देख्न नपाएकी छोरीलाई मरेको बुवाको अनुहारसमेत हेर्न दिँदैन । बहिनीले त्यसको जबरजस्त प्रतिवाद गरी । गाउँलेले ‘छुन हुँदैन रोक’ भने । मैले ‘कसैले रोक्न सक्दिनँ छोइदे’ भनेँ ।म छेउमा टुहुरो बनेर चिहाइ रहेको छु ।चलाउँछु, चल्नुहुन्न ।बोल्छु, सुन्नुहुन्न ।रुन्छु, फकाउनुहुन्न ।आकाशतिर हेरेर परेलीबाट झरिरहेको आँशुलाई आँखा भित्रै रोक्ने प्रयास गर्छु । असफल हुन्छु । तर पनि कुनै हलचल छैन । सायद मेरो विश्वासले जित्न सकेन छ क्यारे । त्यहीँ घोप्टिरहन्छु । भावुक बन्दा मानिस यथार्थलाई बिर्सिंदो रहेछ । म त्यसैको शिकार भइरहेको थिएँ ।अर्कोपट्टि छेउमा बालेको बडेमानको सल्लाको मुढोको वरिपरि चलिरहेको रमिता त्यो रातको सबैभन्दा अप्रिय दृश्य थियो । दमाहाहरू बजाउने र  नाचगान गर्ने । शोकमग्न परिवारको अगाडि लय हालेर कलदास दाइले हुडको नाचिरहेको थियो । राष्ट्रको लोकसंस्कृति पञ्चेबाजाको धुन मलाई त्यही रातदेखि मन पर्न छोड्यो । कडाले दमाहामा जति जोड जोडले प्रहार गर्थे, त्यति जोडले मेरो मुटुमा सङ्गीन तरङ्ग पैदा हुन्थ्यो । त्यो रात, त्यो बाजा, त्यो शोक । खुशीमा बज्ने पञ्जेबाजा दुःख पर्दासमेत प्रयोग हुनु राम्रो होइनझैँ लाग्यो ।ब्राह्मणले चौध दिनसम्म गरुड पुराण वाचन गर्ने बेलामा ‘यमराजका दूत चण्ड र प्रचण्ड आएर घेरा हाल्छन्’ भन्दा मलाई त्यो रातको पञ्चेबाजाको धुन र ती मानिसहरूको झल्को आउँथ्यो । त्यो समाजको चलिआएको चलन थियो । संस्कृति थियो । न कोही दूत थियो न त कोही यमराज, जे थियो सब भ्रम थियो ।राज्यको नजरमा सुदूर रहेको मेरो समाजको भ्रम त कति हो कति । घर व्यवहारले जेलिएर अन्तिम पटक बुवाको जीवित अनुहार देख्न नपाएकी छोरीलाई मरेको बुवाको अनुहारसमेत हेर्न दिँदैन । बहिनीले त्यसको जबरजस्त प्रतिवाद गरी । गाउँलेले ‘छुन हुँदैन रोक’ भने । मैले ‘कसैले रोक्न सक्दिनँ छोइदे’ भनेँ । बहिनीले रुँदै मलाई आएर झम्टी ‘मलाई बुवाको अनुहार देखा, आजसम्म किन घर ल्याइनस ?’ मृत्युको खबरले अचेत ऊ मलाई देखेर आक्रोशित बनी ‘बुवाले मलाई के भनेर गए ? बुवाले केही खाए कि खाएनन् दाजु ?’ चर्को स्वरमा सयौँ प्रश्न गरी । उसले सोधेका कुनै प्रश्नको उत्तर थिएन मसँग ।लिएर बुवाको अनुहारको घुम्टो खोलेर देखाइदिएँ । बहिनी बेहोस भई । सबैले ममाथि आक्रमण गरे । चेलिबेटीहरूले अचेत बहिनीलाई कतै टाढा लिएर गएँ । म यथास्थानमा बुवाको मृत शरीर अगाडि निडर उभिरहेँ । एकछिन सन्नाटा छायो ।करिब पचास साठी जना आफन्तले लुगा खोले । ममीका लुगा पनि बदलिदिए ।सिन्दूर पखालिदिए । चुरा फुटाइदिए । गहना फुकाली दिए ।कोरिबाटी गर्न कहिले नभ्याउने ममीलाई झन् उजाड बनाए । बुवाको मृत शरीरलाई सिँगारपटार गरे । काँग्रेसजनहरूले चिहानघाट लिने बाटोमै श्रद्धाञ्जलि सभाको आयोजना गरे । म बुवाको शवलाई चिहानमा जलाएर गोधुली साँझमा घर पुगेँ । दिदीबहिनी सबै अचेत थिए ।ममीलाई अगाँलो हालेँ । ममीले धन्न सोध्नु भएन– ‘बुवालाई कसरी पठाइस ?’  भनेर ।मानिसहरू पनि घर पुगेर कार्यक्रम गरिरहेका थिए । म परालमाथि पल्टिएर निदाएछु । परालको चाङमुनिबाट केहिले घोचेपछि निन्द्राबाट ब्युझिएँ । हेर्दा बुवाको उपचारको बिलको बण्डल रहेछ । त्यही रहेछबुवाले मृत्युसँग हारेको डक्टरी प्रमाण पत्र ।डेथ सर्टिफिकेट ।  