नेपालमा नागरिकताको समस्या छ भनिन्छ, त्यो समस्या कसको तर्फबाट भनिएको हो भन्ने प्रश्न रोचक छ । कसका लागि समस्या छ ? शासकहरुका लागि समस्या भएको हो कि, नागरिकता पाउन समस्या हुने आम जनताको लागि समस्या भएको हो ?नेपालमा नागरिकताको कुरा त्यति बेलादेखि नै मुद्दाका रूपमा छ, जतिबेलादेखि नागरिकता बाँड्न थालियो । नागरिकता बाँड्ने काम २००७ साल यताबाट सुरु भई ०२०–०२२ सालपछि राम्रोसँग भएको हो । हामीसँग नागरिकताका बारेमा त्यति पुरानो इतिहास पनि छैन ।नागरिकताको प्रमाणपत्र दिने भन्ने कुरा ‘रुलिङ क्लास’को कुरा हो । रुलिङ क्लासले आफूले शासन गर्नका लागि यो–यो कारणले तँ मेरो नागरिक हो भन्छ । पारिजातले नेपालको नागरिकता पाउने कोसिस गरेकी पनि हुन् । लामो समय नेपालमा बसेर साहित्य लेखेकी मात्र होइनन् । नेपालको राजनीतिक, सांस्कृतिक आन्दोलनमा महत्त्वपूर्ण भूमिका खेलेकी पारिजातलाई नेपालको नागरिकता दिइएन । तेन्जिङलाई पनि नेपाली नागरिकता दिइएन । उनी भारतको नागरिक थिए ।नागरिकताको कुरा जुन ढङ्गले गरिन्छ, त्यसमा म ऐतिहासिक कारण देख्छु । खासगरी शासकहरुले निर्माण गरेको एउटा मिथकमा आधारित छ, त्यो मिथक पृथ्वीनारायण शाहबाट सुरु हुन्छ । काठमाडौँ खाल्डो कब्जा गरिसकेपछि पृथ्वीनारायण शाहले पहिलो पटक दरबार खडा गरे । त्यहाँदेखि आजसम्म एउटा डर छ । त्यो डर भनेको ‘देश अरू कसैले खाइदिन्छ भन्ने डर’ हो । त्यो डर २००७ सालयता आएपछि अझ जटिल हुन्छ । पञ्चायत कालमा अझ जटिल हुन्छ । त्यसपछि नेहरु डक्ट्रिन, सिक्किमीकरणको कुरा गरिन्छ । पछि सिक्किमीकरणले पनि पुगेन । फिजीमा पूर्वभारतीयहरुको सङ्ख्या धेरै भएपछि त्यहाँ चुनावबाट उनीहरुले फिजीलाई खाइदिए भन्ने हौवा सुरु हुन्छ । त्यो डिस्कोर्स नेपालमा आउँछ । एक जना बहिनीले वीरगन्ज जिल्ला प्रशासन अगाडि उभिएर मधेसी अनुहारको मानिसलाई देखाउँदै भन्छिन् ‘हेर्नुहोस यिनीहरु सबै भारतीय हुन्, यिनीहरु नेपालको नागरिकता लिन लाइनमा बसिरहेका छन् भनेर एउटा पसलेलाई सोध्छिन् । पसलले यिनीहरु नेपाली बोल्न पनि जान्दैनन् र लेख्न पनि जान्दैनन् । त्यसैले सबै भारतीय हुन्, नेपाली नागरिकता लिन आएका छन् भन्छन् । त्यो भिडियो भाइरल हुन्छ । किन भाइरल हुन्छ भने सबैको दिमागमा पहिलेबाटै मधेसी अनुहारको मानिस नेपाली हुँदैन भन्ने छ । त्यहाँ ‘माइन्ड सेट’ भाइरल भएको हो ।प्रमाणपत्र र कानुनभन्दा पहिले एउटा साइकोलोजी निर्माण गरिएको छ । त्यो साइकोलोजीले मजस्तै तथाकथित नेपाली भाषा बोल्ने, मजस्तै अनुहार भएको पहाडी मान्छे मात्र नेपाली हो भन्ने बनिबनाउ धारणा निर्माण गरेको छ । त्यो साइकोलोजी पृथ्वीनारायण शाहले जितेदेखि यता विस्तारै बन्दैबन्दै आउँछ । शासकहरुले व्यवहार गर्ने तरिकाले त्यो बनाउँदै बनाउँदै ल्याउँछ ।एक जना बहिनीले वीरगन्ज जिल्ला प्रशासन अगाडि उभिएर मधेसी अनुहारको मानिसलाई देखाउँदै भन्छिन् ‘हेर्नुहोस यिनीहरु सबै भारतीय हुन्, यिनीहरु नेपालको नागरिकता लिन लाइनमा बसिरहेका छन् भनेर एउटा पसलेलाई सोध्छिन् । पसलले यिनीहरु नेपाली बोल्न पनि जान्दैनन् र लेख्न पनि जान्दैनन् । त्यसैले सबै भारतीय हुन्, नेपाली नागरिकता लिन आएका छन् भन्छन् । त्यो भिडियो भाइरल हुन्छ । किन भाइरल हुन्छ भने सबैको दिमागमा पहिलेबाटै मधेसी अनुहारको मानिस नेपाली हुँदैन भन्ने छ । त्यहाँ ‘माइन्ड सेट’ भाइरल भएको हो ।एकजना गुरुङ थर भएका मानिसले झापामा नेपाली नागरिकता लिन कोसिस गरिरहेका रहेछन् । उनी नागरिकताका हिसाबले भारतीय नागरिक रहेछन् । काठमाडौँ पोस्टमा समाचार आयो, यसरी नागरिकता लिनका लागि कोसिस गर्ने पत्ता लाग्यो भनेर । चुनाव चिन्ह नभएको भए पत्ता लाग्ने थिएन । मधेसी अनुहार भएको भए पत्ता लाग्थ्यो । किनभने नसिबमै लेखेको छैन मधेसी नेपाली हो भनेर । पहाडियाले नसिबमै नेपाली लेखर ल्याएका छन् ।काठमाडौँ पोस्टले समाचार छाप्छ । त्यो समाचारमा फोटो चाहिँ मधेसको कुनै ठाउँका मधेसी मानिसहरु नागरिकता लिन लाइनमा उभिएको फोटो हुन्छ । फोटो राख्ने सम्पादकको दिमागमा पहिलेबाटै नागरिकताको फ्रड कतै भएको छ भने मधेसमा भइरहेको छ भन्ने छ ।पञ्चायत कालमा हर्क गुरुङको एउटा प्रतिवेदन आएको थियो । त्यो प्रतिवेदनमा भनिएको थियो–मधेसी मानिस जति सबै भारतीय आप्रवासी हुन् । २०१५ सालमा औलो उन्मूलन हुनुभन्दा अगाडि मधेसमा पहाडीहरु जाँदै जाँदैनथे । औलो लाग्छ भनेर डराउँथे । त्यहाँ बसेर पृथ्वीनारायण शाहभन्दा अगाडि सबैभन्दा बढी ‘रेभिन्यु एल्डिङ एरिया’ (राजस्व आय हुने क्षेत्र) भनेर मधेसलाई भन्थे । को मान्छे थिए त त्यहाँ ? त्यतिबेला हात्ती गैँडाले धान उत्पादन गरेर पठाइदिएको होइन होला । त्यो हात्तीलाई तालिम दिएर भारततिर पठाएको पक्कै होइन होला ।हामीमा एउटा विचार छ त्यो धारणाले मधेसीलाई नेपाली आजसम्म पनि मान्दै मान्दैन । मैले अनुसन्धान गर्दा के थाहा पाएँ भने मधेसमा ठूलो सङ्ख्यामा जमिन लुट्ने, भूमिसुधार लगाएर खाइदिने, जमिनबाट बेदखल गर्ने काम २००७ सालबाट यता महत्त्वपूर्ण ढङ्गले सम्पन्न भएको थियो ।त्योभन्दा अगाडि सबै बिर्ता लगाउँथे । त्यहाँको पैसा ल्याएर राणाको वरिपरिका मानिसले दरबार बनाए । तिनले भारतमा पनि बङ्गला बनाए । राष्ट्रियताको प्रश्न त्यसलाई छ जसले मिहिनेत गर्याे । त्यसैले नागरिकता र राष्ट्रियताको प्रश्न कसको तर्फबाट बढी हेर्न चाहनुहुन्छ ? शासकको तर्फबाट हेर्न चाहनुहुन्छ ? सबै शासकहरूको अनुहार एउटै हो । आजसम्म आइपुग्दा के देखिरहेको छौँ भने विगतमा हामीलाई दिमागमा एउटा आइडिया छिराइदिए । त्यो आइडिया के हो भने ‘हामीलाई भारतले खाइरहेको छ ।’ सिक्किमीकरण र लेन्डुप दोर्जेलाई गाली गरेर मान्छेको जवानी बित्यो । जिन्दगी बित्यो । सिक्किमको तथ्य परिवर्तन भइसक्यो । त्यहाँ सिक्किमीकरण होइन, नेपालीकरण भयो ।सिक्किममा लेप्चा कोही पनि छैनन् । सबै नेपाल्ी मूलका मानिसहरु छन् । मन्त्री, मुख्य मन्त्रीदेखि लिएर पुलिसका हाकिम पनि नेपाली नै छन् । त्यहाँ सबै नेपालीकरण भइसक्यो । दार्जिलिङमा पनि नेपालीकरण भइसक्यो । लेप्चाहरु कहाँ छन् त्यहाँ ? लेप्चाहरुको त्यो ठाउँ होइन ? हामी लेन्डुप दोर्जेलाई गाली गरेर बसेका छाँै । फिजीकरण भनेको त्यही होइन ? तर हामी विगतको तथ्यमा बाँचिरका छाँै । विगतको डरले हामीलाई केही गर्न दिएको छैन । त्यो डर भनेको अब महिलाहरुले नागरिकता पाए भने विदेशीहरु ल्याउँछन् भन्ने हो  ।यो पनि‘घरसाङ्ला खाँदै वनसाङ्ला : हाम्रा छोरानाति भारतीय बन्नुपर्ने दिन आउन बेर छैन’‘नागरिकताको समस्या मधेसी अनुहार भएकाबाट  मात्र छ भन्ने हामीमा भ्रम छ’नागरिकता विधेयकमाथि बहस : अधिकारका नाममा आमाबाबु नै भाडामा ल्याउने ? तपाईंलाई छोराछोरी एउटै होइन भन्ने लाग्छ ? महिला र पुरुष कसरी बराबरी हुन् सक्छ भन्ने लाग्छ ? लाग्छ भने हुँदैन भन्नुहोस् न । नागरिकतामा वंशज भन्ने बित्तिकै पुरुषकै मात्र हुनुपर्ने ? बाउ नै चाहिने ? बाउ नै नभई नहुने ? हाम्रा सबै नेताहरु ‘डेड आइडिया’ लिएर हिँडिरहेका छन् । राष्ट्रियताको जुन आइडिया हाम्रोमा चलिरहेको छ त्यो ‘डेड आइडिया’ हो । नेपाललाई भारतले खाइरहेको छ भने, कसरी खाइरहेको छ हेर्नुेपर्याे । ठूलो माछाले सानो माछालाई खाँदैन ? खान्छ तर नखाने बनाउन हामीले के गरेका छौँ ?हाम्रो सबै जमिन बाँझो राखुन्जेल, हाम्रा जर्नेलहरुले, सचिवहरुले अमेरिका र बेलायतको नागरिकता लिउन्जेल हामीले के गरेर बसेका छौँ ? तिनीहरु नेपाली हुन् कि विदेशी ? सोच्नुपर्ने कुरा त्यहाँ छ । हाम्रोमा युवा जति विदेश पठाउने अनि जमिन जति सबै बाँझो रहने ? ५०, ६० प्रतिशत जमिन बाँझो भइसक्यो । साग ल्याउने भारतबाट, तरकारी ल्याउने भारतबाट, नाका खुल्ला हुँदा गडबड भइरहेको छ किनभने हामीसँग शक्ति केही छैन । हाम्रा नेता जो वृद्ध मान्छेहरु हुन् उनीहरुसँग त्यसको बारेमा केही धारणा नै छैन । कसरी हाम्रो किसानहरुलाई बलियो बनाउने ? कसरी हाम्रा खेतहरुमा धेरैभन्दा धेरै उब्जाउने ? कसरी साना साना उद्योगहरु सुरु गर्ने ? यो इन्फ्राइस्ट्रक्चर सात सालबाट सुरु भएको होइन ? यो कहिले सकिन्छ ? इन्फ्राइन्स्ट्रक्चरको नाममा काठममाडौँमा धुलो मात्र छ । कहिलेसम्म यो मरिसकेको चिजले हामीमाथि शासन गर्ने ? यही चिज हो, जसले महिला र पुरुषलाई बराबरी मान्ने सक्दैन ।कमल थापाले २० लाख मानिसले नेपाली नागरिकता लिए भन्दै ट्विट गर्छन् । त्योे २० लाख भन्ने के हो ? कुन विदेशी हो ? फ्याक्टमा आउनुपर्याे नि । उनले भन्न खोजेको के हो भने ‘मधेसी जति सबै विदेशी हुन्’ । हाम्रो हेराइमा समस्या छ । हाम्रोे भूमिमा जतिवटा दरबारमा हाकिमहरु बस्छन्, त्यो मधेसीको पसिनाले बनेको जमिन हो । सबै लुटेर ल्याएर बनाएको हो । ती लुट्नेहरुले बेलायतदेखि भारतसम्म सम्पत्ति लिएर गए । आजसम्म पनि जारी छ त्यो काम ।अराष्ट्रवादी को हो ? अराष्ट्रवादी को हुन् ? नेपाललाई भारतले खान्छ भने नखानका लागि हामीले के गरेका छौँ ? नागरिकताको नाममा महिलाहरुलाई र मधेसीलाई हेप्नका लागि मात्र हो । हामी जे कुरामा बहस गरिरेको भन्छौँ त्यो ९० प्रतिशत फिक्सनमा बहस गरिरहेका छौँ । हामी विगतमा बाँचिरहेका छौँ । हामी वर्तमानमा आइपुग्नै गाह्रो छ । भविष्य त हामीले कहिल्यै देख्दैनौँ ।नेकपाको भ्रातृ सङ्गठन अनेरास्ववियु र अनेरास्ववियु (क्रान्तिकारी)ले मङ्गलबार आयोजना गरेको नागरिकता विधेयक : समस्या र समाधान कार्यक्रममा विश्लेषक युग पाठकद्वारा व्यक्त भएको विचार ।