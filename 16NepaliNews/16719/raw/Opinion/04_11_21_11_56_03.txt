नेपाली राजनीतिक शब्द बजारमा लम्पसारवाद आजकाल धेरै प्रचलित शब्द हो । नेपाल र नेपाली जनताको स्वाभिमान र सार्वभौम सत्ताका विपरीत आफ्नो निहित स्वार्थका लागि विदेशी प्रभुहरूसँग घुँडा टेक्ने प्रवृत्तिलाई लम्पसारवाद भनियो र धेरै नेपालीले त्यसलाई मन पराए । लम्पसारवादी को–को हुन् भनेर लामो बहस भयो । यसको ठीक विपरीत राष्ट्रवाद आयो । सयभन्दा बढी जात जाति भएको मुलुकमा एक भाषा, एक भेष, एकल जातीय हैकम भएको राष्ट्रवाद आयो साम्प्रदायिक रूपमा । धेरैलाई भ्रम प¥यो यही नै पो सही हो कि ? खासमा लम्पसारवाद र साम्प्रदायिक राष्ट्रवाद विपरीत प्रवृत्ति नभएर एउटै सिक्काका दुई पाटा थिए भनेर बुझ्न अब कठिनाइ नहोला ।लम्पसारवादले देखिने गरी विदेशी शासकहरूसँग कुर्सीको मोलमोलाई गरिरहेको हुन्छ भने साम्प्रदायिक राष्ट्रवादले आन्तरिक एकतालाई सुदृढ हुन नदिएर प्रकारान्तरले विदेशी चलखेललाई नै मद्दत गरिरहेको हुन्छ । विदेशी पाहुनालाई स्वागत गर्नु र तलुवा चाट्नु फरक फरक कुरा हुन् । स्वागत परस्परहितमा हुन्छ भने तलुवा चाट्नु उसकै सेवामा समर्पित हुन्छ । गतिशील राष्ट्रवादले, स्वाभिमानी राष्ट्रवादले शिर ठाडो पारेर, आँखा जुधाएर ढुक्कसँग आफ्नो कुरा राख्छ । आज नेपाललाई भारतको एक प्रान्तको जस्तो व्यवहार गर्न जो खोजिँदैछ यो लज्जा सरनमको विषय हो ।हुन त नेपाल कहिल्यै कसैको प्रत्यक्ष उपनिवेश भएन तर आधुनिक नेपाल बने यता पूर्ण रूपमा स्वाधीन पनि बनेन् । बन्न दिइएन । उहीले विदेशी राजदूतहरू मन्त्रिपरिषद् वैठकमै सहभागी हुन्थे, गराइन्थ्यो रे त्यो पनि देश बनाउने नाममै । अहिले कर्मचारीतन्त्र, सुरक्षा निकाय र राजनीतिक पार्टीका महाधिवेशनमा समेत उतैको लिस्ट भोटरहरूको बीचमा वितरण गरिन्छ रे । हामीले भोगिरहेको अवस्था नवऔपनिवेशिक हो । प्रत्यक्ष हेर्दा स्वाधीन, व्यवहारमा पराधीन । यही हो नवऔपनिवेशिकको मुख्य विशेषता ।आधुनिक वा पुरातन जे नामले पुकारे पनि हामीले ढुक्कसँग भन्न सक्नुपर्छ, हाम्रो देश स्वाधीन र सार्वभौम सत्ता सम्पन्न देश हो, यहाँको शासन हामीले गर्न पाउनुपर्छ । थाइल्यान्ड, बैङ्कक, सिङ्गापुर वा अन्यत्र उपचार गर्न वा घुम्न जे नामले सम्बोधन गरे पनि अँध्यारो कोठामा कुर्सीको मोलमोलाई गर्ने प्रवृत्तिको अन्त्य नगरी देश बन्दै बन्दैन । देखिने लम्पसारवाद भन्दा लुकेर गरिने लम्पसारवाद बढी खतरनाक हुन्छ ।आजको दिनमा भारतका तीन मुख्य सरोकार  पहिलो– नेपालमा कम्युनिस्ट एकता हुन नदिने नेपालमा स्थिरता भयो भने समृद्धि हुन्छ र बलियो हुन्छ खेल्न पाइँदैन तसर्थ अस्थिरता, पराधीन र मगन्ते कमजोर नेपाल बनाइराख्ने उसको चाल हो । जुनसुकै मूल्यमा पनि पार्टी एकता हुन नदिने भारतको चाल हो गोटीको बन्छन् हेर्न बाँकी छ । माओवादीसँग गएर भन्दैछन् एमालेसँग किन मिल्न प¥यो पाँच वर्षलाई ढुक्क सरकारको व्यवस्था हामी गरिदिन्छौँ भन्ने उता एमालेसँग गएर माओवादीलाई धेरै भाउ किन दिन प¥यो हामी बहुमत जुटाई दिन्छौं भन्ने । अब बखेडा झिक्ने एजेन्डा पनि अगाडि सारिँदैछ, जसले एकतालाई बाधा गर्छ ।दोस्रो, चिनियाँ रेल रोक्ने ।संसारका विशाल  जनसङ्ख्या भएका दुई मुलुकको बीचमा रहनु नेपालका लागि अवसर चुनौती दुवै हो । हामी भूपरिवेष्ठित भए पनि एक देशमा मात्रै निर्भर रहने अवस्थाले हाम्रो बार्गेङ पावर कमजोर हुन्छ भएकै छ । अतः हामीले उत्तरको नाका खोल्नै पर्छ सबैकोणबाट यो नेपालको हितमा छ र कसैको अहितमा छैन । आजको प्रश्न हो, उत्तरको रेल के हुन्छ ?तेस्रो सवाल हो पानी कब्जा । हामीलाई पानीजहाज चाहिएकै छैन । मामाको घोडा मेरो हीः हीः किन गर्नुप¥यो ? भारतको नदी जडान कार्यक्रमलाई हामीले सहयोग गरेको मात्रै ठहर्छ, हाम्रो पानीजहाजले । खोलामा त पानीजहाज नचल्ला त्यसका लागि नेपालका सबै ठूला नदीहरू जोड्नुुुुुपर्ला जो हामी समृद्धिको कुरा गर्दैछौँ । तर समृद्धि कसको, हाम्रो कि विदेशीको ? उनको सरोकार पहाडमा नटिक्ने पानीमाथि छ, जवानी त भारतमै अरबौं छन् ।    आजका तीन मुख्य सरोकार यिनै हुन्ः पार्टी एकता गर्ने, चिनियाँ रेल नरोक्ने र नेपालको पानीमाथिको अधिकार आफूसँग सुरक्षित राख्ने । अरू धेरै गर्नुपर्दैन, सरकार लम्पसार नपरिदिए पुग्छ ।