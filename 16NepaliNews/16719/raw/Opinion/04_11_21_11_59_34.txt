चम्फासिंह भण्डारी सङ्क्रमणकालीन नेपाली राजनीतिको निकासका क्रममा यतिबेला धेरै खालका आशङ्का, तनाव र निकासका प्रयासहरु सँगसँगै चलिरहेका छन् । लोकतान्त्रिक मुलुकमा नयाँ संविधान अनुसारका सङ्घीय संरचनाहरुको निर्माण र परिचालनका लागि धेरै कामहरु सम्पन्न भइसकेका छन् । स्थानीय तह, प्रदेश र सङ्घीय संसदको निर्वाचन सम्पन्न भइसकेको छ भने राष्ट्रिय सभाको निर्वाचनका प्रकृयाहरु जारी रहेका छन् । संविधानले तोकेको समयभित्र नयाँ सङ्घीय तथा प्रदेश सरकारहरुको गठन प्रकृयामा ढिलाइ भइरहेको छ भने जनमतको सम्मान गर्दै सत्ता हस्तान्तरणका प्रकृयामा जारी रहेको ढिलाइले गर्दा आम नागरिकहरुमा विभिन्न खालका आशङ्काहरु जीवित राखेको छ । सत्तारुढ नेपाली काङ्ग्रेसका सभापति तथा प्रधानमन्त्री शेरबहादुर देउवाले अहिलेसम्म राजीनामा दिएका छैनन् र काम चलाउ सरकारका रुपमा रहेको वर्तमान सरकारका काम कारवाहीहरुले निर्वाचन मार्पmत प्राप्त जनादेशको अनादर वा अपमान गरेको महसुस गरिएको छ । लोकतान्त्रिक मुलुकको शासन व्यवस्थामा जनमतको सम्मान गर्ने कुरा प्रमुख काम हो । निर्वाचन मार्पmत जनमत गुमाईसकेको वर्तमान सरकारका सामु नैतिक तथा कानूनी दुवै तरिकाले सत्ता छोड्नु वाहेक अर्को विकल्प छैन । यो यर्थाथताभित्र किन अलमल हुन थालेकोछ ? किन वर्तमान सरकारका प्रधानमन्त्री शेरबहादुर देउवाले राजीनामा गरेका छैनन ? सत्ता हस्तान्तरणको प्रकृयालाई सहज बनाउनका लागि उनले राजीनामा दिनु आवश्यक छ कि छैन ? यदि छ भने किन ढिलाइ ? जस्ता प्रश्नहरुले नेपालका राजनेताहरुमा जनमतको अनादर गर्ने र सामान्य राजनीतिक इमानदारिता र नैतिकताको खडेरी रहेको जग जाहेर छ ।लामो समयसम्म राष्ट्रिय सभाको निर्वाचन प्रकृया लम्ब्याउनु र निर्वाचनको तिथिमिति तोकिएपछि प्रदेश प्रमुख र प्रदेशको अस्थायी राजधानीको घोषणापछि उत्पन्न परिस्थितिभित्र निर्वाचन आयोगले सुरक्षा चुनौती बढेको भनी दिएको अभिव्यक्तिभित्र कतै फेरि राष्ट्रियसभाको निर्वाचन रोक्ने र सत्ता हस्तान्तरणको प्रकृयालाई लम्ब्याउनका लागि खेलिएको खेल त होइन ? भन्ने प्रश्न स्वभाविक रुपमा उठ्न थालेको छ । जनादेश प्राप्त राजनीतिक दलहरुसँगको संवादलाई किन घनिभूत बनाउन सकिएन ? किन सहमतिमै प्रदेश प्रमुख र प्रदेशको अस्थायी राजधानी तोक्ने प्रयास र प्रयत्नलाई अघि बढाउन सकिएन ? प्रश्नहरुलाई नाजायज भन्न मिल्छ र ?लामो समयपछि नेपाली मतदाताहरुले स्थायी सरकार निर्माण गर्ने जनादेश प्रदान गरेका छन् । यसको अर्थ के हो भने नेपालमा राजनीतिक अस्थिरताको अन्त्य गर्दै मानवअधिकार र सामाजिक न्यायसहितको आर्थिक समृद्धिको अभियानलाई अघि बढाउँदै मुलुकमा विकास अभियानलाई गति दिन र नेपाली युवाहरु जो खाडी मुलुकहरुमा आफ्नो जोखिमपूर्ण श्रम गर्न बाध्य भएका छन । उनीहरुलाई स्वदेशमै कामका अवसरहरुको सृजना गर्दै नेपाललाई समृद्धिको दिशामा अघि बढाउनका लागि आफ्नो अभिमत जाहेर गरेका छन् । आम मतदाताको यो जनादेश र चाहनामाथि कहीँ कतैबाट आक्रमण हुन थाले त्यसको परिणाम सहज हुनै सक्दैन । हाम्रो मुलुकमा अहिले पनि नेपालका अधिकांश सीमान्तकृत समुदायका मानिसको आर्थिक, सामाजिक तथा सांस्कृतिक जीवनमा खासै परिवर्तन आएको छैन । छेउ पारिएका, सीमान्तकृत समुदायका मानिसमा अहिले पनि मौनताको संस्कार विद्यमान छ । उनीहरु चुपचाप बस्न मन पराउँछन् । आपूm बोल्न जान्दैनौँ, हामीले बोलेर बस्ले सुन्छ र ? हामीले बोल्याँै भने फेरि पनि जान्ने मान्छेहरुले हामीलाई दुःख दिन्छन् । पढेलेखेका मानिसहरु मात्रै जान्ने हुन् । उनीहरु सहरतिर बस्छन् । सहरका मानिसहरु सबै जान्दछन् तर हामी यस्तो दुर्गम गाउँमा बस्ने मानिसहरु केही पनि जान्दैनौँ भन्ने अर्थमा मौनता विद्यमान रहेको छ ।  यो मौनताको संस्कार तोड्नु वर्तमान समयको प्रमुख आवश्यकता हो । यसका लागि उनीहरुलाई उचित वातावरण निर्माण हुन सकेको छैन । यो उचित वातावरण निर्माण गरिदने हो भने उनीहरु आफ्ना कुराहरु बताउन सक्छन् । यसका लागि उनीहरुलाई सङ्गठित हुन मद्दत गर्ने र सामूहिक रुपमा ससाना क्रियाकलापहरुमा संलग्न गराउँदै उनीहरुको आत्मविश्वास बढाउन सकिन्छ ।हामीलाई विकासको सरोकार किन चाहियो र ? विकास त अरुले गरिदिने विषय हो । विकास गर्ने सरकार हो । विकास दिने गैरसरकारी संस्थाहरु हुन् । हामीले के गर्न सक्छौँ र ? हामीसँग साँझ बिहानको छाक टार्न गाह्रो छ । आफ्नो उत्पादनले ३ महिना खान पुग्दैन । अरु समय किनेर खानुपर्छ तर रोजगारीका अवसरहरु छैनन् । हामीलाई खाना, बाटोघाटो, पुलपुलेँसा, खानेपानी तथा औषधी अरुले दिनुपर्छ । अरुले नदिए हामी केही गर्न सक्दैनौँ भन्ने मानसिकतामा सिङ्गो गरिब तथा सीमान्तकृत समुदाय ग्रसित छ । विकास मानिसहरुको जीवन सहज बनाउनका लागि हो । विकास अरुले गरिदिने विषय होइन, यो त हामी आफैले आफ्ना लागि आफै गर्ने हो भन्ने विश्वास सृजना गर्नु आवश्यक छ । यसका लागि मानिसहरुलाई पर्याप्त विश्लेषणको मौका, सोच्ने मौका र आत्मविश्लेषण गर्ने मौका दिनु जरुरी छ । यसका लागि उनीहरुसँगै निरन्तर रुपमा अन्तत्र्रिmयाहरुको सञ्चालन गर्ने विधि र तरिकाहरुको खोजी आवश्यक छ ।  गरिब तथा सीमान्तकृत मानिसहरुलाई ऋण दिएर कहिले पनि उनीहरुको जीवनमा सहजता आउन सक्दैन । गरिबी परिचयपत्र बाँढेर उनीहरुको आर्थिक सामाजिक तथा सांस्कृतिक जीवनलाई बलियो बनाउन सकिँदैन । त्यसका पछाडि निश्चित केही कारणहरु छन् । ऋण लिएर ब्यापार व्यवसाय गर्न सक्ने अवस्था भएका थोरै मात्रै मानिसहरु छन् । अधिकांश गरिब तथा सीमान्तकृत मानिसले अरुबाट लिएको ऋणबाट खाना तथा औषधी उपचार एवं चाडपर्व मनाउनमा खर्च गर्छन् र अनि ऋण र ब्याज बड्दै जाँदा या त उनीहरु घर छोडेर छिमेकी मुलुक भारत पस्छन् या त मृत्यु रोज्छन् । गरिब तथा सीमान्तकृत समुदायका मानिसमा म केही गर्न सक्दिनँ, मेरो भाग्य नै यस्तो छ । अरुले दिएन भने मेरो दैनिकी चल्दैन, मेरा लागि विकल्पहरु केही पनि छैनन् । गरिब मान्छे, नजान्ने मान्छे, गाउँको मान्छे, पढ्न लेख्न नजान्ने मान्छे, मैले कसरी गर्नु सक्छु र ? कुनै सम्भावना देख्न नसक्ने अवस्थामा रहेका छन् । आफ्ना लागि विकल्पहरु खोज्न नसक्ने, अरुको साहारा लिनुपर्ने विद्यमान अवस्थाले मानिसहरुमा हीनताबोधले ग्रसित मानिसको ठूलो सङ्ख्या विद्यमान रहेको छ ।देशको राजनीतिक व्यवस्था, प्रणाली, लोकतन्त्र, गणतन्त्र उस्का लागि केही पनि छैनन् । साँझ बिहानको छाक टार्नका लागि ६ महिना छिमेकी मुलुक भारततिर लाग्ने र ६ महिना उत्पादन नहुने कृषि प्रणालीमा संलग्न हुने विद्यमान अवस्थाले मानिसहरुमा राजनीतिक परिवर्तन वा सरकारी सेवा सुविधा वा गैरसरकारी क्षेत्रका परियोजनाले केही अर्थ राख्दैनन् । उनीहरुमा विद्यमान रहेको हीनताबोधबाट उनीहरुलाई बाहिर ल्याई हामीले चाह्यौँ भने जे पनि गर्न सक्छौँ, हाम्रा लागि अरुले गरिदिएर कति पुग्छ र ? हामी आफै अघि नबढेसम्म हाम्रो समृद्धि, प्रगति कुनै पनि सम्भव छैन । मिहिनेत र पसिनाको कमाइले बाच्न सकिन्छ, हाम्रा लागि हाम्रा पुर्खा र प्रकृतिले दिएका स्रोतसाधनहरु स्थानीय रुपमै पर्याप्त छन् । यिनीहरुलाई पहिचान, परिचालन र संरक्षणका माध्यमवाट अघि बढाउनु आवश्यक छ भन्ने चेतनाले आत्मविश्वास फर्काउँछ । हीनताबोधबाट बाहिर आउने वित्तिकै मानिसहरुमा ऊर्जा, उमङ्ग र उत्साह आउँछ । त्यसका लागि उनीहरुलाई उपयुक्त वातावरण निर्माण आवश्यक छ । जाजरकोटमा महिना अघिदेखि सामान्य ज्वरोका कारण मानिसहरुले जीवन गुमाइरहेका छन् तर हाम्रो सरकार कहाँ हराएको छ ? सरकारको उपस्थिति कहीँ कतै पनि देखिँदैन । हामी खाना नपाएर भोकै मर्नुपर्ने अवस्था एकातिर छ भने अर्कोतिर सामान्य उपचारका लागि पनि सरकारले व्यवस्था गर्न नसक्ने हाम्रो लोकतान्त्रिक गणतन्त्र नेपालको सेवा सुविधा प्रदान गर्ने प्रणाली वा प्रकृयाभित्र कसरी परिवर्तनको महसुस गर्छन् नागरिकहरुले ?नागरिकको जीवन सहज बनाउनका लागि आवश्यक पर्ने आधारभूत आवश्यकताको परिपूर्ति र आधारभूत मानव अधिकारको सुनिश्चितता मार्पmत जनउत्तरदायी र जवाफदेही स्थानीय, प्रदेश तथा सङ्घीय सरकार अहिलेको प्रमुख आवश्यकता हो । यो आवश्यकता परिपूर्तिका लागि नागरिकहरुको अर्थपूर्ण सहभागिता, स्वामित्व तथा स्थानीय ज्ञान, सीप, क्षमता तथा स्रोतको पहिचान, परिचालन र संरक्षणका माध्यमबाट नागरिक सचेतनाको अभिवृद्धि, नागरिक कर्तव्यको पालना तथा सुशासित स्थानीय सरकारको बीचमा असल सम्बन्ध र सहकार्य आवश्यक छ ।लोकतान्त्रिक सरकारका मूल्य मान्यता एवं सिद्धान्तहरुलाई व्यवहारमा उपयोग गर्दै नागरिक दबाब समूहको आवाजलाई सकारात्मक रुपमा लिने र स्थानीय सरकारका काम कारवाहीहरु माथि गरिने स्वस्थ्य एवम् तथ्यपूर्ण आलोचनालाई ग्रहण गर्दै आफ्ना व्यवहारहरुमा गरिने परिवर्तनले नै सरकारलाई सबल र सक्षम बनाउँदै जनताप्रति थप जवाफदेही बनाउनका लागि योगदान गर्छ ।  सरकारमा काम गर्ने कर्मचारीतन्त्रलाई प्रारम्भदेखि नै नागरिकको सेवकका रुपमा स्थापित गर्नु अर्को ठूलो चुनौती हो । झण्झटिला प्रकृयाहरुको कार्यान्वयन गर्ने क्रममा कर्मचारीतन्त्र र नागरिकबीचको सम्बन्धमा चिसोपना आउने विगतको स्थितिलाई समाप्त पार्दै हरेक नागरिकले लिन आउने सेवा सुविधाहरु प्रदान गर्नकै लागि कर्मचारीको व्यवस्था गरिएको र नागरिकले नै तिरेको करबाट आफूले सेवा सुविधाहरुको उपयोग गरिरहेको यर्थाथतामा कर्मचारीतन्त्रलाई  नागरिकप्रति उत्तरदायी बनाउनु आवश्यक छ । यसका लागि सरकार संवेदनशील हुनुपर्दछ ।नेपालका विभिन्न राजनीतिक घटनाक्रम, सन्दर्भ र उतारचढावको बीचमा तीनै तहको निर्वाचन सम्पन्न भएको छ र यसको कुशल परिचालनका लागि आवश्यक नीति निर्माण, व्यवस्थापन तथा जनताप्रति उत्तरदायी स्थानीय सरकारको कर्मचारीतन्त्रलाई नागरिकको सेवामा सहज र व्यवस्थित रुपमा परिचालन गरी नागरिकहरुको जीवन सहज बनाउनका लागि दिगो विकास प्रकृयालाई गति दिनु अहिलेको आवश्यकता हो ।कुनै पनि मुलुकको विकास र आर्थिक समृद्धि त्यस देशमा उपलब्ध साधनस्रोत तथा त्यसको उपयोगमा निर्भर रहन्छ । स्वस्थ, शिक्षित तथा उद्यमशील जनशक्ति भएमा अन्य भौतिक साधन र स्रोतहरुको बुद्धिमत्तापूर्ण उपयोग गर्न प्रयत्नशील रहन्छ । यस्तै भौतिक साधन र स्रोतहरुको प्रचुरताले सम्पन्नताको सम्भावनालाई फराकिलो पार्दै लग्दछ । यसको उपयोगका लागि उच्च प्रविधि ब्यापक सर्भेक्षण र लगानीको आवश्यकता पर्छ । नेपालमा जनशक्ति, जलशक्ति, भूमि, वन, खनिज आदि प्रमुख स्रोतहरु हुन । यिनीहरुको समुचित संरक्षण उपयोगको नीति बन्नु आवश्यक छ । मुलुकको विकास गरी जनताको जीवनस्तर माथि उठाउन योजना तर्जुमा गरेर मात्र उपलब्धि भएको मान्न सकिँदैन । वास्तवमा योजनाले निर्धारण गरेका उद्देश्य एवम् लक्ष्यहरू हासिल गर्ने माध्यम भनेको योजनामा लक्षित गरिएअनुसार आयोजना, कार्यक्रमहरूको सफल कार्यान्वयन हो । तसर्थ, योजनाको उपलब्धि हासिल गर्नका लागि यसको कार्यान्वयन पक्षमा विशेष जोड दिनु आवश्यक हुन्छ ।तत्काल प्राप्त जनादेशको सम्मान गर्दै नयाँ सरकार निर्माणका लागि आवश्यक वातावरण निर्माण गरी सङ्घीय तथा प्रदेश सरकारको निर्माणको प्रकृयालाई सहज बनाउने र जनादेश अनुरुप नै नयाँ सरकार निर्माण भई देश र जनताको समृद्धिका लागि नेपाल जुट्नु आवश्यक छ । यसका लागि वर्तमान सरकारले तत्काल राजीनामा दिई नयाँ सरकार निर्माणमा सघाउनु जरुरी छ । 