 इतिहासका सबै कालखण्डमा फ्लुको महामारी  भएका अभिलेख छन् । १९१८ देखि हालसम्म चार पटक विभिन्न प्रकृतिका फ्लुको महामारी  भएको तथ्य भेटिन्छ ।१९१८–१९१९ – स्पेनिस फ्लु एच१एन १,१९१८ को आएको फ्लुको महामारीलाई स्पेनिस फ्लु भनियो जनसमुदाय अचानक बिरामी भए । त्यसबेला बिहान सकुशल रहेको व्यक्ति साँझमा एक्कासि मृत्यु भएका थिए भन्ने अभिलेख भेटिन्छन् । तर स्पेनिस फ्लुबाट ग्रसित जनसमुदायमा भएको मृत्यु भने  स्पेनिस फ्लुले नभई जीवाणुजन्य सङ्क्रमणको जटिलताका कारण भएको निमोनियाका कारण मानिएको छ ।१९१८ को फ्लुको महामारीको भएको क्षति :  –          त्यसबेला विश्वभरीमा करिब २०–४० प्रतिशत मानिस बिरामी भए ।   –          ५ करोड मानिसको मृत्यु भएको  तथ्याङ्क छ ।–          अमेरिकामा मात्रै करिब ६ लाख ७५ हजार मानिसको मृत्यु भएको देखिन्छ ।–          २०–५० वर्षका उमेर समूहका मानिसको मृत्यु दर बढी थियो  ।१९५७–१९५८ – एसियन फ्लु एच२एन २, फेब्रुअरी १९५७ मा एउटा नयाँ फ्लु भाइरस सुदूरपूर्वमा पहिचान भयो । ६५ वर्षभन्दा कम उमेर समूहका मानिसमा प्रतिरक्षात्मक क्षमता न्यून रहेको थियोे । महामारी हुन सक्ने अनुमान गरियो । १९५७ मा भाइरस गर्मीको मौसमपारी फाटफुट रोग देखाउँदै अमेरिका पुगेको अभिलेख छ । वर्षे बिदापछि विद्यार्थी स्कुल पुगेपछि तिनले कक्षामा रोग सर्नुका साथै घरपरिबार तथा छरछिमेकमा पनि रोग सार्ने वाहकको काम गरेको देखिन्छ । अक्टोबर १९५७ मा सङ्क्रमण दर स्कुले विद्यार्थी, अधबैँसे उमेरका तथा गर्भवतीहरुमा बढी देखा प¥यो ।डिसेम्बर १९५७ मा महामारी नियन्त्रण हुन पुग्यो । दोस्रो महामारी पुनः १९५८ को जनबरी, फेब्रुअरीमा देखा प¥यो । तथापि १९५७ को महामारी १९१८ को फ्लुको महामारी जस्तो भयावह थिएन । इन्फ्लुएन्जा तथा निमोनियाजन्य मृत्यु सेप्टेम्बर १९५७ र मार्च १९५८ मा भएको थियो । यो फ्लुबाट अमेरिकामा करिब ७० हजार मानिसको मृत्यु भएको देखिन्छ । मृत्यु हुनेमा ज्येष्ठ उमेरका मानिस बढी थिए । त्यसबेला यसलाई एसियन फ्लु भनियो ।१९६८–१९६९ – हङ्कङ फ्लु  एच३एन३,सन् १९६८ को सुरुमा हङ्कङमा नयाँ फ्लु भाइरस पहिचान गरियो । सेप्टेम्बर १९६८ को सुरुमा अमेरिकामा पहिलो बिरामी फेला परेको देखिन्छ । डिसेम्बर १९६८ सम्ममा रोग अमेरिकामा व्यापक रूपमा देखिएको थिएन । फ्लु भाइरसका कारण डिसेम्बर १९६८ र १९६९ को जनवरीमा करिब ६५ वर्ष उमेर समूहका मानिसको मृत्यु भएको देखिन्छ । यस पटकको महामारीबाट सेप्टेम्बर १९६८ र मार्च १९६९ बीचमा करिब ३३,८०० मानिसको मृत्यु भएको देखिन्छ ।जनस्वास्थ्यकर्मीले अमेरिकामा फ्लु भाइरसको पटक पटकको महामारीबाट मृत्यु दर कम हुँदै जानुका विभिन्न कारण देखाएका गरेका छन् ।–          हङ्कङ फ्लु भाइरस १९५७ मा महामारी गराउने एसियन फ्लु भाइरससँग अनुवांशिक सामिप्यता हुनाले पनि जनसमुदायमा रोगविरुद्ध जुध्न सक्ने क्षमता विकास हुनु ।–          हङ्कङ फ्लु भाइरसको प्रकोप डिसेम्बर १९६८ मा देखिँदा अधिकांश विद्यालय जाडो बिदाका लागि बन्द थिए । विद्यार्थी स्कुल नपुगेकाले कक्षामा रोग सार्ने माध्यम भएनन् । यसका साथै घरपरिवार तथा छरछिमेकमा पनि रोग सार्ने वाहक भएनन् ।  –          आधुनिक उपचार सेवाको विकास, रोगको सघन निगरानी, द्रुत प्रयोगशालाकृत रोगनिदान प्रविधि जनस्वास्थ्य सचेतना सूचना प्रवाह, अनि जीवाणुजन्य सहसङ्क्रमणविरुद्ध एन्टिबायोटिकको सहज उपलब्धता ।२००९–२०१०  : स्वाइनफ्लु एच१एन१२००९ को वर्षायाममा अमेरिका तथा विश्वमा  नयाँ फ्लु भाइरस फेला परेको देखिन्छ । यसलाई सुुरुमा स्वाइनफ्लु भनियो । अमेरिकामा एच१एन१ (स्वाइनफ्लु) को पहिलो बिरामीमा अप्रिल १५ २००९ मा पहिचान गरियो । अप्रिल २६ २००९ मा अमेरिकी सरकारले  एच१एन१ (स्वाइनफ्लु) लाई जनस्वास्थ्यजन्य सङ्कटकाल घोषणा गर्नुु पर्यो । सोही वर्ष अमेरिकामा जुन महिनासम्ममा १८ हजार बिरामी  देखा परे । यस महामारीका कारण करिब विश्वका ७४ मुलुक प्रभावित भएका थिए । नोभेम्बर २००९ सम्ममा अमेरिकामा ४८ प्रान्तमा साना केटाकेटीहरुमा रोग देखियो । यसै महिनामा जोखिममा रहेका उमेर  समूहमा  ६.१ करोड खोप लगाएका कारण रोगको महामारी न्यून हुँदै गयो ।अप्रिल २००९ र अप्रिल २०१० मा  क्रमशः ४.३ र ८.९ करोड जनसमुदायमा एच१एन१ (स्वाइनफ्लु) सङ्क्रमण देखियो । यसबाट क्रमशः ८,८७० र १८,३०० मानिसको मृत्यु भएको तथ्याङ्क भेटिन्छ । सो अवधिमा करिब ८ करोड मानिसले खोप लगाएका कारण रोग नियन्त्रण भएको अनुमान छ । अगस्ट १०, २०१० मा विश्व स्वास्थ्य सङ्गठनले मानिसमा एच१एन१ (स्वाइनफ्लु) को विश्व महामारी नियन्त्रण भएको घोषणा ग¥यो ।१९९७ देखि हालसम्म  : बर्ड फ्लुसन् १९९७ सम्म कुखुरामा लाग्ने एभिएन इन्फ्लुएन्जा भाइरसले मानिसमा कुनै असर देखाएको थिएन तर १९९७ मा हङ्कङमा १८ जना मानिस यो रोगबाट प्रभावित भएका थिए । तीमध्ये ६ जनाको ज्यान गएको थियो । सन् २००३ देखि कोरिया हुँदै दक्षिण पूर्वी एसियामा यो रोग फैलिन थालेपछि यसका आर्थिक तथा मनोसामाजिक असर बढी देखिन थाल्यो । यो रोग त्यसपछि मङ्गोलिया, रुस, मध्यपूर्व, युरोप, अफ्रिका र दक्षिण एसियासम्म फैलन पुग्यो । रोग लागेका मध्ये ६० प्रतिशतभन्दा बढीको मृत्यु भएको देखिन्छ । यो उच्च प्रतिशतको मृत्युदर नै यस रोगको सबैभन्दा खतरनाक पाटो हो । अहिलेसम्म यो रोग पन्छीबाट मानिसमा सरे पनि मानिसबाट मानिसमा सरेको यकिन प्रमाण छैन । यो रोगबाट १५ देशमा मानिस बिरामी परेका छन् भने १२ देशमा मरेका छन् । सबैभन्दा बढी इन्डोनेसियामा १५७, त्यसपछि भियतनाममा ६१ जना र इजिप्टमा ६० जना मरेका छन् ।छिमेकी देश चीनमा २८ जना र दक्षिण एसियाली देश पाकिस्तानमा १ जनाको मृत्यु भएको तथ्याङ्क छ । त्यसबाहेक थाइल्यान्ड, अजरबैजान, कम्बोडिया, इराक, लाओस, नाइजेरिया र टर्कीमा बर्ड फ्लुका कारण धेरै मानिस मरेको पाइन्छ । नेपालमा सर्वप्रथम यो रोग सन् २००९ को जनवरी महिनामा देखापरेको थियो । इ.स. १९९७ मा हङ्कङमा फेला परेको बर्ड फ्लु प्रत्येक वर्ष यसको सङ्क्रमण नियन्त्रण गर्न गाहो हुँदै गइरहेको स्थिति थियो । सन् १९९७ ताका बर्ड फलुको चर्चा पछि मात्र विश्व समुदायको ध्यान गई यो रोगको कारक तत्त्व एच५एन१ भएको पत्ता लगाएको देखिन्छ । विगतमा इन्फ्लुएन्जा ए यसका उपप्रजाति एच र एनका फरक फरक रूपका कारण यसको केन्द्रबिन्दु अनि प्रभावित समुदायको पृष्टभूमि हेर्दा विगतमा यस विषाणुको प्रकोप झण्डै विश्व माहामारिको रूप लिएको देखिन्छ । यो स्थितिमा बीसौँ शताब्दीमा ३ वटा विश्व महामारीको त्रासदी बेहोरेको देखिन्छ ।यो रोगका कारण जनस्वास्थ्य कति जोखिममा ?रोगबाट सङ्क्रमित भएका मानिसलाई उपचार गरी निको पार्न अहिलेसम्म प्रभावकारी मानिएका औषधि कुनै भूगोलमा प्रभावकारी भए अर्को भूगोलमा प्रभावकारी हुन सक्ने सम्भावना न्यून पाइएको छ । आज जनस्वास्थकर्मीहरुको टाउको दुखेको यतिले मात्र हो । कुखुराको बर्डफ्लु मानिसमा लागे एभियन इन्फ्लुएन्जा भन्ने यो रोगबाट बच्ने उपाय त एउटै होला जस्तो छ । त्यो भनेको पूर्र्वसतर्कता व्यक्तिगत सतर्कता अनि सूचना प्रवाह । विज्ञको द्रुत अनुगमन र यथोचित सूचना प्रवाह अनि द्रुत कारबाही गर्दा पनि विश्वका ६० भन्दा बढी मुलुकका कुखुरा सङ्क्रमित भई लाखौँको पन्छीजन्य प्रजाति मरेका छन् । मानवीय क्षति हेर्ने हो भने आजसम्मको अभिलेखअनुसार  १७ मुलुकका ३७७ जनाको मृत्यु भइसकेकोे छ । यो सङ्ख्या यसिया प्रशान्तमा नै बढी देखिन्छ ।चर्चा एच५एन १ को नै बढी दशाँै शताब्दीका तीन विश्व महामारीको पृष्ठभूमिलाई दृष्टिगत गर्ने हो भने इन्फ्लुएन्जा ए प्रजातिको उपप्रजाति एच१एन १, एच२एन२, एच३एन३, को क्रमशः संलग्न भएको अभिलेख छ । तर एच५एन१ उपप्रजातिको यो भाइरसको चर्चा पहिलो पटक सन् १९९७ मा हङकङमा प्रकाशमा आएको थियो । यसको विश्वव्यापी चर्चा भने सन् २००३ देखि मात्र हुन थालेको देखिन्छ । यस उप्रान्तका अभिलेखहरुको दृष्टान्त हेर्ने हो भने सन् २००३ मा चीनमा १ जना अनि भियतनाममा ३ जनाले यस रोगबाट मृत्युवरण गर्नुपरेको तथ्य सार्वजनिक भएपछि विश्वसमुदायको चिन्ता यस रोगतर्फ जान थालेको हो । त्यसयता यस रोगबाट पछिल्लो पटक जनवरी महिनामै चीनमा एकजना र इन्डोनेसियामा १ जनाले मृत्युवरण गरेको तथ्य सार्वजनिक भएको छ । आजसम्मका अभिलेखका विश्लेषन गर्ने हो भने हाम्रा सामु एउटा तथ्य देखा पर्दछ । त्यो भनेको मृत्यु सङ्ख्याका आधारमा इन्डोनेसिया सबैभन्दा अगाडि देखिन्छ । त्यहाँ यस रोगबाट सङ्क्रमितमध्ये १२५ जनाले मृत्युवरण गरेको अभिलेख छ । भियतनाममा विगत छ वर्षमा ५२ जनाले समाधि लिन पुगेका छन् । चीन र इजिप्टमा २३, २३,  थाइल्यान्डमा १७ कम्बोडियामा ७ अजरबैजानमा ६ टर्कीमा ४ इराक लाओसमा २, २ तथा पाकिस्तानमा र नायिजेरियामा १, १ जना र नेदरल्यान्डमा २००३ १ जना पशुचिकित्सकको मृत्यु भएको थियो । दशौँ शताब्दीको सुरुवाती वर्षमा चर्चामा आएको यो रोग आजको स्थितिसम्मको एउटा सुखद पक्ष यसलाई मान्न सकिन्छ कि पन्क्षीमा लागेपछि मानिसमा सर्ने यो रोग मानिसबाट मानिसमा सरेको हालसम्म पुष्टि भएको छैन । तर यसो भन्दैमा ढुक्क हुने स्थिति भने छैन ।यस कुरालाई गम्भीर रूपमा लिई विश्व स्वास्थ्य सङ्गठन, विश्व पशु स्वास्थ्य सङ्गठन, यूएनओ, विश्व खाद्य तथा कृषि सङ्गठन जस्ता अन्तर्राष्ट्रिय निकायहरु सम्भावित मानवीय क्षति कम गराउन आफ्नो ज्ञान र अनुभव सम्भावित जोखिममा पर्न सकने राष्ट्रहरुमा साट्न र सहयोग गर्न हातेमालो गर्न संलग्न छन् ।सन् २००६ को पूर्वार्धदेखि युरोपेली मुलुकमा समेत जरो गाड्न पुगेको बर्ड फ्लु भाइरस इटाली ग्रिस, जर्मनी, अस्ट्रिया, स्लोभिनिया, स्लोभाकिया, हङ्गेरी र फ्रान्सका पन्छीजन्य पदार्थमा फेला पर्दा गरिएका निरोधत्मक प्रयासका कारण कतै मानिसमा सर्न रोकिएको हो कि भन्ने सङ्केत मिल्छ ।हाम्रा आफ्नो छिमेकमा विगत केही वर्षदेखि साइत जुराएर देखा पर्दै आएका यस भाइरसको सङ्क्रमण साउनको पहिलो साता अकस्मात भक्तपुरमा देखा परेको थियो । यसले हामीमा केही सन्त्रास भयो । यसपछि केही प्रयास भएका छन् र तिनले सकारात्मक सङ्केत देखाएका छन् । तर गर्नुपर्ने काम भने निकै नै छन् ।पन्छी तथा पन्छीजनित सामग्रीका सम्पर्कमा निरन्तर रहनुपर्ने मानिसमा यो रोगबाट बढी सङ्क्रमित हुने जोखिम छ । यस उसले कुखुरा पालक किसानले बढी जैविक सुरक्षाका उपाय अपनाउनु उचित हुन्छ । यस बारे बेलैमा सूचना प्रवाह, पन्छीको शङ्कास्पद मृत्यु भएमा द्रुत निदानतिर लाग्नुपर्छ । कुनै ठाउँमा यस रोगको सङ्क्रमण पुष्टि भएमा रोग नियन्त्रणको दु्रत उपाय अपनाउनु पर्छ । त्यस बेला सञ्चार जगत, नागरिक समाज, उपभोक्ता, नागरिक प्रशासन, राजनीतिक दलले निर्वाह गर्नुपर्ने भूमिकाबारे सतर्कता साथ सूचना प्रवाह गर्नुपर्छ ।  बर्ड फ्लुको सन्त्रासबाट बचिन्छ । भनिन्छ बर्डफ्लुबाट सतर्क त हुनुस तर नआत्तिनुस् । हालसम्म ६० मुलुकमा फैलिएको यस रोगका कारण ३७७ जना मानिसले मृत्युवरण गरेका छन् । इ.स. २०१३ मा चीनमा यस भाइरसले आफ्नो अनुवांशिक संरचना परिवर्तन गरेका कारण हालसम्म ४५ जनाले मृत्युवरण गरेका छन् । यदि विषाणुले स्वरूप परिवर्तन गरी मानिसबाट मानिसमा सर्न सक्यो र यही उच्च प्रतिशतमा मृत्युदर कायम रह्यो भने कति मानिसको मृत्यु होला भन्ने चिन्ताले नै यो रोगलाई जटिल रूपमा हेरिएको हो । जनस्वास्थ्यकर्मीको चिन्ता अर्र्को विश्व महामारीबाट कसरी बचाउने हो भन्ने मात्र हो ।