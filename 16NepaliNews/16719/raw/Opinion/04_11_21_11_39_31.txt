कता लम्कँदैछन् यो देशका नैतिक समाज र संस्कार ? कता दोहोर्‍याइँदैछ समृद्धिको नारा गाउँदै ? व्यभिचार, भ्रष्टाचारको वैभवतिर ? अथवा नियम कानुनको धज्जीउडाएर हामीले उन्नत देश बनायौँ भनेर छाती फुलाइँदैछ ।पेशाले म राजनीतिज्ञ होइन, एक साधारण नागरिक हुँ । राजनीतिक खेल बुझ्न पनि सक्तिनँ तर सचेत नागरिक हुँ, आँखा चिम्लेर सहिदिने मेरो स्वभावभित्र पर्दैन । बारम्बार कानमा ठोकिन पुग्छ ‘समृद्धि’ शब्द । कोही भोकानाङ्गा हुने छैनन्, कुनै महिला हिंसापीडित हुने छैन । के यही हो समृद्धिको परिभाषा ? समृद्धि शब्द मनमोहक छ, लोभिएका छन् जनता । फोहोर मैलाको डङ्गुरमा आफ्नो अस्तित्व, आफ्नो स्वाभिमान खोज्दैछन् । भेटाएर पनि हातबाट चिप्लिएर फुत्केको चालै पाएनन् क्यार । भूपू उपसभामुख डा. शिवमाया तुम्बाहाङ्फे, पार्टीको बलियो दबाबमा तपाईंको स्वाभिमान चिप्लिन पुग्यो । हदभन्दा बढी दुःख लाग्यो । पत्रकारका सामु तपाईंको जोशिला अडान र मन्तव्य सुनेँ । भन्नुभो, ‘म हारेकी छैन ।’ अब त पार्टीको सिन्दुर लगाएर भित्रिनुभयो, यो तपाईंको जित होला सायद, मैले बुझिनँ । चार महिनासम्म तपाईंको सशक्त अडान देखेँ र सुने पनि ।ठीकै छ, राजनीतिको खेल बुझ्ने दिमाग ममा छैन । माफ गर्नुहोला । शक्तिपुञ्जका शासकहरू, किन तर्सिएका यहाँ स्वाभिमानमा अडिएका केही महिलादेखि ? भूपू उपसभामुखले केही समयसम्म मात्र त तपाईंहरूलाई झस्काइन् । भूपू प्रधान न्यायाधीश सुशीला कार्कीजस्ती अडिग महिला अहिले पनि जिउँदै ललकारिरहेकी छन् । पत्रिकाहरू त पढिराख्नु भएकै होला । के यस पङ्क्तिकार महिलालाई ढाल्नसक्नु हुन्छ ? कलम त रोकिँदैन । सञ्चार माध्यमलाई संविधानको नाममा खुम्च्याउने आँट नगर्नुस्, झन् विस्फोट हुनेछ ।भूपू प्रधान न्यायाधीश सुशीला कार्कीजस्ती अडिग महिला अहिले पनि जिउँदै ललकारिरहेकी छन् । पत्रिकाहरू त पढिराख्नु भएकै होला । के यस पङ्क्तिकार महिलालाई ढाल्नसक्नु हुन्छ ? कलम त रोकिँदैन । सञ्चार माध्यमलाई संविधानको नाममा खुम्च्याउने आँट नगर्नुस्, झन् विस्फोट हुनेछ ।हुन त भाषण–कलामा पोख्त, आफ्नै हातमा डाडुपन्यु भएका पुरुषहरू, जे पनि बोल्नसक्ने शक्तिको भण्डार लिएर यहाँहरूका साथमा छँदैछन् । बिर्सनुभएको छैन होला, एक महिला राष्ट्रपतिको कुर्सीमा अहिलेसम्म आसिन छिन्, सम्माननीय विद्यादेवी भण्डारी । उहाँको कुर्सीमा कहिले भुइँचालो पठाउने हो ? किन, उहाँको कुर्सीमा भुइँचालो प्रतिरोधक क्षमता भएकाले वा स्व. मदन भण्डारीको भूतले तर्सिएर ? जे होस्, उहाँको कुर्सी हालसम्म यथावत छ ।म खोज्दैछु ती पुरुषहरूसँग मैदानमा उत्रिएकी अष्टलक्ष्मी शाक्य तथा अन्य योद्धा महिलाहरूलाई । उनीहरू एउटै पार्टीका सहयोद्घा होइनन् र ? ती सहयोद्घाबाट छोइछिटो होला भनेर गुफा हालेको, नत्र घामको उज्यालोमा त देखिनुपर्ने होइन ? बहुमतका पुरुषहरू, शक्तिशाली शासकहरू, ती महिला सहयोद्घाका बन्दुक बोक्ने काँध कमजोर थिए ? पहाड चढ्ने खुट्टाहरू काँपेका थिए वा जङ्गल जङ्गल लुक्दै हिँड्दा हिंस्रक जनावरदेखि थरथर काँपेका थिए ? या पञ्चयत फाल्दा दृढ सङ्कल्पित थिएनन् ? किन हो पच्चीस प्रतिशत पनि सरकारमा स्थापित भएनन् ?आज अन्यायविरुद्घ आवाज उठाइरहने धेरै छन् । अन्यायविरुद्ध आवाज उठाउनु ज्यान गुमाउनु पनि रहेछ । सिराहा निवासी जल्दोबल्दो युवा अवैधानिक क्रसर उद्योग सञ्चालकहरूबाट उज्यालोमै किच्याएर मारिए । कत्रो अन्याय ! यो घटनाले न्यायको माग गर्नु भनेको ज्यान गुमाउनु हो भन्ने तथ्य पुष्टि गरेको छ । आश्चर्य त यो छ कि हत्यासम्म गर्नसक्ने यत्रो साहसको स्रोत के हो ? बुझ्न सकिनँ ।एमसीसीका विषयमा जनताको मत बझ्नुु आवश्यक ठानिएन । परराष्ट्र मन्त्री प्रदीप ज्ञवालीले संसदमा लाहाछाप लगाइहाले । अझ भन्दैछन्, देशको प्रगति देख्न नचाहनेहरूले देशप्रति अन्याय गर्नु हो । शासकहरूको यस्तो प्रतिकार देख्न पाइयो । हुन त देशलाई दृष्टिबन्धक राख्दा के फरक पर्छ र ? जनता नै कलुषित रहेछन् । यो देश शासकहरूको मात्र होइन भनी बुझ्ने क्षमताको ह्रास भन्नु उपयुक्त होला ।‘अख्तियार दुरूपयोग अनुसन्धान आयोगको क्षेत्राधिकार खुम्च्याउँदै’ भन्ने शीर्षकमा एक दैनिक पत्रिकामा प्रकाशित समाचारमा ठूल्ठूला भ्रष्टाचारमा अख्तियारले हात लम्काउन थालेको सह्य भएन । त्यसैले बहुमत सरकार कानुन संशोधन गर्नतर्फ लागिपरे । अमूक पदाधिकारीहरूको सम्पत्ति छानबिन गर्न नपाइने । खुलमखुल्ला खल्ती भर्ने कार्य भएका छन् । यसले हिन्दी भाषामा प्रचलित उखान ‘तुम भी चोर, मै भी चोर’ चरितार्थ गर्न खोजिएको प्रष्ट छ ।देशको ढुकुटी कसरी रित्याउने भन्नेतर्फ लागेका छन् । यस कुरालाई महालेखाकोे प्रतिवेदनले पनि देखाएको छ । तर ती प्रतिवेदन रद्दीको टोकरीमा उदाङ्गो पारी निसहाय अवस्थामा फ्याँकिएका हुन्छन् । ती प्रतिवेदनमा उल्लेख गरिएका कुरामा कुनै भएन र हुँदैन पनि । किनभने वैकल्पिक दुलो जनतासमक्ष आउने सवालै उठ्दैन । नेपाल भन्ने देश नै राजनीतिक पार्टीको पेवा हो । पार्टी नै देश र देश नै पार्टी भन्ने मानसिकताले ग्रस्त छ ।ती प्रतिवेदन रद्दीको टोकरीमा उदाङ्गो पारी निसहाय अवस्थामा फ्याँकिएका हुन्छन् । ती प्रतिवेदनमा उल्लेख गरिएका कुरामा कुनै भएन र हुँदैन पनि । किनभने वैकल्पिक दुलो जनतासमक्ष आउने सवालै उठ्दैन । नेपाल भन्ने देश नै राजनीतिक पार्टीको पेवा हो । पार्टी नै देश र देश नै पार्टी भन्ने मानसिकताले ग्रस्त छ ।घुस लिनु कानुनतः अपराध हो र दण्डित हुनुपर्छ । सत प्रतिशत स्वीकार्छु तर कानुनी छिद्रबाट ओसारेका सज्जनलाई सजाय दिने बुँदा कानुन तर्जुमा गर्दा छुट्याइन्छ ? कि कानुन तर्जुमाकारका हातमा करेन्ट लगाइएको त होइन ? के गर्नु सरकार, म झुठ बोल्नुलाई अपराध ठान्छु ।महँगीको मारले परिवारलाई एक छाक पनि खुवाउन असमर्थहरू डिप्रेसनको रोग बोकेर बहुलाउन बाध्य छन् । घरको गिर्दो आर्थिक अवस्था उकास्न विदेशमा पसिना बेचेर देशलाई रेमिट्यान्स सुम्पन्छन् । अन्ततः लास मात्र फर्कन बाध्य युवाको सङ्ख्या पनि कम छैन । तिमीहरू सजीव रूपमा गयौ, निर्जीव रूपमा फर्कियौ । असामयिक मृत्युवरण गर्‍यौ, परिवारसँग भावना साट्ने अवसर गुमायौ । तिमीहरूका कारुणिक कथा सुन्न कुन नेतालाई फुर्सद छ ? जे होस्, नेताहरूलाई फुर्मास् गर्न रेमिट््यान्स भित्र्याएर त आयौ ! सन्तोष मान । हुन त म भूतप्रेतमा विश्वास गर्ने मानिस होइन तर लास भएर कफनमा फर्किने युवाहरू भूतप्रेत, पिशाच हुनसक्छौ भने आऊ अन्यायविरुद्ध आन्दोलनको झण्डा फहराउन । विदेशिएका युवाहरुलाई रोक्न सरकारसँग कुनै ठोस कार्यक्रम भए यो हबिगत निश्चय हुने थिएन ।कालापानी र लिम्पियाधुराका आगो चिसिन थालेको अनुभव भइरहेछ । दक्षिणको छिमेकीले त ठाडो जवाफ फर्काइसकेको छ । नेपाली प्रम तथा हिन्दुस्तानी प्रमबाट बटन थिचेर उद्घाटित सिमाना विषय हुस्सु भएर अलप भइसकेको छ ।देशका हरेक स्रोतको दोहन भइराखेको छ । लाग्छ, जुनसुकै पार्टीको सरकारले पदार्पण गरे पनि फरक पर्नेवाला छैन ।#राजनीति#सरकार