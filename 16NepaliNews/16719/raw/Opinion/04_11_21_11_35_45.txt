प्रत्येक पटक जब सङ्कट आइलाग्छ बल्ल सरकार राहत बाँढ्नलार्ई पीडित खोज्न हिँड्छ । यसपालि पनि पहिलेजस्तै पुनः लकडाउन पीडितहरूको व्यापक खोजी भइरहेको छ । सरकारले लकडाउनको घोषणा गर्नासाथ राजधानीका धेरै वडामार्फत राहत वितरण सुरु भइसकेको हो । राहतका लाईनमा कोको उभिएका छन् कुन्नि ? तर राजधानीमा रोगले भन्दा भोकले मरिन्छ भन्ने करिब पक्का भएपछि झिटीगुण्टा र बाल–बच्चा च्यापेर वास्तविक श्रमिक (जो यस महामारीबाट प्रत्यक्ष प्रभावित भएका छन्) सडकमा निस्केर आफ्नो गुँड खोज्दै हप्ताँैको यात्रामा निस्किसकेका छन् । सडक सडकमा श्रमिक र तिनका बालबच्चाका दर्दनाक दृश्यले सबैको हृदय छियाछिया पारेको छ ।यस्तो हुन्छ किन ?गत २०७२ को महाभूकम्पपश्चात राहतको नाममा जे विकृति देखियो त्यसले अधिकांश जनमासमा सङ्कट पर्नासाथ झोली थाप्न जानुपर्छ र कोही न कोही दाता दान गर्न आइपुग्छ भन्ने मानसिकता हावी भएकै छ । यो मामलामा जसको घरमा पहिले नै खाद्यान्न लगायतको समस्या छैन राहत थाप्ने लाईनमा ऊ पहिला पुग्ने र वास्तविक पीडितले राहत नै प्राप्त नगर्ने अवस्थाबाट हामी राम्ररी परिचत छौँ । पछिल्लो उदाहरणका रूपमा भूकम्प पुनर्निर्माण प्राधिकरणले दिने आवास राहतकै प्रक्रिया पर्याप्त छ । स्थानीय इन्जिनियरहरू अहिले पनि जो पीडित हुन् उनीहरूले बनाइसकेका भूकम्पबाट सुरक्षित घरलार्ई पुनः भत्काउन वा अर्को बनाउन बाध्य पारिरहेका छन् । यद्यपि जो टाठोबाठो छ उसको जस्तोसुकै मापदण्डमा बनेका घरहरू समेत पास गर्दै हिँडिरहेकै छन् । यस्ता गलत कार्यमा केवल स्थानीय व्यक्तिगत राजनीतिक स्वार्थ बोकेका र व्यक्तिगत हिरोइज्म देखाउने कुण्ठा भएका व्यक्तिहरूले सहयोग गरिदिन्छन् । राजधानीमा यस्तै गलत र विभेदकारी राहत वितरणको भूमिकामा यीखाले मान्छे हाबी भइसकेका छन् । जसको लिस्टमा राजधानी बाहिरका श्रमिक र विद्यार्थी पर्दैनन् ।भोट केन्द्रित स्वार्थपीडित खोज्ने र राहत उपलब्ध गराउने माध्यम हाललार्ई स्थानीय सरकार हो । स्थानीय सरकार भनेको अन्ततः वडास्तरका जनप्रतिनिधि हुन् । चुनावअघि सर्वदलीय प्रतिनिधिमार्फत राहत वितरणका कार्य भएका थिए । स्थानीय सरकार राज्यको अङ्ग भए पनि स्वाभाविक रूपमा दलबाटै सरकार बन्ने भएकाले अन्ततः आज पनि पीडितहरूको खोजी र पहिचान गर्ने तल्लो स्तरका प्रतिनिधि राजनीतिक दलका कार्यकर्ता नै हुन् । उनीहरूले खोज्ने पीडित को हुन्छन् ? माथि उल्लेख भएजस्तै खासमा जो उनीहरूको नजरमा सहयोग गर्नैपर्ने ठहरिन्छन्, जसले चुनावमा भोट हालेका थिए वा हाल्नेवाला छन् । विभिन्न बहानामा उनीहरू पीडित ठह¥याइन्छ । राजधानीको सन्दर्भमा याहाँभित्र रहेका श्रमिक र विद्यार्थीहरू स्थानीय राजनीतिमा कसैको भोटर होइनन् । उनीहरू यहाँका स्थानीय कुनै पनि राजनीतिकर्मीलार्ई चुनावमा काम लाग्दैनन् । यसकारण पनि राजधानीमा यो समस्या देखिएको छ । यसर्थ राजधानीभित्र गरिखाने श्रमिक र विद्यार्थीले आफूलार्ई सुरक्षित महसुस गर्न सकेनन् ।तथ्याङ्क बिनाको सरकारकुनै पनि नेतृत्व तब मात्र सफल हुनसक्छ जबसम्म ऊसँग आफ्नो मातहत भएका आमजनता र त्योसँग समन्धित सबैखाले सम्पत्तिका बारेमा राम्रो जानाकारी हुन्छ । प्रविधिले हामीलार्ई यति सजिलो अवस्थामा ल्याइदिएको छ कि एक ठाउँमा बसेर कुनै पनि स्थानमा रहेका व्यक्तिको वास्तविक अवस्था सजिलै जानाकारी राख्न सकिन्छ । प्रविधिको विकास नभएको अवस्थामा प्रत्येक व्यक्तिको जानाकारी राख्नु कठिक कार्य थियो । जसकारण एकमुष्ठ तथ्याङ्क पनि निकै ठूलो जानकारी मानिन्थ्यो । तर नेपाल आज पनि पुरानै अवस्थामा छ । हाम्रो देशको तथ्याङ्कको आधिकारिक निकाय भनेको केन्द्रीय तथ्याङ्क विभाग हो । ऊसँग भएको तथ्याङ्क जेजति छन् त्योबाट सरकारले प्राप्त गर्न सक्ने सूचना केवल एकमुष्ठ सूचाङ्कका लागि बाहेक काम लाग्दा छैनन् । अर्थमन्त्रीलार्ई परम्परागत बजेट बनाउनका लागि र मन्त्री प्रधानमन्त्रीलार्ई आफ्नो मन्तव्य सुधार गरेर ‘बुर्जुवा स्ट्यान्डर्ड’ मा ढाल्नका लागि काम लाग्ला तर जनताको व्यक्तिगत जीवनमा त्यसले खास प्रभाव पार्दैन ।हुनैपर्ने कस्तो ?हुन त सरकारका गृहमन्त्रीमार्फत उद्घाटन गरेर विद्युतीय राष्ट्रिय परिचयपत्रको वितरण सुरु भइ नै सकेको छ । यो भनेको व्यक्तिका वैयक्तिक र जैविक सूचना विद्युतीय माध्यममार्फत सरकारको आधिकारिक निकायमा केन्द्रित हुने र व्यक्तिले चिप्ससहितको परिचयपत्र प्राप्त गर्ने भनिएको हो । यो समाचार सुन्नासाथ व्यक्तिगत रूपमा खुसी लागेको थियो । जैविक र वैयक्तिक सूचनालाई समावेश गरेर विद्युतीय माध्यममा विवरण कलेक्सन गर्ने भन्ने विषयलाई मैले बृहत् ठानेको थिएँ । तर कुरा पछि बुझियो । ‘पहाड भत्काएपछि मुसा निस्क्यो’ भनेजस्तै रैछ । जम्माजम्मी वैयक्तिक विवरण भनेको नाम, थर, ठेगाना र जैविक भनेको फोटो र ल्याप्चे रहेछ । सरकारको बुद्धि देखेर दिक्क लाग्यो । यो निश्चित छ, अर्को कुनै सिर्जनशील नेतृत्व सरकारमा आएको दिन यसलाई बदल्नैपर्छ । अहिलेको खर्च स्वाहा । यस्ता कार्य एमआरपीदेखि लिएर स्थानीय तहहरूमा हाल सङ्कलन गरिरहेको तथ्याङ्क र विस्तृत परियोजना अध्ययनको नाममा हरेक वर्ष अर्बौंमा खर्च भइ नै रहेको छ । यसबाहेक निर्वाचन आयोग, यातायात व्यवस्था विभाग र गृहमन्त्रालयले व्यक्तिगत तथ्याङ्क सङ्कलनका छुट्टा छुट्टै पसल खोलिसकेका छन् । जसलार्ई बारम्बार दोहो-याइरहनु परेको छ ।  सरल सहयात्रीको यसअघिका लेखकोभिड–१९ भन्दा डरलाग्दो कोइमेइ–२०सावधान ! भोटराम र लोकराम कोभिड–१९ का मित्र हुनसक्छन्सर्वदलीय संयन्त्र र कोभिड–युद्धवास्तवमै हामीलाई चाहिएको तथ्याङ्क भनेको कुन व्यक्ति कुन पेसामा संलग्न छन् ? उनीहरूको व्यक्तिगत सम्पत्तिको अवस्था के छ ? देशभित्र आफ्नो स्थायी बसोबास छाडेर स्थायी र अस्थायी काम गर्ने व्यक्तिहरू केकति छन् ? देशबाट विदेश गएकाहरू कोको हुन् ? के कामका लागि गएका र के गरिरहेका छन् ? विदेशबाट फर्केकाहरू के गर्दैछन् ? देशैभरि डकर्मी, सिकर्मी, कृषक, प्लम्बर, इलेक्ट्रिसियन, चालक, सहचालक, लगायतका नदेखिने तर महत्त्वपूर्ण श्रममा भएकाहरू कोको हुन् ? असहाय वृद्धवृद्धा र अपाङ्गहरू कोको हुन् के गर्दैछन् ? उनीहरूको हेरचाहको व्यवस्था कस्तो छ ? शैक्षिक बेरोजगारहरू कोको हुन्, कहाँ कति छन् ? लगायत १६ वर्ष पुगेका मात्र होइन भर्खर जन्मेका बालकदेखि मृत्यु भएका व्यक्तिहरूको समेत व्यक्तिगत विवरण सरकारको डाटाबेसमा हुनुपथ्र्यो । ताकि सरकारले खोजेको बखत सङ्ख्या मात्र होइन व्यक्तिको सम्पूर्ण विवरण र सम्पर्कको माध्ययम समेत भेटियोस् । यो कार्य सरकारले सकरात्मक सोच राखेर गर्ने हो भने एक वर्षभित्रमा सम्पन्न गर्न सकिन्थ्यो । बुद्धी फिर्ने सरकार भएको भए भूकम्पपश्चात लगत्तै यो कार्य गर्नसक्थ्यो । अहिले हामीसँग सात सय त्रिपन्नवटा निर्वाचित स्थानीय सरकार छ । हरेक वडामा ५ जना जनप्रतिनिधि छन् । एउटा केन्द्रीय तथ्याङ्कको साझा सफ्टवेयर तयार पारेर प्रत्येक स्थानीय तहलार्ई आफ्ना कार्यक्षेत्रको विवरण हेर्न र दैनिक इन्ट्री गर्न अनुमति दिने व्यवस्था गर्ने हो भने जेजति दैनिक घटनाहरू हुन्छन् त्यो प्रत्येक दिन अप टु डेट रहन्थ्यो । यस सन्दर्भमा राष्ट्रिय परिचयपत्र, चालक अनुमतिपत्र र मतदाता परिचयपत्र भनेका यसैभित्रको एक सामान्य काम हुन जान्थ्यो । विशेषगरी यस्ता महामारी र सङ्कटको बेला वास्तविक पीडितलाई को कहाँ र कस्तो अवस्थामा छन् भन्ने खोजी गर्न सरकारले टाउको दुखाएर अर्को खर्च गर्नुपर्ने थिएन । समस्यामा पर्नेहरूले राहत प्राप्त गर्न एक दिन पनि ढिला हुने थिएन । सरकारले उल्टो फोन गरेर – तपाईंलाई समस्या छ कि ? भनेर सोध्न मिल्ने अवस्था सिर्जना हुन्थ्यो । कल्पना गरौँ त, सरकारले यसरी सोधेर समस्याको समाधान गर्ने होभने जनताले सरकारको विरोध गर्थे होलान् ? विलकुल जयजयकार गर्ने थिए । यसबाहेक स्थानीय सरकारमार्फत व्यक्तिका जीवनमा कसरी परिवर्तन ल्याउने भन्ने योजना निर्माण र कार्यान्वयनमा निकै ठूलो क्रान्ति हुनसक्थ्यो । हरेक वर्ष आफ्नो क्षेत्रमा कति व्यक्तिहरूको जीवनमा सुधार आएको छ स्पष्ट हेरेर कार्यक्रमलाई परिमार्जन गर्न सकिन्थ्यो । तर यो कार्य हाम्रा सरकारहरूलार्ई वाइयात लाग्छ । ‘हरू’ को अर्थ यो हो कि यो सरकालार्ई मात्र वाइयात लागेको होइन । सबभन्दा पुरानो पार्टीका सरकारलाई त झनै वाइयात लाग्थ्यो । रत देशमा यस्तै संस्कृति बसेको छ । कम्युनिस्टहरू समेत विरोधसहित उही संस्कृतिको फलोअर्स भएका छन् ।तत्काल के गर्ने ?जे होस् देशका हरेक मान्छे सङ्कटमा छन् । सरकार झन् सङ्कटमा हुनु स्वाभाविक भइगयो  । सरकारलार्ई निरपेक्ष आलोचनाभन्दा सिर्जनात्मक सुझावको जरुरी छ यतिबेला । सकरात्मक भावना राख्दै सरकारले जनताको आवाज सुनिदिओस् भन्दै सामाजिक सञ्जाल रङ्गीएका छन् । विशेष गरी श्रमिकहरूको दर्दनाक अवस्थामाथि ती आवाजहरू मुखरित छन् । विभिन्न कोणबाट जनताका आवाजहरू सरकारमाथि वर्षन्छन् । सही गलत छुट्याएर आवजलाई सुन्ने र त्यसलाई सम्बोधन गर्ने सदासयता उत्तरदायी सरकारले राख्नुपर्छ । अन्यथा सरकार अनुत्तरदायी र अलोकप्रिय ठहरिन्छ । तत्कालका विविध आवाजमध्ये मूलतः तीनथरी आवाज बढी गुञ्जायमान लाग्छ ।आवाज नम्बर १ : ‘सरकारले सम्पूर्ण रूपले लकडाउन गर्दैछु भनेर पहिल्यै बताउनुपथ्र्यो ।’ यो तर्क गर्नेहरूले कोभिड–१९ र लकडाउनको मर्म नै बुझेका छैनन् र बहकिएका मात्र छन् । यस्ता कुरा सरकारले भन्न मिल्ने कुरा नै थिएन । लकडाउनको अर्थ व्यक्तिका सम्पर्कहरू एक ठाउँबाट अर्को ठाउँमा नहुन् भन्नका लागि हो । यो कुनै पर्व हुनुअघिको बिदा थिएन । ताकि सरकारले घर जाने समय पहिले दिओस र लकडाउन गरोस । यद्यपि सुरुका दिनमा विद्यालय र सिनेमाहलहरू लगायतका जमघट हुने क्षेत्रहरूलार्ई बन्द गर्ने मितिसहितको घोषणा गरेर सम्भावित लकडाउनको सङ्केत गरिसकेको थियो । योभन्दा बढी गर्नु कुनै पनि दृष्टिले सही नहुन सक्थ्यो । भन्नेले त अझ त्योभन्दा पनि अघि लकडाउनको निर्णय लिनुपथ्र्यो भनेकै छन् ।आवाज नम्बर दुई :  ‘जो आफ्ना गाउँ पुग्न चाहन्छन् उनीहरूलाई गन्तव्यसम्म पुग्ने व्यवस्था गरिदिनु पर्छ’ । यो मामलामा सरकार बहकिएर केही दिनअघि केही घण्टाका लागि निर्णय पनि लिएको थियो । तर अधिकांश व्यक्ति, जसले बिचल्लीमा परेकालार्ई गन्तव्यसम्म पु-याइदनुपर्छ भनेर बोलिरहेका छन्, तिनै व्यक्तिले सरकारलाई ‘आलोकाँचो निर्णय नलिऊ’ भन्दै आलोचनात्मक स्ट्याटस ब्रेक गर्ने होडमा सामाजिक सञ्जाल रङ्ग्याएका हुन् । यद्यपि सरकारले त्यो निर्णय लिएर कार्यान्वयन गरेको हुन्थ्यो भने त्यही दिनबाट लकडाउन भङ्ग हुनेथियो । सम्भवतः आज जुन सङ्ख्यामा कोभिड–१९ को सङ्क्रमण देखिएको छ त्यसले अर्कै भयाभह रूप लिइसकेको हुनेथियो । जेजसरी उठेको भए पनि खासमा आवाज उठाउने नागरिक नै यो मामलामा धन्यवादका पात्र हुन् । तर नागरिकले पनि एउटै कुरालार्ई एक पटक सत्य र मिति नपुगी अर्कोपटक गलत भनेर प्रचारबाजी गर्नुहुन्न ।आवाज नम्बर तीन : ‘सरकारले जसको खानेबस्ने व्यवस्थाको समस्या छ त्यसको समाधान गरेर जो जहाँ छ त्यहीँ रोक्नुपर्छ ।’ हो, वास्तवमा यही आवाजले वास्तविक पीडित र सरकारी उत्तरदायीत्वको प्रतिनिधित्व गर्दछ । यतिबेला गाउँमा आतङ्क छ । उनीहरू मनमनै भनिरहेका छन्– ‘बाहिरका व्यक्ति कोही न आइदिउन् ।’ उसै पनि अहिलेको अवस्थामा जसरी सहर लक डाउनमा छ र सहरवासीले नियमको पालना गरेका छन् त्यो स्थिति गाउँमा छैन । यदि कुनै पनि गाउँमा एउटा कोभिड–१९ को बिरामी पुग्यो भने त्याहाँ व्यापक सङ्क्रमण हुनका लागि २४ घण्टा नै पर्याप्त छ । यसकारण, यतिबेला जोजहाँ छ त्यही बस्ने हो । तर मान्छेहरू राजधानीबाट निस्केर बाटोबाटोमा यात्रारत छन् । उनीहरूलाई फर्काएर फेरि राजधानी ल्याउनु वस्तुवादी छैन । तत्कालका लागि जोजहाँ पुगेका छन् ती सबैलार्ई सम्बन्धित पालिका सरकारहरू मार्फत त्यहीँ रोकौँ । आफ्नो पालिकाभित्र रहेका होटल, लज लगायतका बस्न मिल्ने स्थानलार्ई स्थानीय सरकारमार्फत अनुरोध गरेर तथा नमाने कब्जा गरेर भए पनि बस्ने–खाने व्यवस्था मिलाऔँ । कुनकुन जिल्ला र गाउँपालिकाका व्यक्तिहरू आफ्ना सम्पर्कमा रहेका हुन्, उनीहरूको स्वास्थ्य स्थितिलार्ई परीक्षण गरेपश्चात सम्बन्धित गाउँपालिकाको निगरानीमा  शुरक्षित गन्तव्य सम्मको व्यवस्था गरौँ । बाहिरबाट पालिका प्रवेश गर्ने व्यक्ति स्वास्थ्य परीक्षण नगरी कसैलाई पनि पालिकाभित्र जथाभावी हिँड्न प्रतिबन्ध लगाऔँ । राजधानीमा भएका श्रमिक र विद्यार्थीहरू जसलार्ई समस्या परेको छ, सहजै समस्या समाधान गर्न सकिने संयन्त्र प्रत्येक वडा सरकारहरूले तत्काल निर्माण गरौँ । जसले काठमाडाँैमा घर भएर पनि राहतको नाममा झोला थाप्न आइपुग्छन्, त्यसका लागि जिन्दगीमा नमेटिने बेइज्जतीको दाग जे लाग्छ, त्यही परिस्थिति सिर्जना गर्न मिडियाहरूले पनि भूमिका खेलौँ ।यो सङ्कट सरकारको मात्र सङ्कट होइन । सरकारले केही गरेन भनेर मात्रै बुरुक–बुरुक उफ्र्नुभन्दा आफ्नो प्रभाव र पहुँचमा भएका स्थानीय तह र सरकारलार्ई समेत विभिन्न माध्यमबाट झकझकाउनु हामी सबैको दायित्व हो । आफ्नो गाउँटोलमा सम्पर्क गरेर राजधानी लगायतका सहरहरूमा बसेका विद्यार्थी तथा श्रमिकहरूलाई कसरी सहयोग पु¥याउन सकिन्छ सम्पर्क गरेर जति सकिन्छ सहयोग गर्न सकिन्छ । सबैको साथ सबैलार्ई दिऊँ । आफू बाँचेर र सकेजति आआफ्नो ठाउँबाट सहयोग गर्दै कोभिड–युद्धमा विजय हाशिल गर्नुको हामीसँग विकल्प छैन । योबेला आफ्नो मात्रै रोटी सेक्न खोज्ने सरकार होस् वा प्रतिपक्ष र नागरिक अन्ततः आफ्नै जिन्दगी सेक्छ, ख्याल राखौँ । 