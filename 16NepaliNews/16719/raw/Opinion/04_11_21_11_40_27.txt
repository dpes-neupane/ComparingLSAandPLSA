 स्थायी सत्तालाई सम्झाइबुझाइ गरेर परिर्वतन सम्भव छ र ? एक शब्दमा भन्ने हो भनेसम्झाइ बुझाइ गरेर परिर्वतन हुँदैन ।  दोस्रो वाक्य त्यसमा थप्ने हो भने त्यो सम्झाइबुझाइको पछाडि ठूलो दवाव दिन सक्ने पनि क्षमता छ भने सम्झाइबुझाइले काम गर्छ ।  नभए सम्झाइबुझाइले काम गर्दैन ।यी दुईवटै काम कसरी गर्ने ?पहिले सम्झाइबुझाइको कुरा गरौं । सम्झाइबुझाइका माध्यमहरुमा एउटा यस्तै बसेर कुराकानी गर्ने हो ।  तर्क गर्ने माध्यम पनि छ । तर्क गरेर बहस गरौं । यसको समस्या के भइदियो भने दलितको प्रतिनिधित्व गर्ने कुनै बेला हिरालाल विश्वकर्मा आउथे  । अहिले पनि त्यस्तै आउँछन् । जनजातिको प्रतिनिधित्व गरेर बुद्धिमान तामाङ आउँछन्, अहिले पनि त्यस्तै  खोजिन्छ । मधेशीको प्रतिनिधित्व गर्ने बेलामा बेदानन्द झा, भोला झा, डम्बर नारायण यादव; अहिले पनि त्यस्तै खोजिन्छन् । थारुको प्रतिनिधित्व गर्ने फत्तेसिंह थारु अथवा पर्सुनारायण चौधरी जस्ताहरु; अहिले  पनि त्यस्तै खोजिन्छ ।अब अहिले नेकपा दोहोरोमा भएकाहरु कम त छैनन् होला त्यहाँ पनि ! थारु जनप्रतिनिधि अथवा  जनजाती प्रतिनिधिहरु कम त छैनन् । अनि किन त्यत्रो बहुमतले निर्वाचित जनप्रनिधिलाई  अस्पतालमा पनि नेल हालेर राख्नुपर्छ ? त्यो त तिम्रो ठाउँ यो हो भनेर देखाएको हो ।आफ्नो कुरा तिनको मुखबाट भन्न लगाउने प्रतिनिधि भएपछि तिनले कस्तो तर्क बहस गर्लान् ? प्रतिनिधीमार्फत् बहस गराउन नसकिने भयो । अब अहिले नेकपा दोहोरोमा भएकाहरु कम त छैनन् होला त्यहाँ पनि ! थारु जनप्रतिनिधि अथवा  जनजाती प्रतिनिधिहरु कम त छैनन् । अनि किन त्यत्रो बहुमतले निर्वाचित जनप्रनिधिलाई  अस्पतालमा पनि नेल हालेर राख्नुपर्छ ? त्यो त तिम्रो ठाउँ यो हो भनेर देखाएको हो ।  पहिलो त जेल हाल्नु नै गलत थियो । अदालतले के आधारमा  सजाए दियो ? त्यो पनि विचारणीय छ । त्यसमाथि पनि यो के गरेको हो ? अनि बहस गर्नेहरु कहाँ गए त ?!भनेपछि तर्कको माध्यमबाट सम्झाइबुझाइ गर्न कठिन हुने भयो ।तर्क पछि दोस्रो अभिव्यक्तीको माध्यम हुन्छ । अभिव्यक्तिको माध्यममा एउटा ‘टेक्सुअल’ अर्थात् पाठ्यमाध्यम, लेख्यमाध्यम हुन्छ । अर्को ‘नन टेक्सुअल’ अर्थात् पाठ्यइतर माध्यमहरु, मूर्तिकला, चित्रकला, गीत संगीत, नृत्य लगायत गैरलेख्यमाध्यमहरु हुन् ।पहिला लेख्यमाध्यमको कुुरा गरौ ।लेख्य माध्यममा तथ्य चाहिन्छ । तथ्यको उत्पादन कसले गर्छ ? तथ्यको उत्पादन सत्ताले गर्छ । थारुको बारेका पुस्तक लेख्ने को हो ? रिफेरेन्स मिटिरियर चाहियो ! त्यो कसले बनाएका वा लेखिदिएका छन् ? प्रज्ञाप्रतिष्ठानको शब्दकोष अहिले पनि मसँग छ, पछि धेरै हल्ला भएपछि त्यो हटाइयो । यसमा थारुलाई जङगलमा विचरण गर्ने असभ्य जाती भनेर लेखेको छ । म त्यो हेर्दाखेरि  छक्क परेको थिएँ किनभने म महोत्तरीको मान्छे, हाम्रोतिर थारुको अर्थ धनीमानी हुन्थ्यो ।प्रज्ञाप्रतिष्ठानको शब्दकोष अहिले पनि मसँग छ, पछि धेरै हल्ला भएपछि त्यो हटाइयो । यसमा थारुलाई जङगलमा विचरण गर्ने असभ्य जाती भनेर लेखेको छ । म त्यो हेर्दाखेरि  छक्क परेको थिएँ किनभने म महोत्तरीको मान्छे, हाम्रोतिर थारुको अर्थ धनीमानी हुन्थ्यो ।बछार, गच्छेदार, ताबेदार, पजियार भन्ने राणाहरुसँग जोडिएका हुन्थे । पजियार भनेको अभिलेख राख्ने मानिस, कसको जग्गा कति भनेर लागत राख्ने भए । ताबेदार भनेको राजाको शिकार खेल्न जाँदा सँगै बस्ने मान्छे हुन्थे । गच्छेदार भनेको तिनका लागि खानपिनको व्यवस्था गरिदिने मानिस हुन्थे । त्यस्ता मान्छेहरुलाई के भन्छ यो शब्दकोषले ?! शब्दकोष शब्दकोष बनाउने मान्छे म जस्तो महोत्तरीको पढालेखा भएपनि मधेशी त  थिएन । शब्दकोष त नेपालीको हो, मैथलीको भए मैले कहीँकतै लेख्ने थिइनँ त्यस्तो कुरा  ।म थारु साथीहरुले लेखेको लेखहरु पढिरहेको हुन्छु कहिलेकाहीँ । त्यहाँ बडा जान्ने भएर रेफरेन्स लेखिरहेका हुन्छन्. । त्यो रेफरेन्समा बाबुराम आचार्य, सुर्यप्रसाद ज्ञावली वा रितेश साहले यसरी लेखेका छन् भनेर उल्लेख गरिएका हुन्छन् । त्यो  रेफरेन्स हेरिसकेपछि मलाई पढ्न मन लाग्दैन । तिनले के लेखेका होलान् र ? तिनलाई रेफरेन्स बनाएर कुनै थारु विद्वानले लेख्नुभएको छ भने उहाँले के लेख्नुभएको छ भनेर त्यो नपढिकन अन्दाज  गर्न सक्छु । त्यो भनेको तत्कालीन एमाले, माओवादी, नेपाली कांग्रेस अथवा दरवारको प्रचार होला । पुँजीपतिको वा आधुनिकताको प्रचार होला । त्यो भन्दा बाहिरचाहिँ हुँदैन । रेफरेन्स नै छैन ।त्यसैले  लेख्य अभिव्यक्तिमा सीमान्तकृत,बहिष्कृतहरुको कुरा आउने हो भने अरु विद्ता छाट्नुभन्दा पनि भावनाको  अभिव्यक्तिका कुराहरु कविता, नाटक,  कथाहरु लेखिनुपर्छ, जहाँ तिनको कुरा बलियोसँग आउछ । दलितको बारेका लेखेको पँचासौ किताबभन्दा बढी आहुतिजीले बडो रिसर्च गरेर ठूल्ठूलो पुस्तक लेख्नुभएको छ । त्यो पढ्ने हो भने हर्वट इन्सटनको विदनले लेखेको जस्तो पुस्तक छ । तर यसले के गर्छ भने एकदम आफ्नो एउटा नमुना छ । उहाँलाई समावेश गरेर धेरै अम्बेडर आदिले धेरै लेखिसक्नुभयो । के गर्ने कसैले सुन्दैन । किनभने  त्यो भाषा नै अर्कै हो, त्यो भाषामा तपाई हामी सक्दैसक्दैनौ ।दलितको बारेमा लेखेको पचासौँ किताबको विसे नगर्चिको बयान श्रवण मुकारुङले कविता लेखिदिए । त्यसले जति गर्‍यो ती पचासवटा पुस्तकले गर्न सकेन । त्यसैले बहिष्कृत, सीमान्तकृतको कुरा लेख्यमाध्यममा आउने हो भने भावनात्मक भएर आउनुपर्छ ।दलितको बारेमा लेखेको पचासौँ किताबको विसे नगर्चिको बयान श्रवण मुकारुङले कविता लेखिदिए । त्यसले जति गर्‍यो ती पचासवटा पुस्तकले गर्न सकेन । त्यसैले बहिष्कृत, सीमान्तकृतको कुरा लेख्यमाध्यममा आउने हो भने भावनात्मक भएर आउनुपर्छ । हो बहसको लागि विद्वतमाध्यम पनि तयार पार्नुपर्छ, तथ्य आधारित पनि हुनुपर्छ । तर त्यो तथ्यहरु रिफ्रेन्सहरुबाट जाने होइन कि फिल्ड रिर्सजबाट आउनुपर्छ ।  टिकापुरको के कुरा भएको भनेदेखि आजभन्दा धेरै लामो जानु पर्दैन । २० वर्षपछि पाठ्यासामाग्रीको कसैले रिसर्च गर्‍यो भने रेशम चौधरीलाई जेलमात्रै हालेछन्,  तिनलाई किन नझुन्डाएका भनेर भन्न सक्छन् । सबै अखवारमा त्यहीँ छ । रिसर्च गर्नेहरुले त त्यही फेला पार्ने हुन् । टिकापुरको मान्छेले के भन्थे भन्ने कुरा भने त फेला पार्दैन ।तथ्यगत्त कुरालाई लेख्यसामग्रीमा जाने हो भने । सोझै फिल्ड रिसर्चबाट ल्याउनुपर्छ  । प्रकाशित पुस्तक, अखवारहरुबाट होइन । थारुको बारेको बारेमा रिसर्च गर्ने अनि विश्वपुराणमा के लेखेको छ भनेर खोजेर पाउँछ त ? प्रिस्टन वा हावर्डका कुनै प्रध्यापकले लेखिदिएको त छैन ! त्यो जानु प¥यो नि !मैले अघि नै भनें, म बर्दिया, कञ्चनपुर कैलाली जाँदा थारु गरीब हुन्छन भन्ने कुरा मेरो कल्पनाभन्दा बाहिरको कुरा थियो ।  मेरो बच्चामा परेको छाप,  हाम्रो क्षेत्रको थारुहरु त धनी हुने । वाहा ! यो त गजब रहेछ जस्तो लागेको थियो । त्यो फिल्ड रिसर्च नगरिकन प्रकाशित पुस्तकको आधारमा आफ्नो आँखा अगाडि देखेको कुराको मात्रै लिने हो भने लेख्यमाध्यमको त्यो एउटा सीमितता देखिन्छ । लेखिएको तथ्य वा सन्दर्भ सामाग्री भन्दा पनि सन्दर्भव्यक्ति आधारित भावनात्मक प्रक्रियाहरु लेख्यमा ल्याउनु पर्‍यो ।मैले अघि नै भनें, म बर्दिया, कञ्चनपुर कैलाली जाँदा थारु गरीब हुन्छन भन्ने कुरा मेरो कल्पनाभन्दा बाहिरको कुरा थियो ।  मेरो बच्चामा परेको छाप,  हाम्रो क्षेत्रको थारुहरु त धनी हुने । वाहा ! यो त गजब रहेछ जस्तो लागेको थियो । त्यो फिल्ड रिसर्च नगरिकन प्रकाशित पुस्तकको आधारमा आफ्नो आँखा अगाडि देखेको कुराको मात्रै लिने हो भने लेख्यमाध्यमको त्यो एउटा सीमितता देखिन्छ ।अब गैरलेख्यसामाग्रीको कुरा गरौँ ।गैरलेख्य सामाग्रीमा नेपालमा जनजातीको काम हेर्ने हो भने आफ्नो विशेष लुगा लगाएर एउटा तोकिएको विषयमा टुँडिखेलमा परेड गर्ने  । सस्तोमा रक्सी वा घुँगी ख्वाउने । त्यो सौन्दर्यीकरण वा सजाउने बस्तु बनिदिन्छ । अमेरिकामा क्यानडा जस्तो संसारको सबैभन्दा बढी जनजातीप्रति सदभाव राख्ने देशमा पनि आदिवासीलाई विस्तारैे म्युजियमको सामग्री बनाउँदैछन् । नेपालमा पनि म्युजियमको सामग्री बनाइदैछ । नेपालमा यति धेरै थारु म्युजियम खुलेको भनेको त सत्तालाई त्यो त  राम्रो लाग्ने रहेछ ! चुनौती दिने खालको गफ गर्ने मञ्चचाहिँ नबनोस्, छलफल गर्ने चौतारी नबनोस्, पार्टी तिनले नखोलुन् तर म्युजियम खोल्ने हो भने हामी पैसा दिन्छौं । सजावटको बस्तु म्युजियमको बस्तु बनाउने यो ननफेक्चुअल एकप्रेसनबाट उम्कनुपर्छ । ननफेक्चुअल एकप्रेसन पनि पावरफुल माध्यम हुन सक्छ । गैरलेख्य सामाग्री पनि बढो शक्तिशाली अभिव्यक्तिको माध्यम हुन सक्छ । चित्रकलाको कुरामा लबकान्तजीले गर्नुभएको छ । मैले शुरुदेखिउहाँको काम देखिरहेको हुनाले धेरै कुराको लागि व्याख्या त चाहिँदैन । त्यो एउटा डिडिटिको इम्बोस इफेक्ट बनाएको हेर्नुहोस् न । म डिडिटिलाई ‘डिजाइन्ड डेस्टिमेशन अफ थारु’ अर्थात् ‘योजनाबद्ध रुपमा थारुको आमहत्या’ भन्ने गर्थे । प्रभावको रुपमा लगभग त्यहीँ नै देखियो । समस्या के भइदियो भने त्यसको लागि रिफ्रेन्स खोज्न जानुभयो भने चारकोसे झाडी त खाली थियो, दुईचार हजार थारु थिए भन्छन् ! त्यहाँ कुन किसिमको संस्कृति, सभ्यता, बस्ती थियो भनेर कुनै पनि टेक्ट बुक वा रिफ्रेन्स मेटिरियलमा फेला पर्दैन ।नेपालमा जनजातीको काम हेर्ने हो भने आफ्नो विशेष लुगा लगाएर एउटा तोकिएको विषयमा टुँडिखेलमा परेड गर्ने  । सस्तोमा रक्सी वा घुँगी ख्वाउने । त्यो सौन्दर्यीकरण वा सजाउने बस्तु बनिदिन्छ । अमेरिकामा क्यानडा जस्तो संसारको सबैभन्दा बढी जनजातीप्रति सदभाव राख्ने देशमा पनि आदिवासीलाई विस्तारैे म्युजियमको सामग्री बनाउँदैछन् ।जमानामा नेपालको शिक्षा मन्त्रालयले ‘प्राचीन नेपाल’ भन्ने एउटा जर्नल निकाल्थ्योे । त्यसमा त्यसबेला सन् १९५०/६० तिर थारुको बारेका अध्ययन गर्ने भन्ने एकथरि नेपालका  विद्वानहरुमा चलेको रहेछ र एकदुईवटा लेख फेला पर्छ । दुईचार जना बसेका हुन्छन् ।   एकदुईवटा घर हुन्छ । एकदुई वटा घरमात्रै थारुको हुदै हुँदैन । थारु समुदायमा बस्ने मान्छे हो । एकदुईवटा घर भएको कहिल्यै हुँदैन । तिनले जङगलमा दाउँरा खोज्न जाँदाखेरिका एक दुईजनालाई देखेको होला । जनजातिमा त्यसैपनि दुईचारबाट घर हुँदैन । समुदायमा मिलेरै झुप्प बस्ने हो । त्यो काठमाडौँका नेवारमात्रै अपवाद होइन । सँगै जाने हो, सबैकुरा चाहिँ आफैले पु¥याउनु पर्ने भएको हुनाले ।त्यस्तो किसिमको रिफ्रेन्सहरु देखिन्छ । त्यसलाई चाहिँ चित्रकला माध्यमबाट ल्याउन सकिन्छ । त्यस्तै नृत्यलाई चाहिँ पारम्परिक नृत्यमा सीमित गरियो । पारम्परिक नृत्यलाई आकर्षक बनाइयो, त्यसलाई पर्यटकलाई बेच्ने सामाग्री बनाइयो । त्यसको लाभ अरु जातिका पुँजीपतिहरुलाई मनोरञ्जन दिने बनाइयो । जब कि नृत्य त ठूलो माध्यम हो । शंकर भगवानको नृत्यले प्रलय आउँथ्यो भने नृत्यले यहाँ परिर्वतन ल्याउन सक्दैन त ? त्यो सक्दैन भन्ने भावना कहाँबाट आएको हो भने  नृत्यलाई सौन्दर्यको बस्तु बनाइयो । संगीतलाई पनि कस्तो बनाइएको छ भने डिनर खाने बेलामा, बियरको चुक्की लिने बेलामा आन्तरिक तथा विदेशी पर्यटकलाई आनन्द आओस्,   त्यस्तो संगीतलाई चाहिँ जनजातिय  संगीत भनेर छानेर राखिएको छ ।तर त्यहाँ संगीत र थरिथरिका छन् । आक्रोश जन्माउने संगीत छ, त्यो संगीतलाई चाहिँ अगाडि ल्याउन सक्नुप¥यो । चुनौतीहरु छन् । तर एउटा के भनाइ छ भने चुनौतीको बेलामा नै रचनात्मकता आउँछ । क्रिएटिभिटी चुनौती भएको बेला आउने हो, सहज बेलामा त तराजु लिएर  कति गरेपछि कति पाउँछ भनेर लाभहानीको हिसाब गरेर बस्नी हो । अप्ठारो बेलामा हो त्यो रचानात्मकताको खोजी हुने ।जोखिम चाहिँ एउटा छ । अंग्रेजीमा एउटा भनाइ छः आर्ट क्यारिज द रिस्क अफ सब्लिमेशन अफ रेज ।  कलाले आफ्नो आक्रोशलाई सौन्दर्यीकरण गरेर अर्कैथरि बनाइदिन सक्छ, त्यसले आक्रोश मर्छ । रघुवीर सहाय भन्ने हिन्दी कवि थिए । उनले भनेका थिए, जहाँ बहुत  अधिक कला होगी वहाँ परिवर्तन नही होगा । किनभने नारा लगाउने जति मानिस चित्र कोरेर बस्यो भने हुँदैन ।कलाले आफ्नो आक्रोशलाई सौन्दर्यीकरण गरेर अर्कैथरि बनाइदिन सक्छ, त्यसले आक्रोश मर्छ । रघुवीर सहाय भन्ने हिन्दी कवि थिए । उनले भनेका थिए, जहाँ बहुत  अधिक कला होगी वहाँ परिवर्तन नही होगा । किनभने नारा लगाउने जति मानिस चित्र कोरेर बस्यो भने हुँदैन ।नारा नलगाइकन परिर्वतन हुँदैन । त्यसैले तर्क गर्ने, तथ्य बटुल्ने, विद्वता निर्माण गर्ने, लेख्य सामाग्री उत्पादन गर्ने मानिस पनि चाहिँयो । र, गैरलेख्य सामाग्रीको  पनि उत्पादन पनि हुनुपर्‍यो । क्रान्ति गर्नु भनेको त एउटा वैकल्पिक जीवन शैलीको परिकल्पना हो । एउटा वैकल्पिक राज्यसत्ता मात्र होइन, वैकल्पिक सभ्यताको कुरा गर्ने हो । वैकल्पिक न्याय प्रणालीको परिकल्पना गर्ने हो । त्यसैले सबै क्षेत्रबाट उत्तिकै रचनात्मकताको अपेक्षा हुन्छ ।The Non Texual Representation of Nepal's Marginalized Narrative: How do we tell the stories of the marginalized, what should we tell, and how should we tell it? शीर्षकमा कलाकार लवकान्त चौधरीद्वारा कोरिएका थारुको ईतिबृतान्त कहने कलाकारिता र सीमान्त मुद्दामाथि बिश्लेषक सिकेलालले व्यक्त गर्नुभएकाे विचारको सम्पादित उतार । प्रस्तुतिः माया श्रेष्ठ#चित्रकारिता#वैकल्पिक राज्यसत्ता#क्रान्ति#थारु#सिके लाल