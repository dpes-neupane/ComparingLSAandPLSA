 न्याय–कानून जब सत्ता र शक्तिको रखैल बन्छ, हुनेखानेहरुको खेलौना कठपुतली बन्छ र निर्धाहरुका लागि त्यो ‘आकाशको फल आँखा तरी मर’ बन्न पुग्छ, त्यसले अनिवार्यतः जन्माउने परिणति भनेको चरम निराशा र वितृष्णा नै हो । त्यो निराशा र वितृष्णाले उचित निकास नपाउँदा त्यसले सिर्जना गर्ने स्थिति भनेकै या त संगठित विद्रोह हो या त अराजक भीडतन्त्र नै हो ।संगठित विद्रोहको स्थिति जन्मन कुशल नेतृत्वको खाँचो र त्यसका लागिसमय र परिस्थिति परिपक्व हुनु निक्कै लामो समय लाग्ने हुन्छ । त्यसअर्थमा निराशा र वितृष्णाले तत्कालै र तुरुन्तै उपचारको रुपमा खोज्ने स्वभाविक निकास भनेको अराजक भीडतन्त्र नै हो । न्यायको नौ सिंग र कानूनी शब्दजालको अँध्यारो सुरुङभित्र जब आम मानिसले न्याय पाउने र न्याय हुने स्थितिको मृत्यु देख्छ, तब उसका लागि कानूनी प्रक्रिया र विधिविधानहरु अर्थहीन बन्न पुग्छ र त्यो स्थितिमा स्वभाविक रुपमै भीडतन्त्रको कानून जन्मन पुग्छ ।अहिले विकासोन्मुख मुलुकहरुमा भीडतन्त्रको मनोवृत्ति र प्रवृत्ति हावी हुने र न्याय र कानून पनि त्यही भीडतन्त्रको मनोवृत्ति अनुकूल हिँड्ने चल्ने प्रवृत्ति खतरनाक ढंगले मौलाउँदै गइरहेको छ । भीडतन्त्रको मनोविज्ञानलाई तुष्टीकरण गर्दै न्यायको नाममा ‘प्रहरीले गर्ने फिल्मी शैलीको इन्काउन्टर’ र साेही शैलीकाे फिल्मी चित्रण पनि त्यसैको उपज हो ।न्यायिक प्रक्रिया र विधानहरुलाई पूर्णतः निषेध गर्ने र कानून आफ्नो हातमा लिँदै फास्ट ट्रयाकबाट न्याय गर्ने भीडतन्त्रको मनोविज्ञान र प्रवृत्तिलाई महिमामण्डित गर्ने, त्यसलाई न्यायपूर्ण ठहराउने र आम जनमानसमा त्यो कुरालाई जबरजस्ती घुसाउने काम सिनेमाहरु, विशेषतः भारतय सिनेमाहरुमा भरमार हुने गरेको छ । विशेष गरी, भीडतन्त्रको त्यो मनोविज्ञानलाई नाफाको व्यापारमा परिणत गर्न खप्पिस बलिउड फर्मूलाले एउटा खतरनाक मनोवृत्तिलाई उचाल्ने र महिमामण्डित गर्ने काम चर्को रुपमा हुँदै आएको छ । जसको परिणामतः अराजकताको त्यो जिउँदोजाग्दो नमूना भीडतन्त्रको न्यायका विरुद्ध उठ्ने आवाजहरु मधुरो सुनिने वा दबाइने खतरनाक स्थिति पनि जबरजस्त रुपमा समाजमा हावी भइरहेको छ ।यस पृष्ठभूमिमा भरखरै भारतको हैदरावादमा बलात्कारका आरोपीहरुविरुद्ध गरिएको इन्काउन्टरको सन्दर्भमा भारतीय अनलाइन मिडिया द प्रिन्टले प्रकाशित गरेको सामग्रीको नेपाली अनुवाद प्रस्तुत छः हो, भारतीय सिनेमाहरुले निश्चितै रुपमा भीडको न्यायलाई सामान्यीकरण गर्दैछ । अन्धा कानून (१९८३), घायल (१९९०), दवंग (२०१०), सिंघम (२०११), सिम्बा (२०१८), यो सूची अन्त्यहीन छ । कतिसम्म भने माथि उल्लिखित ‘लोकप्रिय’ भनिएका सिनेमाहरुभन्दा अर्थपूर्ण र विचारणीय भनी मानिएका रंग दे बसन्ती (२००६) र अ वेनज्डे (२००८) ले पनि अन्ततः कानून हातमा लिने स्वघोषित न्यायकर्ता (भिजिलान्ते) समूहलाई नै प्रधानता दियो । र, भारतीय फिल्म निर्माताहरुले किन यसो गर्छन् भनेर बुझ्न सजिलो छ ।हालसालैको हैदराबाद ‘इन्काउन्टर’ ले देखाएको छ हामीले, समाजका रुपमा, न्यायको भावनालाई साँच्चै नै बंग्याइदिएका छौं, कानूनको शासनलाई हामीले अर्थहीन मानेका छौं र हाम्रो रक्तपिपासा पूरा हुँदा हामी गहिरो सन्तुष्टिको अनुभव गर्छौं, भलै त्यो सिनेमाको पर्दामा नै किन नहोस् । बलिउडले यो कुरालाई पहिल्यै बुझिसकेको थियो ।त्यसमाथि थप, सुस्त गतिमा चल्ने, पट्यारलाग्दो प्रक्रियाबाट समस्याहरुलाई समाधान गर्ने (नारीद्वेषी जस्तै) तरिका र न्यायिक सुधारमा अनुसन्धानका समय र स्रोतहरुलाई खर्च गरेको देखाउनुभन्दा कानूनलाई हातमा लिएर विजयी बन्दै गरेको देखाउनु अति ‘सेक्सी’ र धेरै मनोरञ्जनकारी हुनेगरेको छ ।तर हामीले स्वीकार्न मन नपराए पनि बलिउड अत्यन्तै प्रभावकारी रहेको भारत जस्तो देशमा फिल्म निर्माताहरुले जिम्मेवारीको राम्रो भावनाका साथ आफ्ना कलालाई लिएर अघि बढ्नु जरुरी छ ।*******फिल्मनिर्माताहरुले उनीहरुको अत्यन्तै खराब ढंगले बनाएका र प्रश्न उठाउनै पर्ने फिल्महरुको बचाउमा के भन्ने गरेका छन् भने उनीहरुले त खालि समाजका यथार्थलाई मात्रै चित्रण गरिरहेका छन् तर उनीहरुले के कुरालाई ख्याल गरेको देखिँदैन भने देखाउनु र त्यसको महिमामण्डन गर्नुमा भिन्नता छ ।*******फिल्मनिर्माताहरुले उनीहरुको अत्यन्तै खराब ढंगले बनाएका र प्रश्न उठाउनै पर्ने फिल्महरुको बचाउमा के भन्ने गरेका छन् भने उनीहरुले त खालि समाजका यथार्थलाई मात्रै चित्रण गरिरहेका छन् तर उनीहरुले के कुरालाई ख्याल गरेको देखिँदैन भने देखाउनु र त्यसको महिमामण्डन गर्नुमा भिन्नता छ ।यो अत्यन्तै अंमगलकारी छ कि जबसम्म जया बच्चन जस्ता कानून निर्माताले न्यायिक छानबिनबिनै हत्या गरिने मध्ययुगीन बर्बरताको पक्षपोषण गर्छन् अनि सामाजिक संजाल र यसका रक्तपिपासु किबोर्ड योद्धाहरुले तथ्य र कारणका पक्षमा उठेका आवाजहरुलाई डुबाइरहन्छ, बलिउडले आफ्नो बचाउ गरिरहनेछ । यहाँ पन्छाउनै नमिल्ने आपसमा विरोधाभाषपूर्ण वा अन्तरनिर्भर तर्कहरु आउँछन् । के भारतीय सिनेमाहरुले भीडतन्त्रको न्यायलाई बढावा दिइरहेको छ वा मुलुकको ध्वस्त फौजदारी न्यायप्रणालीको सवालमा तिनीहरुले गज्जबको समाधानहरु प्रस्तुत गरिरहेका छन् ?एकपटक फिल्म निर्माता दिवाकर बनर्जीले जिकिर गरेका थिए कि एउटा समान्य भारतीय नागरिकको जीवन त्यति महान हुँदैन । यो दिनानुदिनको अनावश्यक संघर्षहरुले भरिएको छ । र, चिप्लेकीराको गतिमा अघि बढ्ने पुलिस र अदालत पनि तीमध्ये एक हो ।*******भारतीय राज्यले आफ्ना नागरिकहरुको जीवनलाई सहज नबनाइदिएकै कारण भारतीय लोकप्रिय सिनेमाहरुले समाधान हुन नसकेका ती समस्याहरुको समाधान खोज्ने प्रयत्न गर्छ । उनीहरुले ‘इन्काउन्टर हत्या’ गौरवपूर्ण कार्य हो भन्ने कुरामा संसारलाई नै विश्वस्त तुल्याउँदै सहज निष्कर्षमा पुग्ने भाष्यलाई ग्रहण गर्छ ।*******भारतीय राज्यले आफ्ना नागरिकहरुको जीवनलाई सहज नबनाइदिएकै कारण भारतीय लोकप्रिय सिनेमाहरुले समाधान हुन नसकेका ती समस्याहरुको समाधान खोज्ने प्रयत्न गर्छ । उनीहरुले ‘इन्काउन्टर हत्या’ गौरवपूर्ण कार्य हो भन्ने कुरामा संसारलाई नै विश्वस्त तुल्याउँदै सहज निष्कर्षमा पुग्ने भाष्यलाई ग्रहण गर्छ । कानूनी प्रणाली ध्वस्त भएको आलोकमा, त्यस किसिमका सामग्री भएका सिनेमाहरुले आमजनतालाई तत्कालै सन्तोष प्रदान गर्छ । यसले उनीहरुको रिसलाई कम गरिदिन्छ ।तथापि, सिंघम र अब तक छप्पन जस्ता सिनेमाले गैरन्यायिक हत्यालाई सामान्यीकरण गरिदिन्छ भनेर तर्क गर्नु गाह्रो छ, तर भारतीय सिनेमा नै समस्याको कारण हो भनेर सोच्नु औचित्यहीन नै हो ।मानिसहरुले हैदरावाद इन्काउन्टरलाई उत्सवको रुपमा मनाउनुको अर्थ के हो भने सही न्याय हुँदैन भन्ने कुरामा उनीहरु विश्वस्त भइसकेका छन् । र, धेरै जस्तो ती ‘पुलिसिया’ सिनेमाहरुको मूलमुद्दा पनि ठीक यही हो । उनीहरु सबैले इन्काउन्टरबाट गरिने हत्यालाई अन्तिम अस्त्रको रुपमा प्रस्तुत गर्ने गर्छन् ।कुन सिनेमाले त्यस किसिमको सामग्री पस्केको छ भनेर कराइबस्ने  वा कानून निर्माताहरुलाई बलात्कारविरुद्ध कठोर कानून बनाउन दवाब दिनको लागि अलि बढी नै कराउने कुरा हामी छान्न सक्छौं । तर, पछिल्लो उपायले पनि सबै कुराको समाधान चाहिँ गरिहाल्दैन । त्यसका लागि हामीले पुलिस र न्यायिक दुवैको क्षमता अभिबृद्धिको थालनी गर्नैपर्छ । जब दवंग ३ को ट्रेलर शुरु हुन्छ, सलमान खानले आफूलाई ‘पुलिसवाला गुण्डा’ भनेको सुनिन्छ र मुर्खतापूर्ण डांगडुङ शुरु हुन्छ । २३ अक्टोबरमा रिलिज भएयता यस फिल्म ले ४ करोड ९० लाखभन्दा बढी ‘भ्यू’ र १६ लाख लाइक बटुलिसकेको छ । दवंग फिल्मका संस्करणहरुले आफ्नो पहिलो संस्करणबाटै भीडतन्त्रको न्यायलाई महिमामण्डित गर्दै आइरहेको छ ।भारतीय सिनेमाले भीडतन्त्रको न्याय र हिंसालाई बढावा दिँदै कसरी बक्स अफिसमा संख्या लुटिरहको छ भन्ने कुरा यसले बोल्छ । दर्शकको कल्पनालाई पक्रन र उसलाई प्रभावित पार्ने शक्ति सिनेमामा हुन्छ, यस अर्थमा फिल्म निर्माताहरुले आफ्ना फिल्ममा कस्तो सामग्री चयन र प्रयोग गर्ने भन्ने सवालमा जिम्मेवार बन्नै पर्छ ।एउटा व्यक्ति वा स्वघोषित समूहले कानून हातमा लिने र न्याय दिलाउने सोचलाई भारतीय सिनेमामा भरपूर प्रयोग गरिएको छ । एउटा नायक एक्लैले गुण्डालाई पाठ सिकाउँदै ‘समाज’ र  ‘केटी’को मानसम्मान बचाउँदै गर्व गर्छ ।*******एउटा व्यक्ति वा स्वघोषित समूहले कानून हातमा लिने र न्याय दिलाउने सोचलाई भारतीय सिनेमामा भरपूर प्रयोग गरिएको छ । एउटा नायक एक्लैले गुण्डालाई पाठ सिकाउँदै ‘समाज’ र  ‘केटी’को मानसम्मान बचाउँदै गर्व गर्छ । तर यो अवधारणालाई भारतका मसाला सिनेमाहरुले मात्रै प्रयोग गरेका छैनन् । रंग दे बसन्ती जस्ता केही विचारणीय फिल्महरुले पनि पछुताउने गरी न्यायिक प्रक्रियाहरुलाई वेवास्ता गर्दै विद्रोह गर्ने र तत्काल न्याय प्रदान गर्ने यो सोचलाई उपयोग गरेका छन् । यसले कानून हातमा लिने कार्य नैतिक र न्यायिक हिसाबले सही हो भन्ने सोचलाई वैधानिकता प्रदान गर्छ ।त्यसो त ‘सहिद’ र ‘पिन्जर’ जस्ता फिल्महरुले पनि भीडतन्त्रको न्यायको यो उपायलाई प्रयोग नगरेका होइनन् तर उनीहरुले यसमा सतर्कता र संवेदनशीलता अपनाएका छन् ।  यति भनिसकेपछि म दृढतापूर्वक के विश्वास गर्छु भने कानूनको शासनलाई रक्षा गर्ने समाजका रुपमा हाम्रो दायित्वबाट सजिलै पन्छिने बहाना सिनेमा बन्नु हुँदैन ।#हिंसा#हिन्दी सिनेमा#पुलिस#महिमामण्डन#भीडतन्त्र