  ‘एफपी अस्पतालमा चौबीस घण्टासम्म सोधपुछ गर्न कोही आएनन् । अस्पतालमा ट्वाइलेट प्रयोग गर्न नसकिने अवस्थाको थियो । खाना त कुकुरलाई जसरी दिइन्थ्यो । माइकिङ गरेर खाना बाटामा छाडिन्थ्यो । कुकुरलाई पनि यसरी दिँइदैन । माइकिङ गर्दा भनिन्थ्यो— तपाई्रँहरुको खाना बाहिर बाटोमा छ । लिन आउनोस् । नत्र कुकु्रले खाइदिन्छ ।......संक्रमित त्यत्तिकै भागेका र सुसाइड गरेका होइन रहेछन् ।’भुक्तभोगीको क्वारेन्टिन अनुभव, असार २७, कान्तिपुरएफपी माने सशस्त्र प्रहरी बल । निधारमा सरकारको सिन्दुर पहिरिएको छ । ‘सत्य सेवा सुरक्षण’— चिनारीपाटीमा संकल्प वचन यस्तो छ । भन्नलाई सत्यको रक्षक उही, जनताको सेवक उही, लोकको सुरक्षाकारी उपकारी उही । सरकारको परम् बफादार आदेशपालक उही । भनुँ भने सरकारको चरित्रको प्रतिविम्ब पनि उही । त्यस्तो सशस्त्र प्रहरी बलद्वारा सञ्चालित अस्पतालको क्वारेन्टिनको गति यस्तो छ । क्वारेन्टिनको यो अत्यासलाग्दो अवस्थाले भन्छ— अपवादलाई छाडेर नेपालका क्वारेन्टिन निसासलाग्दा नर्क हुन्  । क्वारेन्टिन बन्दी यातनागृह हुन् । क्वारेन्टिन बलात्कार कोठी हुन् । क्वारेन्टिन कोरोना भाइरस संक्रमणस्थल हुन् । क्वारेन्टिन छिःछिः–दूरदूरका अखाडा हुन् । क्वारेन्टिन प्रायोजित सरकारी मृत्युशाला हुन् । र, क्वारेन्टिन वास्तवमा सरकारको मति र गतिको झलक दिने ऐना हुन् । त्यस्तो ऐना, जसमा सरकारको निकम्मापन, असंवेदनशीलता, अमानवीयता र भ्रष्ट चरित्र छर्लङ्गै देखिन्छ ।अपवादलाई छाडेर नेपालका क्वारेन्टिन निसासलाग्दा नर्क हुन्  । क्वारेन्टिन बन्दी यातनागृह हुन् । क्वारेन्टिन बलात्कार कोठी हाुन् । क्वारेन्टिन कोरोना भाइरस संक्रमणस्थल हुन् । क्वारेन्टिन छिःछिः–दूरदूरका अखाडा हुन् । क्वारेन्टिन प्रायोजित सरकारी मृत्युशाला हुन् । र, क्वारेन्टिन वास्तवमा सरकारको मति र गतिको झलक दिने ऐना हुन् । त्यस्तो ऐना, जसमा सरकारको निकम्मापन, असंवेदनशीलता, अमानवीयता र भ्रष्ट चरित्र छर्लङ्गै देखिन्छ ।हामी बाँचेको यो समय इतिहासकै अत्यधिक दुःखको समय हो । पृष्ठभूमिमा गोर्खे भूकम्पको दुःख छ । षड्यन्त्रद्वारा रचित जाली संविधानको दुःख छ । अधिकारयोद्धाहरुको रक्तरञ्जित अवसानको दुःख छ । हाल कोराना महामारीको दुःख छ । बाढी–पहिरोको दुःख छ । गरिखाने इलमको दुःख छ । अझ त्यसमाथि अगस्ती सलहको बथानले ल्याएको अन्नविनाशक भयको दुःख छ । यही कष्टकर समयमा, विडम्बनावश, सरकारको सिंहासनमा खड्गप्रसाद शर्मा ओली गजधम्म विराजमान छन् । कवि ओली, वैज्ञानिक ओली, स्वप्नद्रष्टा ओली, भविष्यवक्ता ओली, कोरोनाविद् ओली, र मूलतः विरलाकोटी चटकपन्थी टपर्टुइँया ओली ।निरङ्गुश सत्ताको सिंहासनवासी जो हो, त्यो याचकगणको प्रभु हो, त्यो कृपादाता हो, त्यो पददाता हो, त्यो पुरष्कार–पगरीदाता हो, त्यो ञ्चखत माफीदाता हो । यस्तो सर्वज्ञानी एवं सर्वेसर्वा शासकको प्रवृत्तिको  स्वभाव संक्रामक हुन्छ । जो हात थापेर तल उभिन्छ, उसमा माथिकाको चरित्र र प्रवृत्ति संक्रमित हुन्छ । ओलीद्वारा आविष्कृत ठोरीका स्वदेशवासी भगवान रामको चरित्र रैथाने हनुमानहरुमा संक्रमित भएजस्तै । यो संक्रमण माथिकाको कृपा हो, तलकाको अपेक्षा । खन्चुवा सलहको बथान मित्रराष्ट्र भारतबाट जब नेपाली आकाशमा भित्रियो, यता हाहाकार शुरु भयो । पहिले कोरोनाको संक्रमण देखिँदा सरकार कतैका कसैको कमिशनको नशामा लठ्ठ थियो । संक्रमण नियन्त्रणको तयारीमा यसले सिन्को पनि भाँचेन । बरु भन्यो— गोर्खालीको भाग्यको लेखान्तर दह्रो छ । कोरोनालाई यसैले तह लाउँछ । सलह आउने कुरा पनि सरकारलाई निकै अघि थाहा थियो । यहाँ पनि सरकारले नियन्त्रणको तयारीस्वरुप सिन्कोधरी भाँचेन । यस्तोमा कृषीमन्त्री घनश्याम भूषालले पौरखी मुद्रामा भने— ‘सलह कक्रक्कै हुने अमेरिकी गीत मगाइँदै छ ।’ ‘हरे !’ घनश्यामवाणी सुनेर मुख छोप्दै अखिलेश उपाध्यायले ट्वीट गरे, ‘कमसेकम घनश्याम भूषालबाट यस्तो बेसुरे गफ सुनिने अपेक्षा थिएन ।! मित्र अखिलेस ! यो ‘बेसुरा गफ’ कमरेड भूषालको न सचेत वाणी हो, न हो यो उनको स्वेच्छिक वाणी । संक्रमण डाकिएर वा म आएँ है भनेर आउँदैन । त्यो त पत्तै नपाई संक्रमित हुन्छ । यहाँ पनि भएको त्यही हो । ओलीको टपर्टुइँया प्रवृत्ति भूषालमा संक्रमित भयो । यो स्वस्फूर्त संक्रमण हो । ओलीको कृपाबाट मन्त्री पद प्राप्त भएपछि यो संक्रमण त आखिर हुनु नै थियो ! प्रभुको यो कृपा निष्काम कर्म किमार्थ होइन !’मित्र अखिलेस ! यो ‘बेसुरा गफ’ कमरेड भूषालको न सचेत वाणी हो, न हो यो उनको स्वेच्छिक वाणी । संक्रमण डाकिएर वा म आएँ है भनेर आउँदैन । त्यो त पत्तै नपाई संक्रमित हुन्छ । यहाँ पनि भएको त्यही हो । ओलीको टपर्टुइँया प्रवृत्ति भूषालमा संक्रमित भयो । यो स्वस्फूर्त संक्रमण हो । ओलीको कृपाबाट मन्त्री पद प्राप्त भएपछि यो संक्रमण त आखिर हुनु नै थियो ! प्रभुको यो कृपा निष्काम कर्म किमार्थ होइन !’अँ, सलहपछि फेरि उही कोरोनाको कुरो । नेपालमा कोरोना भाइरस पैmलावटको यो कुन चरण हो ः? उँभौली हो कि उँधौली ? सरकारी विज्ञहरु भन्छन्— यो खसोखास उँधौलीको चरण हो । स्वतन्त्र विज्ञहरु भन्छन्— यो खसोखास ढाँट कुरा हो । कोरोनाको चरण यही हो भनी किटान गर्न हामीसँग पर्याप्त प्रमाण छैनन् । कुशासनकारी भ्रष्ट सरकार ढाँट्न अभ्यस्त छ । सरकारको इसारामा ढाँट्न सरकारी विज्ञ विवश छ ।सरकार कुरा ठूला गर्छ, र आप्mनै ठाँट कर्मले आप्mना कुरा काट्छ । स्वास्थ्यमन्त्री भानुले असार १५ देखि प्रतिदिन दश हजार पीसीआर परीक्षण गर्ने उद्घोष गरेका थिए । पन्ध्र गते आयो, र भानुको उद्घोष ढाँट महलमा दर्ता भयो । प्रधानमन्त्री ओलीले उद्घोष गरेका थिए— कोरोना नियन्त्रण गर्न जनसंख्याको दुई प्रतिशतको परीक्षण गरिने छ । दुई प्रतिशत माने करिब ६ लाखको । अहिले दैनिक परीक्षणको संख्याले ओलीको बोलीलाई सोभैm ढाँट महलमा दर्ता गरिरहेछ । अहिलेसम्म बढीमा अढाइ लाखको परीक्षण भयो होला । त्यसमा पनि कतिको दोहोरियो, कतिको तेहरियो । दिनको दश हजार परीक्षण गर्दा पनि ओलीको बोली सत्य ठहरिन महिना दिनभन्दा बढी लाग्छ । तर स्वास्थ्य मन्त्रालय ओलीवाणीलाई ढाँटवाणी सावित गर्न लिट्टी कसेर लागिपरेको छ । र नै त परीक्षण दर दिनको तीन–चार हजारमा झरेको छ । र, यो दिनदिनै झर्दो क्रममा छ । कन ?सरकारी विज्ञहरुको तर्क छ— संक्रमित घटे, तसर्थ.....। आखिर संक्रमित घटे कसरी ? सरकारी मुखको जबाफ सरल छ— बाहिरबाट आउने कम भए, क्वारेन्टिनका घर गए, तसर्थ....। मन्त्रालयका वरिष्ट प्रवक्ता डा. गौतम तर्क गर्छन्— संक्रमण घटेपछि परीक्षण त घट्ने नै भयो । कनिष्ट प्रवक्ता डा. समीर जिद्दी गर्छन्— परीक्षण गर्नुपर्ने वर्ग कम भयो, तसर्थ.....। सरकारी मुख थरीथरीका छन् । कहिलकाहीँ तिनको कुरो बाझिन्छ । मन्त्रालयको एउटा मुख ढँटुवाहरुको पोल खोल्दै सुटुक्क भन्छ— पीसीआर परीक्षणलाई चाहिने भीटीएम पर्याप्त छैन । र नै परीक्षण सीमित भएको हो । फ्याट्ट यसो भन्छ र यो सरकारी मुख आप्mनै सत्य वचनको डरले मौनताको बर्कोभित्र लुत्त मुख लुकाउँछ ।स्वतन्त्र विज्ञहरुका तर्क बेग्लै छन् । तिनका चिन्ता बेग्लै छन् । सरकारी स्रेस्तामा संक्रमितको संख्या घटेको देखिएको किन ? डा. अनुप सुवेदीको तर्क छ— कन्ट्याक्ट ट्रेसिङ हुँदै नभएर, भए पनि मिति गुज्रिने गरी ढिलो भएर, जाँचको दायरा घटाएर, जाँचको रिपोर्ट ढिलो भएर । संक्रमित घटे भन्दै सरकार हौसिएको देखेर डा. सुवेदी व्यङ्ग्य मुद्रामा मुसुक्क हाँस्छन्— हरे ! हाम्रो ओली सरकार !डा. रवीन्द्र पाण्डेको विचारमा संक्रमणको सरकारी आँकडा महामारीशास्त्र विपरीत छ । किन ? संक्रमित घटेको देखिनुका सहजै बुझिने ठोस कारण छन् । ती हुन्— परीक्षणको गति सुस्त हुनु, लामो समय होल्डमा राखेका नमूनाको आरएनए नष्ट हुनु, प्रयोगशालामा गलत रिपोर्ट आउनु, कन्ट्याक्ट ट्रेसिङ नगर्नु आदि । ‘सरकारले कुनै कदम नचाली एक हप्तामा संक्रमित दर ह्वात्तै घटेको’ देखेर डा. पाण्डे आश्चर्यचकित भएका छन् । कटाक्षको मुद्रामा उनी भन्छन्— हठात् जादुगरी काइदाले संक्रमणको दर घटेको यो दृष्टान्त विश्वकै लागि उदाहरणीय छ । बाहिरकाले हेरुन्, जादुको यो कला बुझून् र नेपालबाट पाठ सिकून् ! डा. बाबुराम मरासिनी त अझ सरकारले संक्रमितको आँकडा लुकाएको शङ्का गर्छन् । र, डा. समीर यो शङ्कालाई सदर गर्छन् । उनको प्रश्न छ— मन्त्रालयले दिनहुँ किन अपडेट दिइरहनु पर्‍यो ? त्यो त प्रयोगशालको काम पो हो । डाक्टसाहेबको यो आक्रामक कथनमा स्वास्थ्य मन्त्रालयको इमानमाथि नै शङ्का छ ।‘सरकारले कुनै कदम नचाली एक हप्तामा संक्रमित दर ह्वात्तै घटेको’ देखेर डा. पाण्डे आश्चर्यचकित भएका छन् । कटाक्षको मुद्रामा उनी भन्छन्— हठात् जादुगरी काइदाले संक्रमणको दर घटेको यो दृष्टान्त विश्वकै लागि उदाहरणीय छ । बाहिरकाले हेरुन्, जादुको यो कला बुझून् र नेपालबाट पाठ सिकून् ! डा. बाबुराम मरासिनी त अझ सरकारले संक्रमितको आँकडा लुकाएको शङ्का गर्छन् । र, डा. समीर यो शङ्कालाई सदर गर्छन् । उनको प्रश्न छ— मन्त्रालयले दिनहुँ किन अपडेट दिइरहनु पर्‍यो ?संक्रमितहरु फेला नपरेर मानौँ सरकारी विज्ञहरु न हाँसु न रोऊँको मनोदशामा छन् । नठाँटु भन्दाभन्दै सरकारलाई खुशी पार्नका लागि ढाँट्न विवश यी विज्ञ समक्ष अज्ञानी लोकका केही प्रश्न छन् । असार २ सम्म क्वारेन्टिनमा १ लाखभन्दा बढी मानिस थिए । अहिले घटेर बाह्र–पन्ध्र हजारमा झरे हुनन् । तिनले क्वारेन्टिन किन छाडे ? क्वारेन्टिनको व्यवहार सशस्त्र प्रहरी बलको अस्पतालको जस्तै भएर होइन ? कतिपय जन नारकीय क्वारेन्टिनबाट भागे । बर्खा लागेपछि भेल, ढुसी, झुसिल्किरा, सर्प र बिच्छीको भयले अरु कतिपय जन अलप भए । भद्रगोल क्वारेन्टिनहरु मृत्युका अखाडा सरह बद्नाम भए । आखिरमा सरकारले लत्तो छाडेर संक्रमणको जाँचै नगरी थुप्रा जनलाई घर जान दियो । जो गए, ती अहिले कहाँ छन् ? के ती सरकारी अनुगमको नजरमा छन् ? क्वारेन्टिन खाली हुँदैजाँदा जाँचको दायरा स्वभावतः साँघुरियो । यस्तोमा संक्रमणको यथार्थ अवस्था बुझ्न समुदाय तहमा व्यापक परीक्षण गर्नु पर्दैैन ? किनारमा लिन्ठिङ्ग उभिएर भेल उर्लिएको नदीको उत्ताल वेगको मापन गर्न सकिन्छ ? सरकारी विज्ञहरु ङिच्च हाँस्दै भन्छन्— परीक्षण गरिएकै छ त ! यसरी ‘गरिएकै छ त’ भन्नु ढाँट्नु होइन भने विज्ञहरु रवीन्द्र पाण्डे, अनुप सुवेदी, बाबुराम मरासिनी, समीरमणि दीक्षित आदि ढँटुवा हुन् त ? हुन् भने सरकारले कृपा गरी यी झुटका संवाहक र प्रचारकहरुलाई गुथाइदिनु पर्दैन विद्युतीय कारोबारका सानो पगरी ?ओली सरकार कोरोना नियन्त्रण गर्ने जिम्मेवारीबाट भाग्न पाङ्दुरे तर्कहरुको सिर्जना गरिरहेछ । यो भन्छ— दुर्लभ पीसीआर किट मासेर लक्षण नदेखिएका जनको जाँच किन गर्नु ? यसो भन्छ र लक्षणविहीन जनलाई जाँचै नगरी क्वारेन्टिनबाट ग्वाग्र्वार्ती घर पठाउँछ । स्वतन्त्र विज्ञहरु भन्छन्— ९९.७ प्रतिशत संक्रमितमा लक्षण देखिएको छैन । उसोभए लक्षण नदेखिने व्यक्तिबाटै संक्रमण फैलिने खतरा ज्यादा छ  त ! प्वाक्क भन्न डर लाग्छ । तर नभनी धरै छैन । अब हामीले ओली सरकार स्वयलाईं जानाजान कोरोना सल्काउने कारक मान्नु प¥यो, होइन ? अघिअघि यिनै सरकारी विज्ञहरु भन्थे— बाहिरबाट आउनेहरुका लागि क्वारेन्टिन अनिवार्य छ । संक्रमणको आशंका भएका भित्रकाहरुका लागि क्वारेन्टिन झन् अनिवार्य छ । विज्ञ भनाउँदा तिनै सरकारी मुख अहिले भनिरहेछन्— घरैमा क्वारेन्टिनमा बसे हुन्छ । घरैमा आइसोलेसनमा बसे हुन्छ । अमेरिकामा, जहाँ घरको संरचना र सुविधा क्वारेन्टिन वा आइसोलेनका लागि अनुकूल छ, त्यहाँ अहिले यसबारे चर्को आशंका छ । आशंका भन्छ— अमेरिकामा संक्रमणको यो भयावह व्यापकताकोे कारण कतै गृह क्वारेन्टिन र आइसोलन त होइन ? अनि नेपालमा ? यहाँका कति घर क्वारेन्टिन र आइसोलेसनका लागि अनुकूल छन् ? संक्रमितलाई दोहोरो हावा चल्ने अलक्कै कोठा र अलक्कै चर्पी रे ! शासक महलहरुमा त यी सुविधा उपलव्ध होलान् नै, जनताका घर–छाप्रामा यी कहाँ उपलव्ध हुनु ? सडकमा प्रहरीको डरले कताकती मास्क लगाउने जन आप्mना घरको कोठामा मास्क लगाएर बस्लान् ? यो प्रश्नले उत्तर माग्दैन । लाग्छ, ओली रकारलाई जनजनको स्वास्थ्य र जीवनभन्दा अकर्मण्यता र झुट प्यारो छ । घरमै क्वारेन्टिन र आइसोलेनमा बसायो, सरकारलाई हाइसन्चो । प्वाक्क भन्न डर लाग्छ । तर नभनी धरै छैन । जिम्मेवारीबाट भाग्न संक्रमितलाई घरमै क्वारेन्टिन वा आइसोलेसनमा बस भन्ने यो सरकार स्वयलाईं जानाजान कोरोना सल्काउने कारक मान्नु प¥यो, होइन ?अमेरिकामा, जहाँ घरको संरचना र सुविधा क्वारेन्टिन वा आइसोलेनका लागि अनुकूल छ, त्यहाँ अहिले यसबारे चर्को आशंका छ । आशंका भन्छ— अमेरिकामा संक्रमणको यो भयावह व्यापकताकोे कारण कतै गृह क्वारेन्टिन र आइसोलन त होइन ? अनि नेपालमा ? यहाँका कति घर क्वारेन्टिन र आइसोलेसनका लागि अनुकूल छन् ? संक्रमितलाई दोहोरो हावा चल्ने अलक्कै कोठा र अलक्कै चर्पी रे ! शासक महलहरुमा त यी सुविधा उपलव्ध होलान् नै, जनताका घर–छाप्रामा यी कहाँ उपलव्ध हुनु ?कोरोनाको नाउँमा नित्य कमिशन ज्युनार गर्नु बेग्लै कुरा हो । कोरोना नियन्त्रणचाहिँ ओली सरकारको प्राथमिकतामा कहीँ छैन । हुँदो हो त यो दुर्गति किन हुन्थ्यो ? सुन्नोस्त  सरकारी गोयबल्सको यो बोली कति खतरनाक छ ! संक्रमण घट्यो, त्यसैले परीक्षण घटाइयो ! घरै ठीक हुने बुझियो, त्यसैले क्वारेन्टाइन र आइसोलनमा घरै पठाउने भइयो ! प्वाक्क भन्न डर लाग्छ । तर नभनी धरै छैन । ओली सरकार स्वयंले कोरोला फैलाएर थुुप्रा जनको ज्यान जखम गर्ने खतरा भो ’ हिजो सत्य र न्यायको आवाज दिने केही युवाहरु सडकमा थिए, आज खै ती कहाँ गए ?यो पनि पढ्नुहोसघुमिफिरी आफ्नै गुँडमासरकारका दुई अलङ्कारहाम्रो सरकार, राम्रो सरकारयस्तो दिन पनि आयोविपतमा जसको देशै हरण भोकोरोना युद्धका शहीदहरुसरकारको अनुहार देखिने यो ऐनालुकिँदैन, लडिन्छ र जितिन्छसरकार अस्वस्थ, स्वास्थ्य नीति बर्बादबाहुबली स्वास्थ्य नीति, सरकारी नरकयात्रादुई कोरोना विशेषज्ञ— तल पुन, माथि ओलीकोरोना कालमा छिमेकीको मायाधन्दा ठगीको, सरकार नेकपा डबलकोसरकार सनक सिं, लकडाउन सनकसरकारका आँखा, प्रधानमन्त्रीको भाकायो राष्ट्रवाद प्रभुको, यो देश कसको ?कि रचनात्मक होऊ कि देवघाट जाऊतिनका नाउँमा जो मारिएराष्ट्रवादको भेलमा भोकाको कालप्रेमपथका वीर शहीद नवराज विकहर रोगका एक दबा चइना टाइगर बामलकडाउन कहर, कोरोनाको जहरकोरोना गुञ्जन वाचाल, म अवाक्–अवाक्#खगेन्द्र सङ्ग्रौला#कोरोनाभाइरस