मतदान प्रदान गरेर आफ्नो आशाविश्वास सुम्पिँदै सत्ताको निर्णायक तहमा पठाइएका आफ्ना जनप्रतिनिधिसँग आफ्नो मनको बह पोख्न पाउनु पनि हामी आम जनताको अधिकार हो । (माग्न त हामी जनताले ‘नयाँ’ सम्विधानमा प्रत्याह्वानको अधिकार पनि राखिनु पर्छ भन्ने माग राखेका थियौं । छलछाम भयो । पाइएन । मागिएका त अरु पनि धेरै कुरा थिए । यसै त हामी जनताका भग्न हृदयका कथा व्यथा धेरै छन् । देश बाँकी रहन सकेछ  र जनता बाँकी रहन सकेछौं भने बाँकी आकाङ्क्षा पछि पनि पूरा गरौंला ।) आजको यस स्थितिमा आफ्ना पीर मर्का र आसन्न भविष्यमा सम्भावित देखिएका दुर्घटनाबारे समयमै आफू सचेत रहेर आफ्ना प्रतिनिधिसँग सावधानी र आवश्यक रचनात्मक सक्रियताको अपेक्षा गर्नु र त्यसका लागि अनुरोध गर्नु पनि हामी जनताको अधिकार नै हो ।महामहिम माननीय जनप्रतिनिधि महोदय ! ‘लोकतन्त्र’मा तपाइँको महिमा ‘अपरम्पार’ देखिएको छ । यति ‘अपरम्पार महिमाशाली’ तपाइँ आफ्नो महत्वपूर्ण विवेक बुद्धिलाई एमसीसीको पसलमा बन्धक नराख्नुहोस् । साम्राज्यवादको खलाँती नबन्नुहोस् । स्वाभिमानी नेपालीहरुको लहरमा उभिनुहोस् । कलंङ्कित नबन्नुहोस् ।प्रतिष्ठाप्राप्त जिम्मेवारीको पदमा बसेका आफ्ना प्रतिनिधि कतै गैरजिम्मेवार त बन्दैछैनन् भन्ने सम्भावना मात्रले पनि सचेत जनता सावधान हुन्छन् र बोल्छन् । समयमा खबरदारी गर्नु जनताको पनि स्वाभाविक जिम्मेवारी हो । यसै जिम्मेवारी अन्तर्गत रहेर हामी भन्दैछौं, महामहिम माननीय जनप्रतिनिधि महोदय ! ‘लोकतन्त्र’मा तपाइँको महिमा ‘अपरम्पार’ देखिएको छ । यति ‘अपरम्पार महिमाशाली’ तपाइँ आफ्नो महत्वपूर्ण विवेक बुद्धिलाई एमसीसीको पसलमा बन्धक नराख्नुहोस् । साम्राज्यवादको खलाँती नबन्नुहोस् । स्वाभिमानी नेपालीहरुको लहरमा उभिनुहोस् । कलंङ्कित नबन्नुहोस् । तपाइँले पाइआएका बेतन, भत्ता ठान मान र शानमा हामी आम नेपाली जनताको रगत् छ , पसिना छ, अनगिन्ती विरह वियोग र क्रन्दनहरु पनि छन् । तपाइँका खाद्य पेयका एक एक गाँस  र घुड्कामा नेपाली जनताको रगत् पसिना छ, आँसु छ । यसै आधारमा पनि तपाइँसँगबाट विवेक बुद्धिको व्यवहार माग्ने हामी जनतासित अधिकार छ ।नेपालमा जन्मेर नेपालकै उपज अन्नपानी र वायुमण्डलमा हुर्के बढेको मन मस्तिष्क र शरीर लिएर मातृभूमि नेपाल र मातृ–धातृ–समाज नेपालीको भाग्य भविष्य खरानी पार्न अग्रसर रहेको  एम्सीसीको दुश्चक्रमा न फँस्नुहोस् । साम्राज्यवादीका हतियारको कीला काँटा र गोला बारुद नबन्नुहोस् । आफ्नै ममतामयी आमामाथि जघन्य हिँसाकर्ममा सरिक नबन्नुहोस् । विवेक नगुमाउनुहोस् । महामहिम माननीयज्यू, हामीले मतदानबाट प्रदान गरेको सत्ताको तरवार हाम्रै पुर्पुरोमाथि प्रहार नगर्नुहोस् । होस् गर्नुहोस् । पद र पैसा मात्र जीवनको सम्पूर्णता होइन । सन्ततिको ग्रीन–प्रगति आकाङ्क्षा–प्रेरित जुन श्री–सम्पत्ति र सत्तासुखका लागि तपाइँ हरिया नोट र हरिया कार्डको मोहजालमा मोहित बन्दै अल्झनुहुन्छ भने त्यसको प्रतिफल प्रत्युत्पादक हुने निश्चित र्नै छ । तपाइँका लक्षित तपाइँकै सन्ततिले पनि कुनै दिन तपाइँको विवेकहीेनता र मोहान्धताको पहिचान गर्नेछन् र त्यसमाथि थुक्नेछन् । तपाइँकै सन्तानले पनि तपाइँका पक्षमा बहस गर्नेछैनन् ।ग्रीन डलर र ग्रीन कार्डको मोहजालमा फँसेर मुलुकको स्वाधीनता र सार्वभौमिकताको सवालसँग  खेलबाढ नगर्नुहोस् । सहृदय मन मस्तिष्कले यसको मनन गर्नुहोस् । एम्सीसीजस्तो ‘दावानल’को समर्थन नगर्नुहोस् । कदम उचाल्नुभएको छ भने पनि कृपया रोक्नुहोस् । यो साँच्चिकै दावानल हो । भयङ्कर विनाशको पूर्वतैयारी हो । यसकै प्रावधान नामक सलाइकाँटीहरुमा त्यो सम्भावित दावानल ससन्दर्भ नै पढ्न सकिन्छ । कृपया पढिदिनुहोस् ।‘महान् महिमाशाली’ माननीय महोदय, तपाइँ अलिकति फुर्सद निकालेर नेपालको इतिहास पढ्नुस् । स्वाभिमानी नेपालीहरुको इतिहास पढ्नुस् । जहिले पनि मानिसका रगत् पिउनुको तिर्खाले छँटाउँदै आएको साम्राज्यवादको इतिहास पढ्नुहोस् । साम्राज्यवादका अन्याय अत्याचारले क्षतविक्षत मुलुक र जनताका इतिहास पढ्नुहोस् । तपाइँले पढ्नुभएको छ भने दोहोर्‍याएर पढ्नुहोस् र ती इतिहासबाट शिक्षा उबाउन भूल नहुने गरी पढ्नुहोस् । अन्यथा नलिनुहोस् यो हामी जनताको मर्म बोलेको होे । निश्छल मुटू बोलेको हो । मर्मको भाषा कदाचित्  किन्चित् कडा पनि हुन सक्छ  । सारमा यो हाम्रो विनम्र अनुरोध हो । ग्रीन डलर र ग्रीन कार्डको मोहजालमा फँसेर मुलुकको स्वाधीनता र सार्वभौमिकताको सवालसँग  खेलबाढ नगर्नुहोस् । सहृदय मन मस्तिष्कले यसको मनन गर्नुहोस् । एम्सीसीजस्तो ‘दावानल’को समर्थन नगर्नुहोस् । कदम उचाल्नुभएको छ भने पनि कृपया रोक्नुहोस् । यो साँच्चिकै दावानल हो । भयङ्कर विनाशको पूर्वतैयारी हो । यसकै प्रावधान नामक सलाइकाँटीहरुमा त्यो सम्भावित दावानल ससन्दर्भ नै पढ्न सकिन्छ । कृपया पढिदिनुहोस् । व्यक्तिगत स्वार्थप्रति आग्रहरहित भएर पढिदिनुहोस् । हरियो नै किन भनौँ, कुनै पनि रङ्गीन चश्मा नलाइकन पढिदिनुहोस् ।दुईचार ‘शीर्ष नेता’हरुको दिल दिमाग कमिसनका हाँडीमा भुटिएर निष्क्रिय भएका पनि हुनसक्छन् । इतिहासमा त्यस्ता दुर्घटना भएका छन् । आज पनि हुन सक्छन् । (पर्याप्त आशङ्का उपस्थित छ !) विचारका खापा खोलेर हेर्दा स्पष्ट निक्र्यौल गरेरै भन्न सकिन्छ, नेता त समाजको आँखा हो । राजनेता त अझ देश र आम जनताकै आँखा हो । दूरदर्र्शी आँखा हो । नेता शब्दमाथि एकछिन घोत्लिएर सोच्नुहोस् त ! नेता र नयन एउटै मूलधातुबाट बनिने शब्दहरु हुन् । नयति इति नेता अर्थात् जसले जनतालाई लिएर उन्नति प्रगतिको पथप्रदर्शन गराउँदै अघि अघि हिँड्छ, त्यो नेता । नेता अर्थात् अग्रगमनको मार्गद्रष्टा । नेताले द्रष्टा ह्नै पर्छ ।   वर्तमान द्रष्टा । भविष्यद्रष्टा । द्रष्टा भएर मात्र पुग्दैन मुलुकका भाग्य भविष्यको सृजेता पनि हुनु पर्छ, स्रष्टा पनि हुनु पर्छ नेताले ।आँखा अर्थात् विवेकदृष्टि नै पनि वैयक्तिक, पारिवारिक स्वार्थका निमित्त बन्धक राख्छन् भने त्यस्ता  नेता के नेता ? ती त्यस्ता बिचरा दृष्टिहीन ‘शीर्ष’ नेताहरुका मोहजालमा पर्नुबाट जोगिनुहोस् । तीभन्दा तपाइँ धेरै ‘सम्भावनाशील’ हुनुहुन्छ । तपाइँमाथि अझै पनि जनताका ‘आशा’ मरेका छैनन् । जनताका बाँकी आशाप्रति ‘सम्वेदनशील’ भइदिनुहोस् । यो ‘एम्सीसी नामक दुष्चक्र’प्रतिको तपाइँको एक समर्थनले नेपाल र नेपालीको भाग्य भविष्यमा डढेलो लाग्न सक्छ । तपाइँको असमर्थनले मुलुकको भाग्यभविष्य ‘दुर्घटनामा पर्नुबाट जोगिन’ सक्छ । मुलुक र मुलुकबासीको भाग्यभविष्यमा आगो नझोस्नुहोस् । एक जिम्मेवार जनप्रतिनिधिका तहमा आम जनताप्रति दायित्वशील भइदिनुहोस् ।आँखा अर्थात् विवेकदृष्टि नै पनि वैयक्तिक, पारिवारिक स्वार्थका निमित्त बन्धक राख्छन् भने त्यस्ता  नेता के नेता ? ती त्यस्ता बिचरा दृष्टिहीन ‘शीर्ष’ नेताहरुका मोहजालमा पर्नुबाट जोगिनुहोस् । तीभन्दा तपाइँ धेरै ‘सम्भावनाशील’ हुनुहुन्छ । तपाइँमाथि अझै पनि जनताका ‘आशा’ मरेका छैनन् । जनताका बाँकी आशाप्रति ‘सम्वेदनशील’ भइदिनुहोस् ।हामी दोहोर्‍याएर, तेहेर्‍याएर भन्छौँ, एम्सीसीबाट नेपाल र नेपालीको भलो हुँदैन । किमार्थ हुँदैन । भलो हुन्छ कि भन्ने भ्रम छ भने यस भ्रमबाट मुक्त हुनुहोस् । यस्ता भ्रमहरु विचार र विवेकमा भरिएका साम्राज्यवादी प्रदूषण मात्र हुन सक्छन् । यसबाट मुक्त हुनुहोस् । होस् गर्नुहोस्, तपाइँको एउटा गल्तीले मुलुकको सर्वनाश निम्तिन सक्छ । तपाइँको एउटै होसले मुलुकको एम्सीसी ‘खड्गो’ टर्न सक्छ । सर्वनाश हुनुबाट मुलुक जोगिन सक्छ ।आज तपाइँ एक महत्वपूर्ण बिन्दुमा उभिनुभएको छ । निर्णायक बिन्दुमा उभिनुभएको छ । त्यसैले हामी जनताले  तपाइँलाई ‘महामहिम माननीय महोदय’ जस्ता शब्दले सम्बोधन गरेको छौँ । शब्दको पनि इज्जत रहन दिनुहोस् । हामी पुनः भन्छौं— तमाम विकृति विसङ्गतिका बाबजूद तपाइँमाथि जनताको आशा धेर थोर अझै जीवित छ । जनतालाई निराश नबनाउनुहोस् । जनतालाई निराश बनाउनु भनेको सत्तामा ‘प्रलयलाई आमन्त्रण’ गर्नु पनि हो । यो यथार्थलार्ई पनि नबिर्सने गरी सम्झनामा गाँठो पारेर राख्नुहोस् ।यस पत्रको बीट मार्नुअघि एक पटक हामी पुनः जोड दिएर भन्छौँ,— हे सत्तासीन माननीय महोदय, देशभक्त र बहादुर पुर्खाको परम्परागत आदर्श नबिर्सनुहोस् । स्वाभिमानी विगत नबिर्सनुहोस् । अन्यथा तपाइँलाई यो माटोले सराप्ने छ । करोडौं नेपालीको अन्तरात्माले सराप्ने छ । तपाइँको आत्माले कहीँ कतै शान्ति पाउने छैन । कृपया होस् गर्नुहोस् । जय देश । जय जनता ।(म तपाइँलाई भेटेरै पनि यी कुरा भन्न सक्थेँ । यो मेरो मात्र सल्लाह सुझाव नभएर जनता सबैको आवाज भएको हुँदा यसरी लेखेरै भनेको छु । —लेखक)#माननीय#एमसीसी