यसअघि बल–अल मान्डब र लाल सागरमा नियन्त्रणको होडबाजीमा एसियाली भागमा परेको असरबारे चर्चा ग¥र्यौं । अब लाल सागरको पश्चिमी किनारातर्फको असरमा ध्यान दिऊँ ।बब–अल मान्डब र लाल सागरको भूराजनीतिक द्वन्द्वका कारणले पश्चिमी भागमा एसियाली राष्ट्रजस्तो एउटै देशमा सीमित रहेन । यहाँ द्वन्द्वले मुख्यतः चार राष्ट्र अझ सुडानलाई पनि मान्ने हो भने पाँच राष्ट्रलाई तहसनहस बनायो ।पहिला सोमालियाको कुरा गरौँ । पहिले सोमालिल्यान्ड भनिने हर्न अफ अफ्रिकाको भूभागतर्फबाट बब–अल मान्डबमा शक्ति राष्ट्रको उपस्थिति राख्नकै लागि तीन भागमा विभाजित भयो । तीन टुक्राहरूको नाम तिनमा नियन्त्रण राख्ने देशहरूको नाम जोडिएर भनिन्थ्यो । उत्तरमा ब्रिटिस सोमालिल्यान्ड थियो, दक्षिणमा इटालियन सोमालिल्यान्ड थियो भने उत्तर सोमालिल्यान्डसँग जोडिएको सानो भूभाग फ्रेन्च सोमालिल्यान्ड थिए । विदेशी अतिक्रमणकारीहरूबाट स्वतन्त्र हुनका लागि सङ्ग्राम जारी नै थियो । स्वतन्त्रता सेनानीहरूमा केही माक्र्सवादबाट प्रभावित पनि थिए । लामो सङ्घर्षपछि उत्तरी सोमालिल्यान्ड र दक्षिणी सोमालिल्यान्ड १९६० मा एकीकरण हुँदै स्वतन्त्र भए ।फ्रेन्स सोमालिल्यान्ड चाहिँ फ्रान्सले छाडेन । सन् १९५८ मा फ्रान्सले कब्जा गरेको भागमा सोमालिल्यान्डमा एकीकृत हुने नहुने भएर जनमत सङ्ग्रह भएको थियो । त्यो निर्वाचनमा फ्रान्सेलीहरूले निर्वाचनमा ठूलो जालझेल गरेर फ्रान्सकै उपनिवेशमा रहने पक्षधरले जिते ।फ्रान्स महत्वपूर्ण चोकिङ प्योइन्ट छोड्न चाहँदैन थियो । सन् १९६७ मा स्वतन्त्र हुने नहुने भनेर भएको जनमत सङ्ग्रहमा पनि उस्तै जालझेलको आशङ्काबीच पुनः स्वतन्त्र पक्षधरको हार भयो । त्यसपछि स्वतन्त्रतता सङ्ग्राम निक्कै हिंस्रक भयो ।तेस्रो पटकको जनमत सङ्ग्रहपछि सन् १९७७ मा बल्ल जिबुट्टीले स्वतन्त्रता पायो । दस लाख पनि जनसङ्ख्या नभएको देशलाई, उता सिङ्गापुरलाई जोहर स्ट्रेटबाट छुट्यार मलाक्का स्ट्रेटको रखवाली गर्न सहर–राज्य बनाएको जस्तो यता पनि यति सानो भूभागलाई छुट्टै देश बनाइदिए ।इथियोपिया : सुखी र आधुनिक राष्ट्र विश्वको गरिब राष्ट्र बन्योअब इथियोपियातर्फ नजर लगाऔँ । वरपरका लगभग सबै राष्ट्रहरू साउदी अरबिया, इजिप्ट र सुडानसमेत अमेरिकाको पक्षधर भएपछि रसियालाई त्यो क्षेत्रमा बलियो सहयात्रीको आवश्यकता थियो । सुडानको कुरा आइहाल्यो, अलिकति थपौँ । लामो समयको गृहयुद्धपछि सन् २०११ मा सुडान विभाजित नै भयो । यो गृहयुद्धको केन्द्रमा पनि लाल सागरको नियन्त्रणले उलेख्य भूमिका थियो । त्यो बेला इथियोपिया अत्यन्त समृद्ध राष्ट्र थियो । त्यहाँ एक जना अत्यन्त उदार र आधुनिक सोच भएका राजा थिए । उनको नाम हैइल सलासी थियो । सन् १९३० देखि सत्तामा रहेका सलासीले उही बेलानै इथियोपियामा विश्वविद्यालय, कलेज खोलेर इथियोपियामा सुधारहरू गरेका थिए । तर सोभियत सङ्घले त्यहाँको माक्र्सवादीहरू मार्फत इथियोपियामा नियन्त्रण बढाउने प्रयास पनि गरिराखेको थियो । उसको उद्देश्य उही लाल सागरमा निगरानी गर्ने र त्यसका लागि त्यो क्षेत्रको बलियो राज्यमा आफ्नो उपस्थिति कामय गर्ने थियो ।इथियोपियामा मात्र होइन उसले छिमेकी सोमालिल्यान्डमा पनि यस्तै प्रयास गरिरहेको थियो । सोभियत सङ्घले यसका लागि अडिटवादी फर्मुला लगाएको थियो ।अडिटवादी फमुर्लाको इन्डोनेसियाका कम्युनिस्ट नेता दीपा नुसनतारा अडिटको नामबाट आएको हो । उनी देशको सेनालाई नै माक्र्सवादी बनाएर ‘कू’ गर्नुपर्छ भन्थे । आफ्ना मान्छेहरू सेनामा घुसपैठ गराउने, त्यसबाट राज्य प्रशासन विशेष सेनाको प्रयोग गरेर राज्यमा नियन्त्रण गर्ने उनको रणनीति थियो ।त्यही फर्मुला सोभियत सङ्घले इथियोपिया र सोमालियामा प्रयोग ग¥यो । सोभियत सङ्घले इथियोपियाको सेनाभित्र एउटा समाजवादीहरूको डर्ग भन्ने सङ्गठन नै बनायो । त्यसले १९७४ मा राजा सलासीविरुद्ध कू ग¥यो र इथियोपियामा माक्र्सवादी सैन्य शासन स्थापना ग¥यो । इथियोपियामा अन्य विवाद पनि अलि अघिदेखि नै थियो । त्यसमा इरिट्रिया जोडिन्छ ।पहिले इरिट्टिया नन–सोभरेन स्टेट थियो । त्यो भनेको विदेश सम्बन्ध चाहिँ उसको नहुने, त्यो इथियोपियाको नियन्त्रणमा थियो तर बाँकी भने सबै आफ्नै हुने । त्यो हैसियतमा रहेको इरिट्रियालाई राजा सलसीले इथियोपियाकै एउटा प्रान्त बनाएका थिए । यसले गर्दा केही विरोध त पहिलेदेखि थियो ।अब समाजवादी डर्गहरूको शासनपछि अमेरिकीहरूले पनि आफ्नो रणनीति त ल्याउनुप¥यो । अमेरिकाले इथियोपिया विरुद्धको सङ्घर्ष गर्न इरिट्रियामा ठूलो लगानी गर्न थाल्यो । त्यसमा ऊ सफल पनि भयो । पछि इरिट्रिया स्वतन्त्र हुँदा इथियोपियालाई सजाय दिने हिसाबले नक्सा कोरियो । नक्सामा हेर्नुभयो भने देख्नुहुन्छ, इरिट्रिया स्वतन्त्र हुँदा यसरी नक्सा कोरियो कि इथियोपियाको लाल सागरसम्मको सम्पर्क पूरै ठप्प पारियो ।लाल सागर किनारै किनार रहेको इरिट्रियाको निर्माण लाल सागरको नियन्त्रणकै लागि हो भन्न बुझ्न त्यति गाह्रो छैन । अहिले पनि इरिट्टियामा शासन चाहिँ निक्कै आतताई छ तर अमेरिका परस्त । इरिट्रियालाई नन कम्युनिस्ट उत्तर कोरिया भनिन्छ । डिजाइन नै गरेर इथियोपियालाई भूपरिवेष्ठित बनाइदिए । इथियोपियाको जनसङ्ख्या १०, ११ करोड छ अहिले । इथियोपिया विश्वमै सबैभन्दा धेरै जनसङ्ख्या भएको भूपरिवेष्ठित राष्ट्र हो । ऊ अफ्रिकामा नाइजेरियापछि धेरै जनसङ्ख्या भएको देश हो । यहाँभन्दा ठूलो ट्रेजेडी केही हुन्छ ?सोमालियामा इथोपियाभन्दा चार पाँच वर्ष पहिले नै जनरल मोहमद बारको नेतृत्वमा विद्रोह भएको थियो । त्यहाँ पनि सोभियत सङ्घ नजिक वामपन्थी सैनिक कमान्डरले कू गरेका थिए ।  अमेरिकीहरूले त्यहाँ पनि काउन्टर सुरु गरिहाले । उनीहरूले त्यहाँ जातीय समूहलाई उचालेर साभियत समर्थक सरकारविरुद्ध गृहयुद्ध नै सुरु गराए । विगतमा अफ्रिका महादेशका सुखी र साधन सम्पन्न देश सोमालिया र इथियोपिया सोभियत सङ्घ र अमेरिकाबीचको खेलले तहसनहस भए । द्वन्द्वले गर्दा यी देशहरूको आर्थिक अवस्था कस्तोसम्म भयो भने एक ट्रक मकैमा राजधानी अदिस अबाबाको घर किन्न सकिने भयो । सबै बन्दुक बोकेर हिँडेका छन्, उत्पादन हुने कुरा भएन । त्यो बेला गाडामा पैसा लिएर हिँड्दा गाडा चोरिन्थो, मूल्यहीन भएकाले पैसा त्यसै छाडिन्थ्यो भन्ने किस्सा सुन्न अहिले पनि सुन्न पाइन्छ ।दुईवटा साम्राज्यावादीहरूले एउटा देशलाई पूर्णतः बर्बाद बनाइदिए । लाल साम्राज्यवाद र ब्लु साम्राज्यवाद (बाइबलको गाताको रङ) बाट उता यमन खत्तम भयो । यता अफ्रिकामा इथियोपिया र सोमालिया खत्तम भए ।अहिले बला उठ्दै त छन् तर त्यत्रो लडाइँबाट ध्वस्त भएका उनीहरूलाई उठ्न कति वर्ष लाग्ने हो थाहा छैन ।अब जिब्बुट्टीमा ध्यान दिउँ । यो देश पनि महत्वपूर्ण छ । सानो भागलाई पहिले फ्रान्सले सोमालियाबाट एकीकरण हुनबाट रोकेर अलग राख्यो । अहिले आएर सानोे देश, धान्न नसक्ने भएको छ । संसारका सबै बलिया राष्ट्रहरूका सैनिक आधार त्यहाँ छ ।अन्तर्राष्ट्रिय कानुनले के भन्छ भने आफ्नो सामुन्द्रिक किनाराबाट १२ माइलसम्म उक्त देशको सार्वभौमिकता लागू हुन्छ । अब उतातर्फ पेरिम आइल्यान्डले नै बब–अल मान्डबलाई दुई भागमा छुट्याएर साँघुर्याएको छ । फेरि जिबुट्टी र यमनबीच सबैभन्दा कम दूरी ३० किमि छ । ३० किमिभित्र दुई देशले कहीँ न कहीँ त समुद्र सेयर गर्नुपर्छ ।  यस्ता देशहरूलाई पनि सिमाना जोडिएको देश भन्छन् । यसमा भारत र श्रीलङ्का समुद्रले छुट्टाएको भए पनि सीमा जोडिएको देश भनिन्छ । त्यस कारणले यिनको भौगोलिक सिमाना जोडियो । अब यो भागमा जिबुट्टीतर्फको समुन्द्रको गहिराइ बढी भएकाले जहाजको आवगमन त्यतातर्फबाट हुन्छ । यस कारणले जिबुट्टी एकदम महत्वपूर्ण भयो । यही कारणले यहाँ शक्ति राष्ट्रहरूले आफ्नो उपस्थिति देखाउन त्यहाँ आधार बनाइरहेका छन् । त्यहाँ अमेरिकाको आधार शिविर छ । पहिलेको उपनिवेश राष्ट्र भएकाले फ्रान्सको हुनै नै भयो । ब्रिटेनको पनि छ । १०, ११ वटा देशको सैनिक मिसन छ, त्यहाँ । चीन पनि के कम, कहीँ न कहीँ त सुरक्षित त हुनुप¥यो । स्ट्रेट अफ हरमुजमा उसलाई त्यति चिन्ता छैन । किनकि इरानसँग उसको राम्रो सम्बन्ध छ । इरानसँग चीन र भारत दुवैको राम्रो सम्बन्ध छ । स्ट्रेट अफ हरमुजमा त चोकिङ नहोला, बब–अल मान्डबमा पनि त बच्नु प¥यो । अब उसले ‘चेक बुक डिप्लोमेसी’ अन्तर्गत अफ्रिकमा व्यापक उपस्थिति जनाइरहेको छ ।सोभियत सङ्घ र चीनको कूटनीतिमा एउटा खास फरक देखिन्छ । सोभियत सङ्घले चाहिँ आफ्नो अनुकूल शासन स्थापित गरेर नै आफू परस्त राष्ट्र निर्माण गथ्र्यो । आज त सोभियत सङ्घ विघटन भयो, उसको उत्तराधिकारी रुसको अब त्यो स्तरको समथ्र्य बाँकी रहेन । तर आफ्ना दिनमा अमेरिकाको प्रतिध्रुव रहेको सोभियत सङ्घले जति पनि रणनीतिक पार्टनर बनायो, भारतबाहेक सबैलाई समाजवादी नै बनायो । कति ठाउँमा यसका लागि उसले सेना पठाएर हस्तक्षेप नै ग¥यो ।तर पछिल्लो समय प्रतिध्रुव बन्दै गएको चीनको रणनीति भने अर्कै देखियो । हुन त सोभियत सङ्घजस्तै चीन पनि कम्युनिस्ट राज्य हो तर उसलाई आफ्ना रणनीतिक सहयात्रीको राजनीतिक प्रणालीसँग लिनुदिनु छैन ।चीनको ध्यान ती देशहरूलाई आर्थिक रूपमा कसरी प्रभावमा पार्नेतर्फ देखिन्छ । यसका लागि उसले संस्थापनमा जो छ, उसैसँग सहकार्य गर्ने गरिरहेको छ । यसलाई ‘चेक बुक डिप्लोमेसी’ भन्न थालिएको छ ।अब उसले यो रणनीति अपनाएपछि जिबुट्टी कम्युनिस्ट राष्ट्र हुनुपर्छ, उसमा कुनै आग्रह छैन । उसको उद्देश्य जिबुट्टीको सत्तालाई प्रभावमा पार्ने हो, लगानी मार्फत । चीनले त्यहाँ ग¥यो भने हेर्नुस् । जिबुट्टीको सबैभन्दा ठूलो बन्दरगाह ३० कि ३५ वर्षको लिजको सम्झौतामा त्यहाँको सरकारले यूएईलाई बनाउन दिएका थियो । बनिसकेको पनि थियो । तर अचानक त्यहाँका राष्ट्रपतिले बन्दरगाह राष्ट्रियकरण गरेर चीनलाई दिए । यसरी चीन पनि यहाँको भूराजनीतिमा संलग्न भइसकेको छ ।सबैले बब–मान्डबको सुरक्षाका लागि भनेका छन्, लाल सागरको सुरक्षाका लागि राखेका छन् । यसले पनि यसको महत्व देखाउँछ । अब त्यहाँको सैनिक होडबाजी र असुरक्षाको भावना बृहत्तर हुँदै गयो भने त्यहाँ ठूलो युद्धको सुरुवात बब–अल मान्डबबाट सुरु हुन सक्ने सम्भावना देखिन्छ ।यो पनि पढ्नुहोस्के छ बब–अल माण्डबमा, जसलाई नियन्त्रण लिने प्रतिस्पर्धामा यमन बनिरहेको छ शक्तिराष्ट्रको युद्धभूमिभूराजनीतिमा ऊर्जाले लामो समय प्रधान भूमिका खेल्नेछभू–मध्यसागरको समून्द्री मार्गः किन बन्दैछ लडाईंको केन्द्र ?नोट : यो शनिबारको अरुणकुमार सुवेदीको लेक्चर स्ट्रेट अफ हरमुज र हिन्द महासागर वरपरका शक्ति अभ्यासमा केन्द्रित हुनेछ । इच्छुक पाठकहरू नयाँ बानेश्वरस्थित के एन्ड के कलेजमा अपरान्ह हुने लेक्चरमा आउन सक्नुहुन्छ ।  