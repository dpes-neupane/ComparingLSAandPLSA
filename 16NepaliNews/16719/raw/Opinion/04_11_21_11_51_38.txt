समाज आजभोलि दिन प्रतिदिन कुरूप बन्दै गएको छ । आफ्नै बाबु, दाजुभाइ, काका आदिबाट घरभित्रै  छोरी चेलीहरू बलात्कृत हुनु र लुटिनु सभ्य समाज हुँदै होइन  । यो त कुरूप र असभ्य समाजको एउटा चरम पराकाष्टा हो । आफ्नो बाबु र दाइभाइ, मामा, काका, इस्टमित्र, अफिसका हाकिम, कर्मचारी सबैसबैबाट यतिबेला दिदीबहिनी, छोरी चेलीमाथिको यौन आक्रमण र बलात्कारका शृङ्खला एकपछि अर्को गर्दै दिन प्रतिदिन सार्वजनिक भइरहेका छन् । महिला हिंसाभित्रको सबैभन्दा कारुणिक दृश्य हो बालिकामाथिको बलात्कार । यही बलात्कारले पुरुषलाई हेर्न दृष्टिकोणमा समेत फरक हुन पुगेको छ, समाजमा । अब दिदीबहिनी र छोरी चेलीहरू कहाँ सुरक्षित हुने ? घर, अफिस बाटोघाटो सबैतिर असुरक्षित । बलात्कार आफैमा एउटा निकृष्ट कार्य हो । म्याग्दीको मालिका गाउँपालिका–५ देवीस्थानमा १२ वर्षीया बालिका आफ्नै बाबुबाट बलात्कृत भइन् । आमा कपडा धुन खोलामा गएको बेला बाबुले छोरीलाई बलात्कार गरे । पीडित छोरी र आमाले दिएको जाहेरीका आधारमा प्रहरीले ५३ वर्षीय बाबुलाई पक्राउ ग-यो । प्रहरीले ती पुरुषलाई नाबालिक तथा हाडनाता करणीमा कारबाही अघि बढाएको छ । बलात्कारका घटनाको तथ्यगत विश्लेषण गर्दा बालिका तथा किशोरीहरू बढी मात्रामा पीडित बनेका छन् । उनीहरूको पुनस्र्थापना अहिले ठूलो चुनौती बनेको छ ।कञ्चनरपुरको महेन्द्रनगरमा निर्मला पन्तको बलात्कारपछि हत्या भएको घटनाले मुलुकलाई नै स्तब्ध बनाएको बेला कैलालीमा एक पुरुषले आफ्नै छोरीको साथीमाथि बलात्कार गरे ।  कैलालीको घोडाघोडी नगरपालिका ६ की १४ वर्षीया बालिका आफ्नै सहपाठीका बुबा (नाताले फुपूका छोरा)बाट बलात्कृत भइन् ।  भदौ १३ गते राति घरमा कोही नभएको मौका छोपेर छिमेकी समेत रहेका हर्कबहादुर कुँवरले बालिकाकै चुन्नीले मुख र हात बाँधेर बलात्कार गरेका थिए ।  बलात्कारपछि फरार ३३ वर्षीया कुवँरलाई प्रहरीले पक्राउ ग-यो ।  रोल्पामा एक ६ वर्षीया बालिका दाइबाट बलात्कृत हुनु प¥यो । १५ वर्षीय किशोरले ६ वर्षीया बहिनीको बलात्कार गरे । बालिका बिरामी परी बिजुवा प्युठानमा चेकजाँचका क्रममा डाक्टरले थाहा पाउँदा घटना बाहिर आयो ।  भोजपुर साल्पासिलिछो गाउँपालिकामा ११ वर्षीय बालिकाको बलात्कारपछि हत्या भयो । साल्पासिलिछो गाउँपालिका–६ सालेवामा ११ वर्षीय बालिका रचना राई सुतेकै स्थानमा मृत फेला परेकी थिइन् । ११ भदौमा शङ्कास्पद अवस्थामा सुतेकै स्थानमा मृत भेटिएकी बालिकाको बलात्कारपछि हत्या गरेको अभियुक्तले प्रहरी समक्ष स्वीकार गरे । बालिकाको करणी गरी हत्या गरेको अभियोगमा साइनोले मामा पर्ने सङ्खुवासभाको खाँदबारी नगरपालिका–२ बस्ने २० वर्षीय सञ्जय राईलाई पक्राउ गरी कर्तव्य ज्यानमा मुद्दा चलाएको छ । बाँकेको कोहलपुरमा नगरपालिका–१ की ६ वर्षीया बालिकालाई १९ वर्षीय युवकले बलात्कार गरे । भारत उत्तर प्रदेश घर भई कोहलपुर–४ मा डेरा लिई बस्दै आएका १९ वर्षीय हरून खानले भदौ १२ गते बालिकालाई बलात्कार गरेको इलाका प्रहरी कार्यालय कोहलपुरले जनायो । बालिकाकी आमा कोहलपुरमा किराना पसल गर्छिन् । पसलमा रहेकी बालिकालाई घरमा पु¥याइदिन्छु भन्दै खानले साइकलमा राखेर डेरामा लगेर बलात्कार गरेका थिए । कञ्चनपुर कृष्णपुर नगरपालिका–८ शान्तिपुरकी १७ वर्षीया किशोरी कविता विष्टको बलात्कारपछि हत्या भयो । गिरीविरुद्ध इलाका प्रहरी कार्यालय झलारीमा जाहेरी दिए । हत्यामा संलग्न मदन गिरी, भरत बोहरा र नवराज महरा पक्राउ परे । तर प्रहरीले नै कुनै आधार नदेखिएको भन्दै नवराज निर्दोष देखाइछाड्यो । कञ्चनपुर बेलडाडी १ की १५ वर्षीया किशोरी भदौ १४ गते राति बलात्कृत भएकी छिन् । दुई युवकले किशोरीलाई घरभन्दा एक किलोमिटर पर पु¥याएर बलात्कार गरे । घरमा पूजा लगाइएकाले रातिसम्म नसुतेकी किशोरीलाई साथीले फोन गरेर बाहिर बोलाएर जबर्जस्ती मोटरसाइकलमा राखेर करिब १ किलोमिटर टाढा पुर्याई बलात्कार गरे । घटनामा संलग्न ४ मध्ये ३ जनालाई प्रहरीले समातेर अनुसन्धान गर्दैछ । यी केही प्रतिनिधिमूलक  घटनाहरू मात्रै हुन् । यस्ता घटनाहरू दिनहुँजसो घट्दै गइरहेका छन् समाजमा । माथिको यी घटनाहरूबाट के स्पष्ट हुन सकिन्छ भने बलात्कारको शिकार ८ महिने बालिकादेखि ७० वर्षसम्मका वृद्धा छन् भने गर्भवती महिलाहरू समेत यसबाट पीडित छन् । १ वर्षे बालिका देखि १५ वर्षसम्मका बालिकाहरू यस्ता घटनामा धेरै मुछिएका छन् ।  आखिर किन बालिकामाथि नै यस किसिमका जघन्य कार्यहरू भइरहेका छन् त ? बलात्कृत भइसकेपछि उनीहरूमाथि कस्तो किसिमको शारीरिक, मानसिक एवम् सामाजिक असरहरू पर्छन् ? यसतर्फ गम्भीर बहस हुनु जरुरी छ । अझै बालिका बलात्कार र उनीहरूको निर्मम हत्याको कसैले लेखाजोखा गर्न सक्दैन । विशेषतः एउटी किशोरी र महिलाभन्दा बालिकाहरूले आफ्नो रक्षा, प्रतिरक्षा र प्रतिकार गर्न नसक्ने भएकाले यौनपिपासुहरूले सजिलै बालिकाहरूमाथि यस किसिमको घिनलाग्दो हर्कत गर्छन् र समाजमा आफू नाङ्गिने डरले उनीहरूको हत्या गरिदिने प्रवृत्ति बढ्दो छ ।  पछिल्ला घटनाक्रमहरूले पनि यही कुरालाई दर्शाएको छ । सङ्ख्यात्मक रूपमा घटना बढेसँगै यस्ता खबरहरू पनि बाहिरिने क्रम बढेको छ । यस्ता घटना लुकाउनुहुन्न भन्ने मानसिकता पनि बढेको छ । बलात्कार जस्तो जघन्य प्रकृतिको घटनाको उजुरी गर्ने हदम्याद बढेपछि घटना बाहिरिने क्रम बढेको मान्न सकिन्छ । यस्ता घटनाहरू सुन्दा स्वाभाविक रूपमा मानिसमा एक किसिमको आक्रोश जन्मन्छ । पीडकलाई कारबाहीका लागि खबरदारीहरू पनि सुरु हुन्छन् र भइरहेका पनि छन् तर घटनापछिको एउटा डरलाग्दो पाटोबारे त्यति धेरैको ध्यान जाँदैन, बहस हुँदैन । के बलात्कारका दोषीमाथि कानुन बमोजिमको कारबाही मात्रैले पीडितलाई न्याय मिल्छ त ? एक पटक सोचौं त । यी कलिला मन मस्तिष्क भएका बालिकाहरू पहिलेको जीवनमा फर्कन सक्छन् त ? उनीहरू आफ्नो घर, परिवार अनि समाजमा पहिलेको जसरी नै निर्वाध रूपमा बस्न, हिँडडुल गर्न सक्छन् त ? अनि समाजले पनि उनीहरूलाई पहिलेकै नजरबाट उनीहरूमाथि व्यवहार गर्छ त ? यी अनुत्तरित प्रश्नहरूभित्रको डरलाग्दो अवस्थाबारे अब हाम्रो ध्यान जानु जरुरी छ । सदियौँदेखि समाजमा जरो गाडेर बसेका सामाजिक मूल्य–मान्यता र अभ्यासहरूले प्रत्यक्ष र परोक्ष रूपमा यस्ता अपराध जन्माउन सहयोग गरिरहेका छन् । महिला भनेको पुरुषको भोगको साधन हो भन्ने तथ्य प्रमाणित गरिरहेका छन्, जुन एउटा सभ्य समाजका लागि लज्जास्पद विषय हो । जबसम्म यस्ता जकडिएर रहेका परम्परागत मान्यताहरू भत्किदैनन्, तबसम्म महिलाले पुरुष सरहको अस्तित्व परिकल्पना गर्न सकिन्न ।एउटी महिला निर्वाध रूपमा बिनात्रास हिँड्न किन नसक्ने ? एउटी बालिकाले स्कुल आउने–जाने क्रममा भेटिएका हरेक पुरुषका अनुहारमा त्रासदीको छाया किन नियाल्नुपर्ने ? एउटी ७० वर्षकी आमाले छोराजस्ता मान्छेको भर गर्न पनि किन बाध्य भएर सोच्नुपर्ने  ? आखिर किन यस्तो अवस्था सिर्जना भइरहेको छ, समाजमा ? घरमै र आफ्नै परिवारसँग पनि महिलालाई असुरक्षा किन बढिरहेको छ ? बलात्कार महिलामाथि हुने हिंसाको उत्कर्ष अवस्था हो । सदियौँदेखि समाजमा जरो गाडेर बसेका सामाजिक मूल्य–मान्यता र अभ्यासहरूले प्रत्यक्ष र परोक्ष रूपमा यस्ता अपराध जन्माउन सहयोग गरिरहेका छन् । महिला भनेको पुरुषको भोगको साधन हो भन्ने तथ्य प्रमाणित गरिरहेका छन्, जुन एउटा सभ्य समाजका लागि लज्जास्पद विषय हो । जबसम्म यस्ता जकडिएर रहेका परम्परागत मान्यताहरू भत्किदैनन्, तबसम्म महिलाले पुरुष सरहको अस्तित्व परिकल्पना गर्न सकिन्न । बलात्कार त एउटा परिणाम हो, हामीले त्यसका कारण खोजे मात्र दीर्घकालीन समाधान भेटिन्छन् ।बलात्कारको सन्दर्भमा संसारमा दुई प्रकारका कानुन रहेका छन् । फाँसी सजायको प्रावधान र हदैसम्मको कानुनी कारबाही । तर नेपालमा १० वर्षभन्दा मुनिका बालिकालाई बलात्कार गरे १० देखि १५ वर्षसम्म कैद, १४ वर्षदेखि १६ वर्षसम्मका बालिका वा किशोरीलाई बलात्कार गरे ८ देखि १२ वर्षसम्म कैद, १६ देखि २० वर्षसम्मको युवतीलाई बलात्कार गरे ५ देखि ८ वर्षसम्म कैद र २० वर्षदेखि माथिका महिलाहरूलाई बलात्कार गरेमा ५ देखि ७ वर्षसम्म कैद सजायको व्यवस्था गरिएको छ । भारतमा ‘रियरेस्ट अफ द रियर’को घटनामा फाँसीको सजाय सुनाइन्छ । बालिकामाथि हुने बलात्कारमा ‘पोक्सो एक्ट’अनुसार मुद्दा दायर हुन्छ । यो कानुनमा बालिकालाई बलात्कार गर्ने बलात्कारीलाई १० वर्षदेखि आजीवन कारावासको सजायको प्रावधान छ । मलेसियामा बालबालिकामाथि हुने यौन हिंसाका अपराधीलाई ३० वर्ष जेल र कोर्रा लगाउने सजायको प्रावधान छ । सिङ्गापुरमा १४ वर्षीया बालिकालाई बलात्कार गर्ने व्यक्तिलाई २० वर्षको जेल, कोर्रा लगाउने र जरिवाना तिराउने सजाय छ ।अमेरिकामा पहिला बालिकामाथि हुने यौनहिंसामा मृत्युदण्ड हुने कानुनी प्रावधान थियो । तर, क्यानेडी बनाम लुइसियाना घटनामा मृत्युदण्डको सजायलाई असंवैधानिक घोषणा गरियो । अहिले अमेरिकामा मृत्युदण्डको व्यवस्था छैन । यद्यपि बालिकामाथि हुने यौनहिंसामा अपराधीलाई दिने सजाय राज्यअनुसार फरक फरक छन् । तर नेपालमा मृत्यु दण्डको सजाय र फाँसी दिने व्यवस्था छैन । सरकारले संयुक्त राष्ट्र सङ्घमा मृत्युुदण्ड र फाँसी दिन नपाइने राष्ट्रमा हस्ताक्षर गरेको वर्षौं भइसकेको छ । सरकारले यो निर्णय फेर्ने छैन भनी प्रतिबद्धता जाहेर गरेको छ ।  केही दिनअघि मात्र पनि उपसभामुख शिवमाया तुम्बाहाम्फेले मृत्युदण्ड र फाँसी दिन नसकिने अभिव्यक्ति दिनुभएको थियो तर बलात्कारीलाई हदैसम्मको कारवाही दिनेमा आफूपछि नहट्ने प्रतिबद्धता व्यक्त गर्नुभएको छ । यद्यपि मृत्युदण्ड र फाँसी दिने कानुनको व्यवस्था नभए पनि महिला हिंसा र बलात्कारपछिको हत्या जस्ता महत्वपूर्ण घटनाहरूमा सञ्जाय अवधि बढाउन पक्कै पनि सकिन्छ र फास्ट ट्र्याकबाट घटनाहरूलाई हेर्न गृहमन्त्रालय र महिला आयोगको संयोजनमा छुटै निकाय बनाउनुपर्छ । त्यस्तै यस्ता खालका घटनालाई निरुत्साहित गर्न राज्यको तर्फबाट भएका प्रयासलाई सकारात्मक रूपमा लिनुपर्छ । बलात्कारसम्बन्धी उजुरी गर्ने हदम्याद ३५ दिनबाट बढाएर ६ महिना र नयाँ अपराध संहितासँगै त्यसलाई पनि बढाएर एक वर्ष पु-याइएको छ । घरेलु हिंसा तथा कसुर सजाय ऐन, कार्यस्थलमा हुने दुव्र्यवहार नियन्त्रण ऐन, वैवाहिक बलात्कारसम्बन्धी ऐनलगायतका कानुनी प्रावधानले महिलामाथि हुने हिंसाको सम्बोधन गरिरहेका छन् । तर कानुनी व्यवस्था र यसको कार्यान्वयनले मात्र बलात्कारबाट पीडितमाथि न्याय गर्नसकेको छैन । कार्यान्वयन पक्ष फितलो भएकै कारण यस्ता अपराधमा संलग्न अपराधीहरू केही वर्षपछि सजिलै जेलबाट छुटी समाजमा खुल्ला हिँड्ने परिपाटीले कानुनमाथि आम जनताको भरोसा कम भएर गएको छ, कानुनकै उपहास भएको छ ।कानुन हुनेखानेहरूको लागि होइन, हुँदा खाने समाजका कमजोर वर्गहरूमाथि लाद्न बनेको कडी भएको छ । जसको समाजमा राजनीतिक रूपमा कुनै पहुँच नै छैन, जो कमजोर, निर्दोष, असहाय छन्, त्यस्ता व्यक्तिहरूमाथि कडी लगाउनका लागि कानुन बनेको छ । यसको पछिल्लो उदाहरण निर्मला पन्त हत्या प्रकरणलाई लिन सकिन्छ, जसको अहिलेसम्म वास्तविक हत्यारा पत्ता लगाउन सकिएको छैन ।दिनहुँ घटनाको वास्तविक अपराधी पत्ता लगाउन जुलुसहरू भइरहेका छन्, सडक तातेकै छ, महिलाहरूले दबाब स्वरूप कालो पेटिकोट र कपाल मुण्डनसमेतका विरोधका कार्यहरू केन्द्रदेखि स्थानीय तहसम्म गरिरहेकै छन् तर पीडकलाई राजनीतिक संरक्षण मिलेको कारण यो घटनालाई पनि तोडमोड गरिँदै छ, विभिन्न नाटक मञ्चन भइरहेका छन् ।  बलात्कारका घटनाको तथ्यगत विश्लेषण गर्दा बालिका तथा किशोरीहरू बढी मात्रामा पीडित बनेका छन् । उनीहरूको पुनस्र्थापना अहिले ठूलो चुनौती बनेको छ । एउटी पीडितलाई शारीरिक रूपमा जति आघात पुगेको हुन्छ, त्योभन्दा बढी घाउ उसलाई मानसिक रूपमा लागेको हुन्छ । जसलाई मनोसामाजिक परामर्शका माध्यमबाट पहिलाको अवस्थामा फर्काउन सकिन्छ । दीर्घकालीन आवास गृह व्यवस्था र पीडितका आवश्यकतालाई प्राथमिकतामा राखेर शिक्षा, सीप तथा रोजगारीका अवसर सिर्जना गर्नु राज्यको दायित्व हो ।  