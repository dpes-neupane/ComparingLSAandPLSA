पछिल्ला वर्षहरूमा बालहत्या र सामूहिक हत्याका घटना बढ्दै गएका छन् । यस्ता घटनामा बढी आफन्तकै हात रहने गरेको छ । हालै सङ्खुवासभा जिल्लाको मादी नगरपालिका १, उम्लिङ खोलामा यस्तै घटना भयो, जहाँ एकै परिवारको छ जनाको हत्या भयो ।करीव डेढ वर्षअघि पाँचथर जिल्लामा पनि यस्तै सामुहिक हत्याको घटना भएको थियो । जिल्लाको मिक्लाजुङ आरुबोटे गाउँमा भएको उक्त घटनाको मुख्य दोषी मानबहादुर माखिम देखिएका छन् । उनी पनि आफन्तभित्रकै परिवारको सामूहिक हत्या प्रकरणमा संलग्न रहेका थिए ।सुरक्षा स्रोतका अनुसार विगत चार वर्षयता २५ वटा यस्ता सामूहिक हत्याका घटना दर्ता भएका छन्, जहाँ बालबालिकादेखि ज्येष्ठ नागरिकसमेत गरी ६८ जनाले ज्यान गुमाएका थिए ।खासगरी यस्ता घटनामा डिप्रेसन (मानसिक असन्तुलन) का बिरामीहरूको संलग्नता बढी रहेको पाइएको छ । सुरक्षा अधिकारीहरू भन्छन्– ‘प्रायः सामूहिक घटनाका दोषी कि डिप्रेशनको औषधी सेवन गरिरहेका देखिन्छन् कि औषधी सेवन गरी छाडेका व्यक्तिहरू पर्छन् । अप्रेशनपछि सामाजिक विभेद र पारिवारिक दुव्र्यवहार अर्को कारण हो । यसले पनि समस्या थप्ने काम गरेको छ । जब व्यक्ति सामाजिक विभेदको शिकार बन्छ, तब थप उत्तेजित हुन्छ र प्रतिशोध साँध्न सामूहिक हत्यासम्म पुग्ने गरेका हुन्छन् ।’  यस्ता घटना जघन्य अपराध हुन् भन्ने हत्याराहरूलाई थाहा नभएको होइन । जस्तोसुकै गोप्य ढङ्गले गरिएको भए पनि एक दिन पत्ता लाग्छ र दण्डित हुनुपर्छ भन्ने पनि थाहा पाएकै हुन्छन् । तैपनि मानिसले क्षणिक आवेगलाई थाम्न नसक्दा आपराधिक घटना हुन पुग्छन् ।मनोवैज्ञानिकहरू भन्छन्– ‘मानिसको मनको गति नै यति बढी भयानक हुन्छ कि कतिबेला के सोच्न पुग्छ भन्नै सकिन्न । प्रत्येक दिन बिहान उठेदेखि बेलुका सुत्ने बेलासम्म मनमा आएका वा उठेका विचारहरूलाई टिपोट गर्दैै जाने हो भने ऊ आफैँ दङ्ग पर्नुपर्ने अवस्था आउन सक्छ ।’  मनमा आउने विचारहरूमा कति सकारात्मक हुन्छन्, कति नकारात्मक । जतिबेला यिनै नकारात्मक विचार वा कुण्ठा एकैसाथ बिस्फोट हुन्छ वा प्रकट हुन पुग्छ, तब हुने भनेको यस्तैखाले घटना नै हुन् । सुरक्षा निकायहरूका अनुसार सामुहिक हत्या जस्ता घटनाका विभिन्न कारण हुन सक्छन् । तिनमा विशेषगरी अभाव, गरिवी, डिप्रेसन, आर्थिक विचलन, अवैध यौन, असफल प्रेम, लागूऔषध सेवन आदि बढी रहेका छन् ।हाल कोरोना महामारी र वैदेशिक रोजगारी पनि थप कारण बन्न पुगेका छन् । कोरोनाले कैयौँ ठूला ठूला व्यापारी र उद्योगपतिका समेत जीवनचक्र चरमराउन पुगेका छन् । वैदेशिक रोजगारीको अवस्था त्यस्तै छ । यसैका कारण कतिको पारिवारिक बिछोड भएको छ । कतिको लास आएको छ कतिको अस्तु । कति विदेशी अस्पतालमै मृत्युसँग जुधिरहेका छन् कतिको फर्कदा धनसम्पत्ति र श्रीमान्, श्रीमतीसमेत गुमेको अवस्था छ । तथापि मुख्य कारण डिप्रेसन नै रहेका छन् । अन्य कारण सतहमा देखिने मात्र हुन् बुझ्दै जाँदा कतैनकतै डिप्रेशनकै भूमिका भेटिने गर्छन् ।उल्लिखित सङ्खुवासभा र पाँचथर जिल्लामा भएको घटनामा पनि यस्तै हो, जहाँका दोषीले डिप्रेशनको औषधी खाने गरेको पाएको छ । जब मानिस डिप्रेशनको तह बढ्दै गएर चरम अवस्थामा पुग्छ तब कि आफैँ समाप्त हुन्छ कि अरूलाई समाप्त गर्नेतर्फ लाग्छ ।यस्ता मानिसले सुरूमा सामूहिक हत्या गर्ने योजना बनाएका हुँदैनन् । जुन व्यक्तिप्रति बढी रिस वा कुण्ठा हुन्छ वा छ, उसैलाई समाप्त गर्ने विचार हुन्छ । तर, घटनालाई कसैले देखेको छ वा उसलाई देखेको छ भन्ने लागेको हुन्छ, तब सबैलाई एकएक गरी समाप्त पार्ने मन बनाउँछ र सामूहिक हत्याको विभत्स तस्वीर खडा हुन पुग्छ ।विशेषज्ञहरूका अनुसार डिप्रेशन आफैँमा रोग नभई समस्या हो । समस्या पनि खासै त्यति ठूलो होइन । समयमै नियमित औषधी सेवन गरे ठीक हुन्छ । तर, खाँदै छाड्दै गर्ने हो भने औषधीले पनि काम गर्दैन र समस्या बिकराल बन्न पुग्छ ।यस्तो अवस्थामा मसल थेरापीलाई भरपर्दो विकल्प मानिएको छ । यो भनेको ‘प्रोग्रेशिव मसल रिल्याक्सेसन’ अभ्यास हो । यस अभ्यासलाई नियमित गराउन मात्र सकिए पनि डिप्रेशन नियन्त्रणमा धेरै सहयोग पुग्ने देखिन्छ ।उदाहरणका लागि पंक्तिकार आफैँले भोगेको घटना प्रस्तुत गर्न चाहन्छु ।करीब चार वर्षअघि पंक्तिकारलाई मस्तिष्कघात (ब्रेन स्टोक) भएको थियो । त्यसैको कारण पछि गएर एनजाइटीको समस्या देखियो । दुई वर्षजति नियमित औषधी खाएपछि ठीक भयो र चिकित्सककै सल्लाह अनुसार औषधी खान छाडिएको थियो । तर, केही महिनापछि समस्या यति बढी भयावह भएर दोहोरियो कि औषधीले छुनै सकेन । अन्त्यमा यही ‘प्रोग्रेशिव मसल रिल्याक्सेसन’ अभ्यासले ठीक ग¥यो, जुन १५ दिनको कक्षा थियो ।   हाल युट्युव च्यानलहरूमा यससम्बन्धी थुपै्र अभ्यास सक्रिय रहेका छन् । तिनमा ‘ज्याकवसन्स प्रोग्रेसिभ मसल रिल्याक्सेसन्स’ बढी प्रचलित देखिन्छन् । यसले मांसपेशीलाई सन्तुलित राखी मन र मष्तिष्कलाई शान्त र आराम राख्न सहयोग पु¥याउँछ । सय वर्षभन्दा अघिदेखि टेन्सन, डिप्रेशन, एनजाइटी आदि समस्यामा यसैको प्रयोग हुँदै आएको छ ।पैसा पनि नलाग्ने, साइट इफेक्ट पनि नगर्ने र चिकित्सककहाँ धाइरहनु पनि नपर्ने, आफैँले युट्युवबाट डाउनलोड गर्न सकिने भएकाले यसको लोकप्रियता बढेको हो ।हालका दिनहरूमा नेपाली भाषामै पनि यस्ता अभ्यासहरू भेटिन थालेका छन् । पंक्तिकारको आफ्नै नाममा समेत यस्तै एउटा च्यानल क्रियाशील छ ।यो पनि...सयौँ वर्ष पूर्व पत्ता लागेको यस प्रविधिलाई हजारौँ वर्ष अघि हाम्रा ऋषिमुनिहरूले पत्ता लगाएका प्रविधिलाई समेत समावेश गरी यो अभ्यास बनाइएको छ । औषधी एउटा पाटो हो, उसको साइट इफेक्ट पनि हुन्छ । आर्थिक पाटोको कुरो पनि आउँछ । फेरि अलिकति तलमाथि पर्ने बित्तिकै असाध्य बन्नसमेत बेर लगाउनन् तर यसमा कुनै समस्या छैन । न औषधी, न चिकित्सक, न आर्थिक समस्या । घरमै बसेर बिना पैसा उपयुक्त समयमा गर्न सकिन्छ । १५ दिनसम्म नियमित दिनको दुई पटक भने गर्नुपर्ने हुन्छ ।यसलाई अभियानकै रूपमा मुलुकका सबै अस्पताल, कारागार, बाल सुधार लगायत शैक्षिक संस्थाहरूमा अनिवार्य गराउनु अत्यावश्यक हुन पुगेको छ । समस्या आइसकेपछि समाधान खोज्नुभन्दा पक्कै समस्या नै न आउने बाटो खोजी गर्नु राम्रो हो । त्यसैले सरकारी अङ्गहरू शिक्षा मन्त्रालय, स्वास्थ्य मन्त्रालय, गृहमन्त्रालय आदिले यसलाई गम्भीरतापूर्वक सोच्नुपर्ने देखिन्छ ।  #kamal rijal