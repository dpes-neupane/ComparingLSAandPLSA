राष्ट्रपतिद्वारा प्रस्तुत आव २०७७/०७८ को नीति तथा कार्यक्रममा नागरिकलाई कोभिड–१९ का कारणले चर्चा र चासो बनेका जनस्वास्थ्य, खाना, खेतीपाती, पढाइलेखाइ र रोजगारीका बारेमा के कार्यक्रम आउलान् भन्ने कौतूहल थियो । खासगरी सरकारले कोभिड–१९ बाट सिर्जित चुनौतीलाई अवसरमा बदल्ने अपेक्षा थियो । तर त्यसलाई समाल्न सक्ने युवापुस्ता तयार गर्नेतर्फ र जनचेतना बढाउने प्रस्ताव पनि ल्याउन सकेन । साथै विश्वव्यापी चासो बनेको जनस्वास्थ्य र खाद्य सङ्कट थप भयावह हुन नदिने खालका कुनै पनि कार्यक्रम देखिएन । यो आफ्नै विवेकले नेपालको संविधान, समाजवाद उन्मुख अवधारणा, बृहत् लोकतन्त्र र समृद्धि हासिल गरी बहुसङ्ख्यक जनसमुदायको जीवनको आधार उन्नत बनाउने खालका कार्यक्रम पनि पाइँदैन ।सरकारको तर्फबाट राष्ट्रप्रमुखले गरेको सम्बोधनले जनताले लोकतन्त्रको उपभोग गरेको गुड्डी हाँक्दै गर्दा अहिले पनि उनीहरुको भद्दा जीवनशैलीको  आलोचना गरेबापत सायद कसैले जेलजीवन बिताइराखेका छन् । राष्ट्रप्रमुखले गरेको भाषणमा उल्लेख गरिएको बृहत् लोकतन्त्र र यसका मर्मको खिल्ली उडाएको यो हालसम्मकै उत्कृष्ट सरकारी दस्तावेज हो भन्दा अत्युक्ति हुँदैन । सरकारको नीति र कार्यक्रमको यस्तो भुइँफुट्टा भाषण सुनिसकेर निस्किने सामान्य निष्कर्ष के हो । यसले समयको फेर बाहेक निरङ्कुश पञ्चायतका बेलामा सरकारले ल्याउने नीति र कार्यक्रमको झझल्को ल्याउँछ । यो उनको सवारीको तामझामका अतिरिक्त पञ्चायती शैलीको समानता दुई विषयमा छ ः एक त यो सम्पूर्ण रूपमा केन्द्रीय एकात्मक सरकारको शैलीमा प्रस्तुत छ । अर्कातिर आफ्ना कमी र असफलताको रतिभर समीक्षा नगरी उपलब्धिका बखानमा मात्र सीमित छ ।  अनि तीन तहको शासकीय पद्धतिको बखान गर्दैगर्दा स्थानीय र प्रदेश सरकार नगन्य रूपमा उल्लेख गरियो । मतलब, उनीहरुको भूमिका र उपस्थितिलाई बेवास्ता गरिएको हो । यस्ता बेलामा यिनको प्रतिनिधिमूलक उपस्थिति गराउन सकिन्थ्यो । यिनलाई नगन्ने मौनताले स्पष्ट रूपमा यी अनावश्यक तर छाड्न नमिल्ने गाँडका रूपमा चित्रित गरिएको प्रतीत हुन्छ ।  असंवेदनशीलताको पराकाष्टायस्तो महामारीको बेला समेत भ्रष्टाचार भएको छ । भ्रष्टाचारमा संलग्न भएकै कारण सरकारका सञ्चारमन्त्रीले राजीनामा गर्नुपर्ने हो । तर शून्य सहनशीलता शब्दमा मात्र सीमित भए । यस्तो अवस्थामा बजेट कार्यान्वयनमा शङ्का बढाएको छ  ।कोरोनाको विपत्तिमा रहेका जनतालाई सम्बोधन गर्न सकेको छैन । नेतृत्व, नीति र कार्यक्रमको रूप उस्तै लाग्छ । कसैले पनि जनताको भावना र मनोदशा समेट्न खोजेको अनुभव हुँदैन । यी सबैले एकपछि अर्को गर्दै स्रोत दोहन र श्रमिकको रगत पसीनाबाट समृद्धि हासिल गर्ने आधुनिक विकासको सपनाको झुटो झलक मात्र देखाउँछन् । नीति र कार्यक्रमका रेल, पानी जहाज, आधुनिक कृषि, स्र्माट सहर, हाइवे, हाइटेक जस्ता शब्दजालले भरिएका छन् ।कनिका छरछारयहाँ कृषि र शिक्षा क्षेत्रका सरोकार बढी आएका छन् । तर यससँग जोडिएका धेरै विषय अन्योल छन् । यति धेरै विषय रहँदा सकारात्मक कुरा नै छैन । समग्रमा जनस्वास्थ्य, शिक्षा र कृषिमा जोड दिने कुरा सकारात्मक हो । तर त्यसलाई एकीकृत रूपले हेर्न सकिएका छैैनन् । यी यसरी आएका छन् मानौँ तिनीहरुको एकअर्कामा सम्बन्ध नै छैन ।जैविक विविधता, वातावरण र जलवायुको सवालको कुरा गर्दा किसान र खेती प्रणाली छुँदैनन् । सूचना र प्रविधिको क्षेत्रमा कुरा गर्दा हरेक पालिकामा इन्टरनेट सेवा पु¥याउने कुरा गरिन्छ तर सो कुरा हरेक माध्यमिक विद्यालयमा इन्टरनेट पु¥याउने कुरासँग जोडिन्न । फजुल खर्च कम गर्ने कुरा गरिएको छ तर संरचनालाई छरितो पार्ने कुरै गरिएको छैन ।मानवीय स्वास्थ्यको कुरा गर्दा प्रकृति मैत्री जीवन प्रणालीको कुरा गरिएको छ । तर कृषिको कुरा गर्दा जैविक खेती बाहिर बेचेर पैसा कमाउनका लागि मात्र गराउनुपर्छ भन्ने अभिप्राय देखिन्छ । दस वर्षमा देशलाई जैविक बनाउने कुरा निषेधित शब्दावली भइसके जस्तो छ । नसर्ने रोगको उपचारका सुविधा बढाउने कुरा छन् तर खेती जैविक बनाउने त कता हो कता जोडदार रूपले बाह्य स्रोत र रासायनका आधारमा व्यावसायिक खेतीका नाममा एकल खेतीको वकालत गरिएको छ । कमसे कम जैविक मललाई पनि बढी नभए पनि अजैविक मलकै सरह अनुदानको अपेक्षा थियो ।मुख्य कृषि बालीको मूल्य निर्धारण गरी र बाली लगाउनुपूर्व नै न्यूनतम मूल्य तोकेर किसानको बचत सुनिश्चित गर्ने प्रस्ताव निकै सकारात्मक हो । मुलुक कुखुराको अण्डामा आत्मनिर्भर भएको र मासु, दूध र माछामा यसको नजिक पुगेको भन्दै पशुपन्छी पालनका लागि नश्ल सुधार, पोषणयुक्त आहारका लागि घाँस खेती प्रवद्र्धन, सदाझैँ हिमाली भेगमा चौँरी भेडाबाख्रा पालन र पहाड र तराईमा गाईभैँसी, बङ्गुर, कुखुरा पालनमा जोड दिइएको छ । खेतीपातीका यस्ता प्रसङ्ग तुलनात्मक रूपमा धेरै पटक आएका छन् ।क्युबा अहिले दिगो जीवन पद्धतिमा विश्वकै अगुवा देशमा दरिएको छ । यसले अपनाएको जनस्वास्थ्य, सहकारी र पर्यावरणीय कृषि प्र्रणालीको एकीकृत र समन्वयात्मक स्वरूप निकै उन्नत मानिन्छ । अहिलेको कोरोना कहरमा समेत धेरैले उसकै मुख ताकेको समेत सुनियो । वामपन्थीको त्यो गन्ध बेच्न गर्व गर्ने वामपन्थ सरकारले यो मस्यौदा बनाउँदा यो कुरा किन बिर्सेछन् ?  समग्रमा भन्ने हो भने नीति र कार्यक्रमको दिशा नै छैन ।सार्वजनिक विद्यालयहरुलाई उच्च सिकाइका केन्द्र बनाउने वा गरिबीकै भरमा कोही भोको बस्नु नपर्ने जस्ता अविश्वसनीय वाक्य पनि छन् । मौसुफहरुको सदीच्छा भनी यो त बहुत सकारात्मक विषय हो भन्नु बाहेक अर्को विक्ल्प छैन । यसको हालतका भुक्तभोगी धेरै छँदैछौँ । शिक्षा र स्वास्थ्यमा निजी लगानी आकर्षित गर्ने कुरा छ । शिक्षाका क्षेत्रमा नितान्त नौला नभए पनि जनशक्तिको प्रक्षेपण गर्ने, आफ्नो माटो चिन्न स्नातकहरु परिचालन गर्ने, प्राविधिक शिक्षा एकीकृत रूपमा चलाउने जस्ता सकारात्मक पाटा छन् ।प्राविधिक शिक्षामा सरकार बुढो गोरुले दाम्लो ओगटे जस्तै गरी ओगटिरहेको छ । तर न सरकार भने जस्तो प्राविधिक शिक्षा दिन सक्छ न प्राविधिक शिक्षा निजी क्षेत्रलाई दिन सक्छ । लक्ष्य भने देशलाई साक्षर घोषणा गर्नेमा छ । कसको लागि गरिदिन परेको हो ? अब त जिशिअदेखि शिक्षामन्त्रीसम्म आशन ग्रहणबाट अघाइसकेको हुनुपर्ने हो । देशभर साना केटाकेटीलाई खाजा दिने, त्यसमा पनि नगद दिने जस्तो असल कुरा पनि सुनिएको थियो । त्यति लोकप्रिय र आवश्यक काम पनि उल्लेख नहुनुले अभैm अविश्वस बढेको छ ।संसदको ध्यानाकर्षणबजेट एक ढिक्काका रूपमा प्रस्तुत हुन नसक्नुलाई पर्यवेक्षकहरु यो पार्टीको किचलोको प्रतिविम्ब र कर्मचारी संयन्त्रको क्षयका रूपमा पनि लिन्छन् । यो लामो भाषणले अहिलेको महामारीको संवेदनशीलता सम्बोधन गर्न त सकेन नै, यसबाट समाजवादउन्मुख वाम सरकारको हैसियत समेत उदाङ्गो भएको छ । केही शब्दजालले अलमल्याउने, राष्ट्रवादको नामले छोप्ने कुरा बेग्लै हो ।सफलताको मानक आफ्नै गुणगान मात्र भए बेग्लै कुरा अन्यथा सत्तासीन दलका सांसदज्यूहरू यो नीति रकार्यक्रम के कुरामा सफल भयो ? विवेकले खुट्याउनुहोस्् । पार्टी र नेताको दासताबाहेक केही तपाईंको विवेक पनि छ भन्नेमा हामीलाई कुनै द्विविधा छैन । आफ्नो लाचारी र परिस्थिति दुवैले चेपिएर भए पनि यति स्पष्टसँग विपक्षीको समर्थन साायदै कुनै सरकारले पायो होला तर विपक्षी सांसदहरुले पनि सरकारलाई सघाउनु पर्छ ।#नीति तथा कार्यक्रम