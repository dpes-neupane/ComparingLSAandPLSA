पृष्ठभूमिअहिलेका स्थापित शक्ति राष्ट्र अमेरिका र उदाउदों शक्ति राष्ट्र चीनबीच विवाद चर्कँदै गएको छ । सतहमा र नेपथ्यमा देखिएका दृश्यावलीहरु जेसुकैभए पनि त्यो विवादको चुरो रणनीतिक र व्यापारिक दुवै हो । रणनीतिक द्वन्द्वको गुह्य भनेको पनि अन्ततः व्यवसायिक द्वन्द्वकै नै हो ।संसार त आर्थिक चाखैले नै चलेको छ । प्राकृतिक स्रोतहरु पनि अन्तत गएर आर्थिक स्रोतनै हो । पारवाहनको द्वन्द्व भने पनि अन्तत त्यो पनि अर्थतन्त्रको ट्रान्जिटको लागि प्रयोग हुने स्थानमाथि पकडको लागि हुने विवाद हो । अन्तिममा त सबै कुरा पैसामै गएर टुङ्गिन्छ । देशहरुबीचका द्वन्द्व गएर अन्तिममा व्यापार व्यवसायमै ठोक्किने हो ।विश्वलाई पावर र एन्टी पावरको रुप विभाजित गरेर हेर्ने हो भने अमेरिका अहिलेको पावर हो । अब एन्टी पावरतर्फ हेर्ने हो भने सामरिक र प्राविधिकि रुपले रुस अझै पनि अगाडि नै छ । केही कुरामा त चीन पनि उभन्दा निक्कै पछाडि छ । उदाहरणको लागि, रुसका कम्युटर ह्याकिङनै हुँदैन भनेर भनिन्छ । मिसाइल प्रविधिमा उसको आफ्नै मौलिक प्रविधिबाट निर्माण भएका सामाग्रीहरु छन् । संसार मर्दा पनि रुससँग ऊ एक्लै बाच्न सक्ने अथाहा प्राकृतिक स्रोतहरु ऊ आफैंभित्र छ ।एन्टी पावर समूहमा रुस शक्तिशाली हुँदाहँुदै पनि पछिल्लो समय आर्थिक शक्तिको रुपमा र सैन्य रुपमा पनि तीव्र उदाइरहेको कारणले पनि चीन निक्कै महत्वपूर्ण रुपमा अगाडि देखापरेर आएको छ ।आर्थिक हिसाबले हेर्ने हो भने चीन र भारत विश्वकै ठूलो बजार हो । त्यसैले यी बजारहरुमाथि नियन्त्रण र प्रभाव राख्ने राजनीति लामो समयदेखि चलिरहेकै छ । अलेक्जेडरको पालादेखि सबैले भारतलाई आक्रमणको तारो बनाउनुको एउटा कारण त्यो पनि हो ।इतिहासमा पटक पटक साम्राज्यवादीहरुको आक्रमण परेको छ, यो क्षेत्र । मैले भनेको भारत अहिलेको ७० वर्षको इतिहास भएको आधुनिक भारतीय राज्य भन्न खोजेको होइन । त्यो भारत सिन्धु नदीदेखि इरावती नदीसम्मको क्षेत्र, वैदिक कालदेखि भारतवर्ष भनेर चिनिने समग्र सांस्कृति भूगोल हो ।भारत वर्षमाथिको आक्रमण र अब्रामिकरणको कोशिशक्रिश्चियन युग शुरुहुनुअघि सम्पत्तिको लागि मात्र यहाँ आक्रमण गरिन्थ्यो । यो क्षेत्र राजनीतिक रुपमा छिन्नभिन्न भए पनि समृद्धिको हिसाबले निक्कै अघि थियो ।त्यसैले तत्कालीन समयमा स्रोतमा गरिब रहेका पश्चीमाहरुले यो क्षेत्रको सम्पत्तीमा आखाँ गाडेका थिए । क्रिश्चियन युगको सुरु भएपछि आक्रमण सम्पत्तिको लागि मात्र हुन छाड्यो, त्योसँगै साँस्कृति साम्राजवादको युग पनि सुरु भयो ।निरन्तर कोशश र प्रयत्न हुँदाहुँदै पनि क्रिश्चियन धर्मसमेत समावेश अब्रामिक सांस्कृतिक सामाज्रवादले पूरै प्रभाव पार्न नसकेको भारत र चिनिया भूभाग हो । त्यसैले उनीहरुमा भारत र चीनविरुद्ध सांकृतिक वितृष्णाको अवस्था पनि छ र यसले सभ्यताको द्वन्द्वको अवस्था पनि निम्त्याएको छ ।ठूलो जनसंख्या भएको कारणले बजारको लागि त आजको दिनमा पनि उनीहरुको आखाँ भारत र चीनमा छदैंछ । पश्चिमाहरु त पहिलेदेखिका व्यापारी न हुन् । व्यापारीहरुलाई त आफ्नो सामान बेच्नको लागि बजार चाहियो । यस क्षेत्रमाथि उनीहरुको आर्थिक स्वार्थ त एलेक्जेण्डर कालदेखि अझै छदैंछ ।चीनको आफ्ना वरिपरि रहेका छिमेकी राष्ट्रहरुको राम्रो सम्बन्ध नभइरहेको अवस्था छ । रुससँग पनि सोभियत संघसँग ढलेपछि मात्रै उसको सम्बन्ध सुधार भएको हो । र, त्यो पनि अमेरिकाविरुद्धको गठजोड बन्ने क्रममा उनीहरु एक ठाउँमा आइपुगेका हुन् । भोलि पनि त्यही अवस्था कायम रहिरहन्छ भन्ने कुनै ग्यारेन्टी छैन । बाँकी रहेका महत्त्वपूर्ण छिमेकी देशहरु, जस्तै, जापान, द. कोरिया, फिलिपिन्स, इण्डोनेशिया भियतनामसँग चीनको सम्बन्ध पनि राम्रो छैन ।यो अवस्थामा उदीयमान विश्वशक्तिको रुपमा देखापरेको चीनलाई घेर्न पश्चिमा शक्तिहरु भारतलाई पनि प्रयोग गर्न चाहन्छ । र यो क्रममा पश्चिमा शक्तिहरुको लागि नेपाल एउटा रणनीतिक महत्वको स्थानको रुपमा रहेको छ । चीनलाई घेर्ने सन्दर्भमा १९४९ को सीआइएको एक डकुमेन्टमा नै नेपाललाई एशियाको ककपिट उल्लेख गरिएको छ ।नेपालमा अमेरिकी चासो, चिनियाँ नीतिको एकरुपता र भेनेजुएला प्रकरणको रणनीतिक महत्वअमेरिकाले नेपाललाई लामो समयदेखि रणनीतिक महत्त्वकै हिसाबले बुझ्दै आएको र व्यवहार गर्दै आएको छ । उसले गर्दै आएको विगतका क्रियाकलापहरु र अहिले बढाएको चलखेल त्यही कडीको निरन्तरता हो ।हालसालै मात्र नेपालका परराष्ट्रमन्त्री ज्ञवालीलाई अमेरिकाले डाक्यो । त्यहाँ गएपछि उनलाई इण्डोप्यासिफिक कमाण्ड अन्तर्गत काम गर्नुपर्छ, हाम्रो रणनीतिक सहयात्री हुनुपर्छ बदलामा तिमीहरुलाई के के सहयोग दिन्छु भने ।त्यहाँबाट फर्केर प्रदीप ज्ञवालीले यहाँ आएर कम्युनिष्ट पार्टीको मिटिङ्गमै के गर्ने भन्ने अमेरिकाले सबै सहयोग गर्ने कुरा गरेका छन् त्यसका लागि इण्डो प्यासिफिक कमाण्डमा हामीहरुको उपस्थिति खोजेका छन् भने ।एकथरी कम्युनिष्टहरु चीनको आरती उतार्छन र भारतलाई लखेट्न सम्म लखेट्छन् । तर ख्याल गर्नु पर्ने कुरा के हो भने भारतको विरोध गर्ने नेपाली पक्षलाई चीनले प्रथामिकतै दिदैनन् भन्ने इतिहासदेखि देखिन्छ ।यो कुरा भीमसेन थापाको पालादेखि प्रमाणित छ । भीमसेन थापाले अंग्रेजविरुद्ध लड्न चीनसँग सहायता माग्दाखेरी चिनियाँ वादशाह छिङ लनले लेखेको चिठ्ठीमा ‘दक्षिणका बादशाहसँग हामीहरु लड्दैनौं, तिमीहरु मिलेर बस’ भनेर सल्लाह दिएका थिए । वीपी कोइरालालाई माओत्सेतुङले पनि त्यही भनेका थिए । बाबुराम भट्टराईलाई बीनजिया बाओले भनेका पनि त्यही कुरा हो । उनीहरुको नीतिमा कन्सिसटेन्ट देखिन्छ, आफ्नो पक्षधरताको प्रश्नमा ।अमेरिका गएर प्यासिफिक कमाण्डमा सघाउने बताइसकेपछि भारत र चीन दुवैतर्फ नेपालसँग बलियो सशंय बढ्यो ।मोदीको विदेश नीति हेर्नुहुन्छ भने अमेरिकाले जति दवाव दिदाँ पनि रुस र इरानसँगको सम्बन्ध कम गराएनन् । त्यसैले यसलाई त लखेट्नै पर्छ भनेर मोदीलाई लखेट्नतर्फ लाग्ने अमेरिकी ।मोदीको विरोधको लागि नेपालमा कम्युनिष्टहरु जति सजिलो पात्र को हुन्छ र ?त्यसैले अहिले नेपालका कम्युनिष्ट पार्टी, कम्युनिष्ट नेता नेताहरुबीच नै पनि भीडन्त गराउने, एक अर्कालाई प्रयोग गर्ने र द्वन्द्व चर्काउने रणनीतिक खेलमा अमेरिका लागेको छ । केही पहिले उठेको भेनेजुएला प्रकरण अनि त्यसै सिलसिलामा झन्डैझन्डै प्रचण्ड–ओलीबीच सिर्जना हुन खोजेको टक्कर त्यसैको एक कडी हो ।यसमा भूराजनीति पनि जोडिएको छ । संसारमै साउदी अरबको भन्दा ठूलो तेलखानी भेनेजुयलामा फेला परेको छ । त्यही देशमा १०० अरब डलरभन्दा बढीको सुन खानी पनि फेला पर्यो ।भेनेजुयलाको वरिपरि महत्वपूर्ण चार वटा देशहरु छन् । पूर्वमा गूयना, पश्चिममा कोलम्बिया, दक्षिणपट्टी ब्राजिल, उत्तरपट्टी समुद्रले छुट्टाएका टापू राष्ट्रहरु छन् ः ट्रिनिडाड एण्ड टोबागो, बारबाडोस अनि गुएनासँग जोडिएको छ सुरिनाम ।सुरिनाम, गुएना अनि ट्रिनिडाड एण्ड टोबागोमा भारतीयहरुको ठूलो उपस्थिति छ । त्यस क्षेत्रमा भारत सरकारको प्रभाव चल्छ ।अहिले पत्ता लागको तेल खानीमा त सुरिनाम, गुयना अनि टिनिडाड एण्ड टोबागोले पनि हकदावी गर्छ । अब यी देशहरुमाथिको प्रभावको कारण भारतलाई पनि आफ्नो देशको प्रभाव हुने क्षेत्रमाथिको तेलमा आफ्नो अडान रहने भयो भन्ने परेको छ ।त्यही कारणले मोदीले अमेरिकाले ग्वाइडोलाई राष्ट्रपतिको रुपमा समर्थन गर्न गरेको आह्वानलाई भारतले लत्यायो, समर्थन गरेन ।चीन त भेनेजुयलाको राष्ट्रपति हटाउनु हँुदैन भन्ने कुराको पक्षमै छ । उसको पचास अर्ब अमेरिकी डलरभन्दा बढी लगानी त्यहाँ छ । उ त त्यसको सुरक्षाको प्रत्याभूति खोजिरहेको छ ।यो हिसाबले हेर्दा भेनेजुएला प्रकरण सतहमा देखिएका घटनाक्रमहरुभन्दा अलि गहिरो, हाम्रा दुई विशाल छिमेकी देशहरुसमेतको आर्थिक र रणनीतिक महत्वको छ । यस्तो संवेदशील विषयमा बोल्नुपर्दा नेपालले पनि अलि धेरै गोलमटोल कुरा गरेर केही पनि ठोस नभन्ने ‘राष्ट्रसंघको भूमिका वान्छित छ र राष्ट्रसंघले आफ्नो भूमिका निभाउछँ भन्नेमा हाम्रो विश्वास छ’ भन्ने नीति अपनाउनु उचित हुन्थ्यो ।धार्मिक साँस्कृतिक केन्द्रको रणनीतिक महत्व र चलखेलअहिले विदेशीका आर्थिक रणनीतिक दाउपेचहरुको चेपुवामा नेपालको सत्ता फसेको छ । नेपालको समग्र जनमतलाई प्रभाव पार्नेहदसम्म एनजियो आइएनजियो र अरु अनेक संगठन मार्फत नेपालको जनसङख्यालाई अमेरिकाका र युरोपियन युनियनले नै व्यवस्थापन गर्छ । चीन र भारतको चर्चा धेरै हुन्छ तर साँच्चै भन्ने हो भने प्रभाव भने पश्चिमाहरुको नै धेरै छ ।ख्याल गर्नैपर्नेकुरा के छ भने अहिले त अमेरिका र पश्चिमा शक्तिहरु नेपालको जनसाख्यीकी नै परिवर्तन गरिदिने खेलमा अगाडि देखिएको छ । त्यो भनेकोे जनसंख्याको ठूलो हिस्सालाई क्रिस्चियन बनाउने । हामीहरुले जनसांख्याकीमा भएको यो चलखेल र त्यसले निम्त्याउने सक्ने दुष्परिणामहरुको संवेदनशीलता बुझेकै छैनौं ।राज्य भनेको इथ्नो लिंग्वीष्टिक आधारमा जोडिएको हुन्छ । उनीहरुले यसमा उल्लेख्य परिवर्तन गरेर हामीहरुलाई बाँधेर राखेको डोरो टुटाउन खोजेका छन् । यो कुरामा अमेरिकाभन्दा पनि युरोपियनहरु अझ जोडतोडले लागिपरेका छन् ।म अक्सर पाँच टाउके सर्पको कुरा गर्छु । ब्रिटिस साम्राज्यले त्यसलाई आकार दिएको थियो । यी पाँच टाउकोमा बीचको टाउको ब्रिटेन आफैको भइहाल्यो । पूर्वका टाउकाहरुमा एउटा अस्टेलिया अर्को न्युजिल्याण्ड भयो । अनि पश्चिमको टाउकोमा एउटा क्यानडा अर्को चाहिँ अमेरिका हो । यी सबै हिजो ब्रिटेनको साम्राज्य हुँदा उसले नै बनाएका देशहरु हुन् ।  अहिले पनि अमेरिकाको सांस्कृतिक कुराहरुको निर्धारण भ्याटिकन र एन्ज्लिकल चर्चबाट हुन्छ भन्ने कुराको हेक्का हामीले राख्नु जरुरी छ  ।इजरायल त्यसै त्यति शक्तिशाली भएको होइन नि ? सबै अब्राहिम धर्मको केन्द्र जेरुसेलम छ उनीहरुसँग ।मक्का मदिन भएर न शक्तिशाली भएको हो साउदी अरेबिया । बुद्ध जन्मेको स्थान, हिमवत खण्ड र संसारको एउटा मात्र हिन्दु राष्ट्र भएपछि छ अरब मानिसहरुको आस्थाको केन्द्र हुन्थ्यो नेपाल । मक्का मदिना, जेरुसेलमजस्तै शत्तिशाली सांस्कृतिक केन्द्र बन्न नदिन नेपाललाई धर्मनिरपेक्ष बनाइएको हो ।भारतलाई हिजोको दिनमा सबैक्षेत्रका नेताहरुको बृटिश विरुद्धको घृणा र स्वतन्त्रताको भावले जोडेको थियो । स्वतन्त्रता पछि त्यो रहेन । आज हरियानाको एउटा जाट र कर्नाकटको एक स्थानीयबीच भाषा मिल्दैन । उनीहरुलाई जोड्ने सेतुको रुपमा मोदीले सास्कृतिक राष्ट्रियता अघि ल्याए ।तर पश्चिमाहरुले मोदीलाई साइड नलगाई भारत टुक्र्याउन सहज छैन भन्ने बुझेका छन् । यसैले उनीहरु मोदीको पछाडि हात घोएर लागेका छन् ।भारत टुक्राउने दाउपेचको रणनीति र अर्थअब पश्चिमाहरुलाई भारतलाई टुक्राउँदा के फाइदा हुन्छ र उनीहरु यसको पछाडि लागेका छन् भनेर विचार गरौं ।कदाचित अहिलेको आकारको भारतलाई अलगथलग, टुक्राटुक्रा पार्न सकियो भने स–साना टुक्रा राष्ट्रको शक्ति अहिलेको सिंगो भारतको सामर्थ बराबर किमाथी पनि हुँदैन । टुक्र्याउन सकिएको खण्डमा उनीहरुलाई अलग अलग रुपमा बजार बनाउन पनि सकियो । भारत आजको दिनमा अमेरिकाजस्तो शक्ति राष्ट्रको निर्देशन नमान्न सक्ने अवस्थामा छ भन्ने कुरा भेनेजुयला र इरान प्रकरणमै देखियो । त्यो शक्ति, सामथ्र्य भारतको अहिलेको एकीकृत अवस्थाले प्रदान गरेको हो ।ब्रिटिशहरुले त भारत छाड्ने बेलामै त्यही गर्न चाहेका थिए । उनीहरुले आफूहरु भारतमा आउनु अघिकै अवस्थामा भारतलाई छाडेर जान चाहन्थे ।यही उदेश्यका साथ ब्रिटिश संसदले ‘इन्डिया इन्डिपेन्डन्ट एक्ट’ पारित गरेको थियो । त्यसमा प्रीन्स्ली स्टेट भनिने अंग्रेजहरुको अप्रत्यक्ष नियन्त्रण रहेका भारतीय उपमहाद्पिका राज्यहरुलाई चाहेमा भारत अथवा पाकिस्तान छान्ने अथवा स्वतन्त्र हुने विकल्प दिइएको थियो । त्यसको निर्णय गर्ने अधिकार पनि त्यहाँका जनतालाई नदिएर ती भूभागका राजालाई दिइएको थियो ।त्यो बेला त्यस्ता राज्यहरु लगभग ६१२ थिए । त्यति मात्र होइन, ब्रिटिशहरुले प्रत्यक्ष शासन गरेका क्षेत्रहरुलाई पनि उनीहरु प्रधानमन्त्रीको हैसियतका प्रशासक निर्वाचित हुने व्यवस्था पहिले देखि नै अभ्यास गराएका थिए ।यसमा आसाम थियो, केरला र तमिनाडु थियो । यता मुम्बई रहेको महाराष्ट्रलाई पनि टुक्र्याउन चाहन्थे । उनीहरुले यी राज्यहरुमा गर्भनर बनाएर प्रधनामन्त्रीका थिए ।तर बल्लब भाइ पटेलको सौर्य र दिमागले भारतको एकीकरणले समग्र स्थिति र परिदृश्य उनीहरुले आसा गरेभन्दा बेग्लै तरिकाले भयो ।अझ उनीहरुले हिमालय क्षेत्रमा रहेका नेपाल, सिक्किम, भुटान र कश्मिरलाई स्वतन्त्र रहन सक्ने प्रवन्ध मिलाएका थिए ।नेपाल, सिक्किम र भुटान त स्वतन्त्र शासन गरिरहेको भए पनि कश्मिर त ब्रिटिश सरकार अन्र्तगत नै थियो ।त्यसैले त आफूले छाडेर जान लागेको क्षेत्रको लागि संविधान बनाउनको लागि ब्रिटिशहरुले गठन गरेको संविधानसभामा शेख अब्दुल्लासहितका ४ जना कश्मिरी प्रतिनिधि गएका थिए ।पछि संविधानसभा भारत र पाकिस्तान दुई वटा राष्ट्र हने भनेर टुक्रियो । त्यसका सय जना पाकिस्तानी संविधानसभा तिर गए । बाँकी करिब २८९ जना भारतीय संविधानसभामा रहे । त्यसरी छुट्टिदाँ कस्मिरका ४ जना पाकिस्तान नगएर भारतीय संविधानसभामै रहेका थिए ।पछि ब्रिटिशहरुले दवाव दिएपछि कश्मिरका महाराज हरिसिंहले कश्मिरलाई स्वतन्त्र बनाउने पक्षमा निर्णय गर्यो । त्यो निणर्य गर्ने अधिकार जनतामा नभएर राजालाई दिइएको थियो ।तर त्यसबीच उताबाट जिन्नाले कश्मिरमाथि आक्रमण गरे । त्यसबेला सहायता माग्न महाराज हरि सिंह लागि दिल्ली आए ।दिल्लीमा उनले भारतसँग समाहित हुने कागजातमा हस्ताक्षर गरे । त्यसपछि भारतले जिन्नाको फौजसँग लड्न आफ्ना फौज पठायो । दुई फौजको लडाईं भएर जहाँ उनीहरु एक अर्कालाई पछि धकेल्न सकेनन् त्यहीँ ‘लाइन अफ कन्ट्रोल’ खिचियो ।त्यसबेलादेखि जम्मु काश्मिरको पाकिस्तानतर्फ थोरै हिस्सा रहेको छ । धेरै हिस्सा भारततर्फ नै छ ।एकीकृत भारतलाई टुक्र्याउने पश्चिमाहरुको रणनीति आज पनि जारी छ ।त्यही बुझेर भारत शितयुद्धको बेला पनि अमेरिकी र ब्रिटिश पक्षधर नभएर कम्युनिष्ट राष्ट्र सोभियत संघको रणनीतिक साझेदार भएको हो । त्यो स्थिति आजसम्म यथावत छ ।चीन भारतको अनौठो गठबन्धनसतहमा हेर्दा चीन र भारतको बीचमा कडा दुश्मनी छ । तर यथार्थमा त्यस्तो देखिँदैन । खासगरी, सारा प्रतिस्पर्धाबीच नेपालसन्दर्भमा भारत र चीनको बोली–व्यवहार झन्डैझन्डै एकै ठाउँमा आइपुग्छ । आखिर किन ?जहाँसम्म नेपालजस्तो आर्थिक, सैन्य र अन्य कयैन हिसाबले प्रभावहीन राष्ट्रको सत्तारुढ पार्टीका दुई अध्यक्षबीचको राजनीतिक दाउपेचले वाशिन्टनसम्म कसरी कम्पन आयो भन्ने चाहिँ हामीहरुको भूराजनीतिक अवस्थितिले गर्दा हो । मैले माथि नै अमेरिकाको गुप्तचर विभागले नेपाललाई एशियाको ककपिट उल्लेख गरेको बताएँ ।  नेपाल सम्पूर्ण रुपले आजको अवस्थामा तर चीन र भारतबीचमा नरहेको भए हामीलाई भुसुनाले पनि वास्ता गर्दैन थियो ।निचोडमा भन्दा विशिष्ट भूराजनीतिक अवस्थिति अनि विश्वशक्तिहरुको आर्थिक रणनीतिक स्वार्थका कारण नेपालको विशिष्ट महत्त्व छ । त्यही कारण यतिखेर अमेरिका–चीनबीच आर्थिक–सामरिक तनाव तन्कँदै जाँदा त्यसको रणनीतिक चेपुवामा नेपाल पनि चेप्टिँदै गएको देखिन्छ ।