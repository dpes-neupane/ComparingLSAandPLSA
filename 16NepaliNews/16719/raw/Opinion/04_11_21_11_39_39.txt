‘असमानता र सामाजिक दुरीलाई कम गर्दै सामाजिक न्यायको पहुँचमा वृद्धि गर्ने’ नाराका साथ विश्वभर गत बिहीबार सामाजिक न्यायका लागि अन्तर्राष्ट्रिय दिवस मनाइयो । जात, धर्म, संस्कृति र मानव अधिकारका लागि विश्वका धेरै राष्ट्रहरुले निर्माणको कानुनको तुलनामा नेपाल उत्कृष्ट मानिन्छ । धर्मनिरपेक्षतासँगै जातीय भेदभाव गर्न पाइदैँन भनेर संविधानमा उल्लेख गरेसँगै व्यवहारिक रुपमा शैक्षिक, जातीय, सांस्कृतिक रुपमा सामाजिक न्यायका हिसाबले महत्वपूर्ण काम भएको मानिन्छ । सामाजिक न्याय के हो ? नेपालमा सामाजिक न्यायको अवस्था कस्तो छ ? प्रस्तुत छ, सामाजिक न्यायसम्बन्धी विषयमा आधारित रहेर मानवशास्त्री डा. मधु गिरीका भनाइ :नेपालको सन्दर्भमा जातीय तथा धार्मिक, सांस्कृतिक र आर्थिक विविधताका बीचमा बस्ने मानिस समान तरिकाले आफ्ना हक–अधिकार व्यवहारिक रुपमा प्रयोग गरेर कमै मानिस बाँच्न पाएका छन् । विभिन्न तह र क्षेत्रमा बस्ने मानिस समान ढङ्गले आत्मसम्मानका साथ कानुनी तथा व्यवाहारिक रुपमा बाँच्न नपाएपछि सामाजिक न्यायको कुरा उठेको हो ।सामाजिक न्यायका आफ्नै तरिका र प्रणाली छन् । राज्यले   जनतालाई दिने न्याय एकै प्रकारको हुन्छ । राज्य आफैँले बनाएको नीति नियमलाई लागू गर्दा समाजमा सबैले न्याय पाएको धारणा राख्छ । राज्यले विद्यमान अवस्थामा गरिरहेको कार्यले सामाजिक न्याय भइरहेको छ भन्ने भ्रममा पनि हुन्छ ।  समाजमा भएका विद्यमान कार्य र व्यवहार सामाजिक न्याय अनुसार चलिरहेको छ भन्ने राज्यलाई लाग्न सक्छ । समाजमा असमानताहरु विभिन्न किसिमका छन् । संस्कृतिक, धार्मिक, आर्थिक, जात, स्थान क्षेत्रको हिसाबले असमानता छन् ।यिनै विविधतासँगै आ–आफ्नै पहिचान र मौलिकतालाई आधार बनाएर बाँच्नु नै सामाजिक न्याय मान्न सकिन्छ । नेपालको सन्दर्भमा जातीय तथा धार्मिक, सांस्कृतिक र आर्थिक विविधताका बीचमा बस्ने मानिस समान तरिकाले आफ्ना हक–अधिकार व्यवहारिक रुपमा प्रयोग गरेर कमै मानिस बाँच्न पाएका छन् । विभिन्न तह र क्षेत्रमा बस्ने मानिस समान ढङ्गले आत्मसम्मानका साथ कानुनी तथा व्यवाहारिक रुपमा बाँच्न नपाएपछि सामाजिक न्यायको कुरा उठेको हो ।शिक्षा र जातीय कुरामा सामाजिक न्यायजातका आधारमा रोजगार, शिक्षा क्षेत्रमा आरक्षण लागू गरिएको छ । आरक्षणका आधारमा रोजगारी तथा शिक्षाको राहत दिनु पनि सामाजिक न्यायको अवधारणा हो । जातीय आरक्षणले विशेष सुविधालाई सम्बोधन गर्छ । राज्यले आरक्षणको व्यवस्था गरेसँगै पूर्णरुपमा सामाजिक न्याय दिएको भन्न मिल्दैन ।जातका आधारका शिक्षाको लागि राज्यले अवसर दिए पनि पूर्ण रुपमा दलित तथा जनजाति बालबालिका किन स्कुलमा निरन्तरता दिन सकेका छैनन् ? भन्ने कुरामा गहन अध्ययनसँगै समाधानको बाटो निकालेर ती विद्यार्थीलाई स्कुलमा सहभागी बनाउन सक्ने क्षमता राख्नु नै सामाजिक न्याय हो ।आर्थिक रुपमा कमजोर, दलित, जनजाति तथा अन्य जातका बालबालिकाको जीविकोपार्जन र जीवनयापनका कुरा नबुझिकन सरकारले जातीयरुपमा दिदैँ आएको छात्रवृत्ति सामाजिक न्याय मान्न सकिँदैन ।आर्थिक रुपमा कमजोर, दलित, जनजाति तथा अन्य जातका बालबालिकाको जीविकोपार्जन र जीवनयापनका कुरा नबुझिकन सरकारले जातीयरुपमा दिदैँ आएको छात्रवृत्ति सामाजिक न्याय मान्न सकिँदैन । जातीय भेदभावको कारण आर्थिक असमानता छ । कानुनी रुपमा दलित, जनजाति, आदिवासी र अन्य भनेर छुट्याइएको छ । आदिवासी जनजातिहरुमध्ये केही थकाली, नेवार जाती आर्थिक रुपमा सम्पन्न छन् । धेरै जनजाति आदिवासी सामाजिक आर्थिक राजनीतिक रुपमा पहुँचसम्मत छैनन् । जस्तै, दलितमध्ये विश्वकर्माहरु शिक्षाको पहुँचमा बढी पुगेका छन् । कुनै विश्वकर्माको छोराछोरीले निजी स्कुलबाट एसइई डिस्टिङसनमा पास गरेको र विकट गाउँको सरकारी स्कुलबाट एसइई दोस्रो वा तेस्रो श्रेणीमा पास गरेको दलित समुदायको बालबालिकाबीच कक्षा ११–१२ अध्ययन गर्नका लागि दलित कोटामा प्रतिस्पर्धा गराउनु सामाजिक न्याय होइन । छात्रवृत्तिको कोटामा प्रतिस्पर्धा गर्ने ती दुई दलित विद्यार्थीमध्ये निजी स्कुलमा अध्ययन गर्ने दलित विद्यार्थीले छात्रवृत्ति पाउने सम्भावना बढी हुन्छ । त्यसैले दलित छात्रवृत्ति कोटा प्रणालीमा हुनेखाने दलित समुदायले प्राथमिकता पाउने हुँदा यसलाई सामाजिक न्यायको रुपमा लिन सकिदैँन ।जातीय रुपमा भेदभाव गरिदै आएको दलित जातीहरु धेरै छन् । सबै दलितलाई एउटै बास्केटमा राखिएको छ । सबै दलितमा आर्थिक, सामाजिक, साँस्कृतिक राजनीतिक रुपमा समानता छैन । जस्तै, दलित जातिमा पहाडी विश्वकर्मा सबैभन्दा माथि छ । पुहँचको हिसाबले पनि उनीहरु अगाडि छन् । राजनीतिक, आर्थिक रुपमा पनि विश्वकर्मा अगाडि देखिन्छन् । राज्यले दलितलाई आरक्षणको सुविधा दिएको छ । दलितभित्र मुसहर, चमार, डुम आदि जातीहरु छन् । उनीहरु अपवादमा बाहेक विश्वकर्मा जातीको जस्तो आर्थिक, शैक्षिक, राजनीतिक क्षेत्रमा पहुँचमा छैनन् । त्यसैले सबै दलितलाई एकै प्रकारको आरक्षण कोटाबाट सुविधा दिएर सामाजिक न्याय दिइएको छ भन्न मिल्दैन ।राज्यले सामाजिक न्याय दिनका लागि आर्थिक, शैक्षिक, सामाजिक, राजनीतिक रुपमा पहुँचमा नभएकाहरुलाई अवसर दिनुपर्छ । भारतमा जातको हिसाबले पनि आरक्षण दिइएको छ । आर्थिक तहको हिसाबले पनि आरक्षण दिइएको छ । आर्थिक रुपमा कमजोर भएकामध्ये पनि कुन तहसम्म आर्थिक रुपमा कमजोर भएका दलित तथा जनजाति र अन्यलाई राज्यले सेवा सुविधा दिने अथवा आरक्षण दिने भनेर तोक्नु पर्दछ ।राज्यले सबै दलित, सबै जनजातीलाई एउटै बास्केटमा राख्दा आरक्षणका नाममा सुविधा पाउनुपर्ने मानिसले सुविधा पाएका छैनन् । राज्यले सामाजिक न्याय दिनका लागि आर्थिक, शैक्षिक, सामाजिक, राजनीतिक रुपमा पहुँचमा नभएकाहरुलाई अवसर दिनुपर्छ । भारतमा जातको हिसाबले पनि आरक्षण दिइएको छ । आर्थिक तहको हिसाबले पनि आरक्षण दिइएको छ । आर्थिक रुपमा कमजोर भएकामध्ये पनि कुन तहसम्म आर्थिक रुपमा कमजोर भएका दलित तथा जनजाति र अन्यलाई राज्यले सेवा सुविधा दिने अथवा आरक्षण दिने भनेर तोक्नु पर्दछ । जस्तै आर्थिक रुपमा सम्पन्न थकाली तथा नेवार समुदायलाई राज्यले रोजगार तथा शैक्षिक सेवा, सुविधा दिनु पर्छ कि पर्दैन भन्ने कुरा राज्यले निर्क्योल गर्नुपर्छ ।उदाहरणका लागि, नेपालमा भएका थकाली जाती अपवादमा बाहेक आर्थिक रुपमा सम्पन्न छन् । नेपालमा आर्थिक हिसाबले सम्पन्न मानिएका ती जातीको नेपालको तुलनामा जापान र न्यूयोर्कमा ठूलो बस्ती छ । राज्यले छुटाएको आदिवासी आरक्षण कोटामा सम्पन्न थकालीलाई कोटा दिने कि नदिने भन्ने कुरामा राज्यले ख्याल गर्नुपर्छ ।जातीय आरक्षणको फाइदा हुनेखाने दलित तथा जनजातिहरुले उठाएका छन् । राज्यले ल्याएको कोटा प्रणालीको गलत व्याख्या भएको छ । राज्य कोटा प्रणालीबाट निर्धारण गरेका सेवा सुविधालाई दुरुपयोग हुन नदिने वातारण बनाउनुपर्छ ।नेवार समुदाय केही अपवादलाई छाडेर राजधानी लगायत सदरमुकाम तथा व्यापारिक केन्द्रमा बसोवास गरेको पाइन्छ । राज्यले दिने सेवा सुविधा तथा रोजगार शिक्षा क्षेत्रको आरक्षण कोटा उनीहरुलाई दिने कि नदिने भन्नेबारेमा अध्ययन तथा छलफलको विषय बन्नुपर्छ । मुसहर समुदायलाई अवसर दिने भनेको छ भने मुसहर समुदायमध्ये पनि कसलाई आवश्यक छ भन्ने कुरा राज्यले छुट्याउनु पर्छ । राज्यको कानुनमात्रै सबै कुरा होइन, सामाजिक न्यायका निम्ति कानुनलाई बाइपास गरेर जान सक्ने क्षमता हो । त्यो क्षमता गाउँपालिका, नगरपालिकामा हुनुपर्दछ । गाउँपालिका र नगरपालिकाले अवसर नपाएकालाई अवसर दिने वातावरण बनाए सामाजिक न्याय मान्न सकिन्छ ।जातीय आरक्षणको फाइदा हुनेखाने दलित तथा जनजातिहरुले उठाएका छन् । राज्यले ल्याएको कोटा प्रणालीको गलत व्याख्या भएको छ । राज्य कोटा प्रणालीबाट निर्धारण गरेका सेवा सुविधालाई दुरुपयोग हुन नदिने वातारण बनाउनुपर्छ ।जातका आधारमा सामाजिक न्यायस्कुल तहको शैक्षिक पाठ्यक्रममा पनि सामाजिक न्याय भएको पाइँदैन । बुद्धिष्ट, क्रिश्चियन र मुस्लिम समुदायको कला संस्कृति, रहनसहनका बारेमा हिन्दुधर्मको तुलनामा न्यूनमात्रामा विषयवस्तु पाठ्यक्रममा राखिएका छन् । जस्तै, शिक्षा क्षेत्रमा जातका आधारमा विशेष व्यवस्था गर्ने तथा छुट दिने गरेको पाइन्छ । शिक्षा क्षेत्रमा केही गर्न खोजिएको छ । तर शिक्षा क्षेत्रमा सामाजिक न्याय पाउने अवस्था सिर्जना भएको छैन । जस्तै मुसहर समुदायमा ९५ प्रतिशतसँग आफ्नो घर बनाउने जमिन छैन । मुसहरहरु खोलाको किनार र जंगलको छेउमा जमिनदारको जग्गामा बस्दै आएका छन् । उनीहरुको नाममा जमिन नभएपछि नेपाली नागरिकता पाएका छैनन् । मुसहर समुदायका ९५ प्रतिशत नागरिक राज्यबाट पाउने सेवा सुविधाबाट बञ्चित छन्, त्यो सामाजिक न्याय होइन ।मुसहर समुदायलाई सामाजिक त्यही समाजका मानिस र स्वयम् राज्यले मानवीय सहयोग गरेको खण्डमा सामाजिक न्याय हुन्छ ।सिरहामा भूमिहीन मुसहर समुदायलाई नयाँ बस्तीमा बसाउन सुरु गरेपछि अन्य जातीले विरोध गरे । नयाँबस्ती निर्माणपछि  मुसहरलाई त्यहाँ बस्न नदिने भन्दै अन्य समुदायले विरोध गरे । नयाँबस्तीमा भूमिहीनहरु बस्न पाएको पाएको भए उनीहरुको आत्मसम्मान बढ्थ्यो, त्यसलाई सामाजिक न्याय भन्न मिल्थ्यो ।जस्तै व्यक्तिको कुरा गरौँ, अरुलाई हिनताबोध गराउनु पनि सामाजिक न्याय होइन । मानौँ परिवार वा अन्य सदस्यलाई सहज रुपमा बास, गाँस, कपासको व्यवस्था गरिएको छ । तर उसले मानसिक रुपमा पीडा महसुस गरेको छ भने त्यसलाई सामाजिक न्याय भन्न पाइदैँनन् ।अरुलाई हिनताबोध गराउनु पनि सामाजिक न्याय होइन । मानौँ परिवार वा अन्य सदस्यलाई सहज रुपमा बास, गाँस, कपासको व्यवस्था गरिएको छ । तर उसले मानसिक रुपमा पीडा महसुस गरेको छ भने त्यसलाई सामाजिक न्याय भन्न पाइदैँनन् ।यसलाई प्रष्ट पार्न अर्को उदाहरण पनि दिन सकिन्छ ।जस्तै मुसहर समुदायका मानिसले दिनाबद्री भगवानलाई मान्ने गर्छन् । दिनाबद्री भगवानको गीत तथा कथा पुस्ता पुस्ताहरुबाट सर्दै सर्दै हालको पुस्तासम्म आएको छ । दिनाबद्रीको कथा तथा गीत मौखिक रुपमा हस्तान्तरण भएर यो हालको पुस्तासम्म आएको हो । दिनाबद्री भगवानको गीत तथा कथा सुनाउँदा अन्य समुदायका मानिसले कपोलकल्पित कुरा भनिदिन्छन् । मुसहर समुदायले मान्ने भगवानलाई कपोलकल्पित भनेर बाहिरी समुदायले अपमान गरिदिँदा उनीको आस्थामा ठेस लाग्छ भने त्यो सामाजिक न्याय हुँदैन । कुनै समुदायले अर्को समुदायलाई आत्मगलानी भएको भान गराउँछ भने त्यो पनि समाजिक न्याय हुँदैन ।कानुन र संस्कृति भिन्न कुराकानुन र संस्कृति भिन्न कुरा हुन् भनेर बुझ्नु जरुरी छ । नेपाली समाजमा जातीय भेदभाव जरो गाडेर बसेको छ । जस्तै, माथिल्लो जातको केटाले तल्लो जातकी केटीलाई विवाह गर्‍यो भने केटाको घर परिवारले स्वीकार्दैनन् । सानो जातलाई विवाह गरेको भन्दै घरबाट निकाल्दिने, कुलबाट निकाल्ने परम्परागत नकारात्मक संस्कृति हो । जातीय भेदभावको कुरालाई घरपरिवार र समाजले सहजरुपमा स्वीकार गर्न सक्ने परिस्थिति सिर्जना गर्नुपर्छ ।परापूर्वकालदेखि चल्दै आएको जातीय भेदभाव हटाउनका लागि राज्यले जनचेनता फैलाउन आवश्यक छ । परम्परागत रुपमा रहेको जातीय धारणालाई हटाउनका लागि शिक्षासँगै जातीय  भेदभावको दृष्टि सकारात्मक बनाउनु पर्छ । राज्यले जातीय भेदभाव गर्न पाइँदैन भनेर कानुनमा उल्लेख छ । २०२० सालको मुलुकी ऐनमा जात प्रथा उन्मुलन भनेर उल्लेख गरिएको छ । तर समाजमा भने अझै जातीय भेदभाव कायमै छ । कानुन र संस्कृति भनेको विभिन्न कुरा हो । जबसम्म संस्कृति संस्कारमा परिवर्तन भएर जातीय भेदभावलाई स्वीकार्न सक्दैन, तबसम्म कानुन बनाएर मात्र सामाजिक न्याय हुन सक्दैन ।व्यवाहारिक रुपमा परिर्वतन आउन मान्छेमा शिक्षा भएरमात्रै हुँदैन । शिक्षा केलाई भन्ने कुरामा पनि भरपर्छ । विश्वविद्यालयमा पढाउने प्रोफेसरको घरमा आफ्नो श्रीमती महिनावारी हुँदा छाउ बार्ने पनि हुन्छ । भान्सामा जान नदिने प्रोफेसरको पढाइलेखाइ नपुगेको भन्न त भएन ? औपचारिक शिक्षा प्राप्त गर्दैमा ज्ञान प्राप्त हुँदैन ।व्यवाहारिक रुपमा परिर्वतन आउन मान्छेमा शिक्षा भएरमात्रै हुँदैन । शिक्षा केलाई भन्ने कुरामा पनि भरपर्छ । विश्वविद्यालयमा पढाउने प्रोफेसरको घरमा आफ्नो श्रीमती महिनावारी हुँदा छाउ बार्ने पनि हुन्छ । भान्सामा जान नदिने प्रोफेसरको पढाइलेखाइ नपुगेको भन्न त भएन ? औपचारिक शिक्षा प्राप्त गर्दैमा ज्ञान प्राप्त हुँदैन । फेरि, छाउपडी सुदूरपश्चिममा मात्रै नभएर काठमाडौंमा पनि छ । महिनवावारी हुँदा सुदूरपञ्चिममा छुटै छाउगोठमा राखिन्छ, यहाँ छुटै कोठामा राखिन्छ । यस्ता खालका क्रियाकलाप मान्छेद्वारा निर्मित भेदभाव हो, जसलाई हामीले नै हटाउनुपर्छ ।आर्थिक असमानताले भेदभावनेपाल धर्मनिरपेक्ष राष्ट्र भनेर घोषणा गरिएको छ । यहाँ मुस्लिम, हिन्दु, क्रिश्चियन, बौद्ध धर्म मान्ने मानिसहरु छन् । धर्मनिरपेक्ष राष्ट्र भनिए पनि हिन्दु धर्मभित्रका विभिन्न चाडपर्वमा सरकारले बिदाको घोषणा गर्छ । मुस्लिम, हिन्दु, क्रिश्चियन, बौद्धिष्टहरुका चार्डपर्वमा जस्तै सार्वजनिक विदा सरकारले कम दिन्छ भने ती धर्ममा आस्था राख्नेलाई सामाजिक न्याय भएको महसुस हुँदैन । राज्यको नजरमा सबै धर्म बराबर हुनुपर्छ ।सरकारले हिन्दु मठमन्दिरलाई जति आर्थिक रुपमा सहयोग तथा प्राथमिकता दिन्छ, अन्य चर्च, गुम्बा आदिलाई पनि उत्तिकै प्राथमिकता दिनुपर्छ । समाजमा सामाजिक, आर्थिक, राजनीतिक, शैक्षिक र संस्कृतिक रुपमा विविधता हुन्छन् तर विविधतामा पनि समानता हुनुपर्छ ।सरकारले हिन्दु मठमन्दिरलाई जति आर्थिक रुपमा सहयोग तथा प्राथमिकता दिन्छ, अन्य चर्च, गुम्बा आदिलाई पनि उत्तिकै प्राथमिकता दिनुपर्छ । समाजमा सामाजिक, आर्थिक, राजनीतिक, शैक्षिक र संस्कृतिक रुपमा विविधता हुन्छन् तर विविधतामा पनि समानता हुनुपर्छ ।समाजमा महिला र पुरुषलाई समान भावले हेरिँदैन । परम्परागत सोच र व्यवहारलाई आत्मसात गरिरहने हो भने महिलाले आत्म सम्मानका साथ समाजमा बाँच्न पाउँदैनन् । समाजमा  महिला आत्मसमानका साथ बाँच्ने आधार सिर्जना भए सामाजिक न्याय मान्न सकिन्छ । जस्तै, छोरालाई निजी स्कुल र छोरीलाई सरकारी स्कुलमा पढाएमा छोरीलाई आत्मग्लानि हुन्छ, त्यसलाई आत्मसम्मानको रुपमा लिन सकिँदैन ।समयअनुसार सामाजिक न्याय परिर्वतनविगतमा ठूला जाती भनिने ब्राम्हण क्षेत्री परिवारले साना जातीलाई गरिने व्यवहार र कार्यलाई न्यायसंगत मान्ने चलन थियो । साना जातिहरुको पेशाका आधारमा पहिचान हुन्थ्यो, जस्तो कि लुगा सिलाउने, सुनका गरगहना बनाउने, फलामका हतियार बनाउने ।त्यतिबेलाको सामाजिक न्याय भनेको काम गरेवापत उनीहरुलाई खान, लगाउन दिनुपर्छ, उनीहरुले हामीलाई सेवा गर्नुपर्छ भन्ने थियो ।वर्तमान समयमा सामाजिक न्यायको बारेमा धारणा परिर्वतन भएर बराबरको अवधारणामा आइपुगेको छ । सामाजिक न्यायको  धारणा केही सीमित मान्छेहरुमा मात्रै लागू भएको छ । नेपाली समाजमा सामाजिक न्यायको बारेमा बुझेर पनि व्यवाहारमा लागू नगर्ने धेरै छन् । विश्वविद्यालयमा पढ्ने, पढाउनेहरुले बुझेका छन् तर सामाजिक न्यायका निम्ति एकजनाले बुझेर मात्र हुँदैन । सामाजिक  न्यायलाई बुझ्नका लागि मानवीयता आवश्यकता पर्छ, व्यक्तिवादलाई छोडेर अगाडि बढ्नुपर्छ । (कुराकानीमा आधारित)Title picture:https://www.freepik.com#जातीय कुरा#सामाजिक न्याय