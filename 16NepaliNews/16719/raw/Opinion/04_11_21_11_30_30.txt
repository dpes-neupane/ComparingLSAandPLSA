कोभिड–१९ को विश्वव्यापी महामारीबाट विश्व नै आक्रान्त भएको अवस्थामा नेपालमा महिनौंको लकडाउनका कारण देशको आर्थिक सामाजिक अवस्था अस्तव्यस्त बन्दै गएको छ । आर्थिक अभावका कारण दैनिक छाक टार्न समेत नसकिरहेको अवस्थामा योबीचमा हजारौं नागरिकहरुले आत्महत्या गरेको घटना बाहिर आएका छन् । नेपाल प्रहरीको तथ्यांक अनुसार लकडाउनकै अवधिमा करिब १ हजार ५ सय जनाले आत्महत्या गरेका छन् । यसरी आत्महत्या गर्नुको पछाडि आर्थिक अभाव नै प्रमुख कारण भएको पाइएको छ ।सो अवधिमा आत्महत्या गर्नेमध्ये करिब ५ सय महिला र १ सय ७ जना बालिका रहेकोे प्रहरीको तथ्यांक छ । उनीहरुको पनि आत्महत्याको प्रमुख कारण आर्थिक अभाव नै हो । तर, तर त्यसमा अन्य सामाजिक कारणहरुले समेत बढी जिम्मेवार हुने गरेको पाइएको छ । केही समयअघि रुपन्देहीमा भएको दलित बालिकाको आत्महत्या प्रकरणले सामाजिक हिंसा विद्रुप दृष्य देखाएको थियो । रौतटहमा दाइजो नल्याएको नाममा आफ्नै श्रीमानबाट हत्या भएको घटना पनि सामाजिक विचलनको एउटा नमुना गर्छ । कैलालीमा भएको सामूहिक बलात्कार प्रकरण लगायतका घटनाहरु हेर्दा विशुद्ध आपराधिक घटनाजस्तो लाग्छ तर यी घटनाको पृष्ठभूमि महिलाको सशक्तिकरण तथा स्रोत र साधनमाथि उनीहरुको पुहँचको विषयसँग जोडिएका हुन्छन् ।ठूला घटना मात्रै होइन । नेपाल प्रहरीको रिपोर्ट अनुसार लकडाउन सुरु भएपछि असार ६ गतेसम्म मात्रै महिला हिंसाका साढे ७ सय घटना दर्ता भएका छन् । त्यसमा धेरैजसो घरेलु हिंसा छन् भने केही सामाजिक हिंसाका घटनाह पनि छन् । तर, यी घटनाहरुमध्ये धेरैको पछाडि आर्थिक कारण नै प्रमुख हेको पाइएको छ । अर्थात् आर्थिक अवस्था कमजोर हुनु, महिलाहरुले आर्थिक उपार्जनमा नलागेर पुरुषमै आश्रित हुनु, समाजको आर्थिक अवस्थाभन्दा कमजोर आर्थिक अवस्था हुनु जस्ता कारणले उनीहरुमाथिको हिंसाले पश्रय पाइरहेको देखिन्छ ।देशमा जबजब राष्ट्रिय संकटहरु आइलाग्छन् । रोजगारदाताले रोजगारीको कटौती सुरु गर्छन् । रोजगारी कटौतीको त्यस्तो सूचीमा पुरुष भन्दा महिलाको नाम नै अगाडि आउँछ । तर, रोजगारीका नयाँ अवसरमा महिलाको ठाउँ भने अलि पछि मात्रै आउँछ ।देशमा जबजब राष्ट्रिय संकटहरु आइलाग्छन् । रोजगारदाताले रोजगारीको कटौती सुरु गर्छन् । रोजगारी कटौतीको त्यस्तो सूचीमा पुरुष भन्दा महिलाको नाम नै अगाडि आउँछ । तर, रोजगारीका नयाँ अवसरमा महिलाको ठाउँ भने अलि पछि मात्रै आउँछ । यसका विभिन्न कारणहरु हुन सक्छन् । हाम्रो सामाजिक मूल्य र मान्यताको कारणले महिलाहरुलाई भनेको ठाउँ, भनेको समय र परिवेशमा घुलमिल हुन गाह्रो पनि हुन्छ । त्यसमाथि नयाँ काममा हुनसक्ने विभिन्न हिंसाजन्य जोखिमको कारणले उनीहरुलाई नयाँ रोजगारी सुरु गर्नुअघि निकै सोचविचार गर्नुपर्ने अवस्था छ ।अनौपचारिक क्षेत्रमा श्रम गर्ने महिलाहरुको अवस्था पनि उस्तै हो । संकटको समयमा अनौपचारिक क्षेत्रमा पनि महिलाले नै छिटो रोजगारी गुमाउँछन् । तर उनीहरुले पनि तत्कालै अर्को रोजगारी प्राप्त गर्न सक्दैनन् । त्यसो त, एउटै क्षेत्रमा काम गर्ने महिलाको पारिश्रमिक पुरुषहरुको तुलनामा निकै कम भएको पाइएको छ । नेपालमा पुरुष र महिलाको ज्यालादर सामान्य अवस्थामा १६ प्रतिशतले फरक भएको तथ्यांक छ । विश्वका अन्य मुलुकहरुमा यो दर ३५ प्रतिशतसम्म रहेको देखिन्छ ।रोजगारी पाउन कठिन हुने र पाए पनि आम्दानी कम हुने अवस्थाका बीच महिलाहरुको पारिवारिक दायित्व भने पुरुषहरुको भन्दा कम हुँदैन । दैनिक खर्च चलाउनदेखि आफ्नो र परिवारको भविष्यका लागि सोच्नुपर्ने बाध्यता उनीहरुलाई समेत हुन्छ । यस्तो अवस्थामा रोजगारी गुमाएका महिलाहरु मानसिक समस्याबाट बढी पीडित हुन्छन् । आम्दानी हुन छाडेपछि घरझगडा र कलह समेत बढ्दै जान्छ । अन्ततः यसले घरेलु हिंसाको रुपम लिन थाल्छ । लकडाउनपछि घरेलु हिंसा बढ्नुको प्रमुख कारण यो पनि हो ।त्यसो भए के गर्ने त ? आयआर्जन हुने स्वरोजगारीको क्षेत्रको प्रबर्द्धन गर्नु यसको सबैभन्दा उत्कृष्ट विकल्प हो । यसो हुँदा महिलाहरुले आफूलाई कामको अनुसार होइन कामलाई आफ्नो अनुकुलमा चलाएर आफ्नो आर्थिक उपार्जनको मार्ग तय गर्न सक्छन् । केन्द्रीय तथ्यांक विभागका अनुसार नेपालमा श्रम गर्ने ९० प्रतिशत भन्दा बढी महिला अनौपचारिक क्षेत्रमा छन् । तीमध्ये धेरैजसो महिलाहरु आयआर्जन नहुने घरायसी श्रममा मात्रै आवद्ध छन् । तथ्यांक अनुसार घरायसी कामहरु पुरुषले भन्दा महिलाले ३ गुणा बढी गर्छन् । तर, यस्तो कामको कुनै पारिश्रमिक हुँदैन ।आयआर्जन हुने स्वरोजगारीको क्षेत्रको प्रबर्द्धन गर्नु यसको सबैभन्दा उत्कृष्ट विकल्प हो । यसो हुँदा महिलाहरुले आफूलाई कामको अनुसार होइन कामलाई आफ्नो अनुकुलमा चलाएर आफ्नो आर्थिक उपार्जनको मार्ग तय गर्न सक्छन् ।यस्तो अवस्थालाई सुधार गरेर महिलाहरुलाई आयआर्जन हुनेगरी स्वरोजगार बनाउन सक्ने हो भने घरेलु तथा सामाजिक हिंसाविरुद्ध उनीहरुको आवाज सशक्त बन्दै जान्छ भने देशको आर्थिक अवस्था समेत सुधार हुँदै जान्छ । तर, कोभिड–१९ का कारण महिलाहरु आवद्ध हुने क्षेत्रको स्वरोजगारी ध्वस्त भएको छ ।म सौन्दर्य प्रशाधन (ब्युटिसियन) क्षेत्रमा आवद्ध छु । यो क्षेत्रमा करिब २ लाख ब्युटीपार्लर सञ्चालनमा छन् । यो क्षेत्र लगभग शतप्रतिशत महिलाले चलेको छ । सामान्य पढलेख गर्नेदेखि, उच्च शिक्षा हासिल गर्नेसम्म गृहिणीदेखि एकल महिलासम्म यो क्षेत्रमा क्रियाशील छन् । गाउँदेखि शहरसम्मै ब्युटिपार्लर खोलेर स्वरोजगार पेशा व्यवसाय सञ्चालन गर्ने महिलाहरु लाखौंको संख्यामा छन् । सीप सिकेर विदेशमा रोजगारी गर्न जानेहरुको संख्या पनि ठूलो छ । यो क्षेत्रले राष्ट्रिय अर्थतन्त्रमा केही न केही योगदान दिएकै छ ।तर,  कोभिड–१९ को महामारी र त्यससँगै घोषणा भएको लकडाउनका कारणले यो पेशामा संलग्न धेरै स्वरोजगार महिलाहरु विस्थापित हुनुपर्ने अवस्था आएको छ । कतिपयले भाडा तिर्न नसकेर व्यवसाय छाडिसकेका छन । वार्षिक १५ प्रतिशतका दरले बढ्दै गएको यो पेशामा रहेका ३० प्रतिशतले अहिले पेशा छाडिसकेको अवस्था देखिन्छ । अरुले पनि यो पेशा छाड्ने क्रम रोकिएको छैन । अवस्था सहज हुने हो भने पनि यो व्यवसाय पुरानै अवस्थामा फर्किन १ वर्ष लाग्ने अनुमान गरिएको छ । तर व्यवसाय सञ्चालनमा अझै प्रतिबन्ध लगाइने हो भने त्यो समय अझै पर धकेलिन्छ । लकडाउनको सुरुवाती दिनमा घरभाडा छुट दिने घोषणा नेपाल सरकारले गरे पनि त्यो व्यवसायको हकमा लागु भएन । अनौपचारिक क्षेत्रका श्रमिकलाई दिने भनिएको छुट पनि कहिँकतै कार्यान्वयन भएको देखिएन । यही विषयलाई सम्बोधन गर्न हामीले तीनै तहका सरकारलाई ज्ञापनपत्र समेत बुझाइसकेका छौं । तर अहिलेसम्म हाम्रो मागको सुनुवाई भएको छैन । अब त सरकारबाट राहत पाउने आशा पनि मर्दै गएको छ । त्यसैले आफ्नो सरकारले अनुमति नै नदिए पनि अब व्यवसाय सञ्चालन गर्नुको विकल्प देखिएको छैन ।भारतमा विभिन्न अन्तराष्ट्रिय स्तरका ब्युटी पार्लर र सैलुनहरुले स्वास्थ्य सुरक्षाको विधि अपनाएर व्यवसाय सञ्चालन गर्ने योजना बनाएका छन् । त्यस्तै सौन्दर्य प्रशाधनसम्बन्धी सामान उत्पादन गर्ने कम्पनीहरुले पनि सुरक्षा विधि अपनाएर एकपटक मात्रै प्रयोग गर्ने (युज एण्ड थ्रो) सामानहरु उत्पादन गर्ने तयारी गरेका छन् । यस्तो अवस्थामा नेपालमा पनि लाखौं महिला आवद्ध रहेको यो र योजस्ता अन्य क्षेत्रलाई बचाएर महिलालाई स्वरोजगार र आयआर्जनको क्षेत्रमा सशक्त बनाउँदै जानुपर्छ ।भारतमा विभिन्न अन्तराष्ट्रिय स्तरका ब्युटी पार्लर र सैलुनहरुले स्वास्थ्य सुरक्षाको विधि अपनाएर व्यवसाय सञ्चालन गर्ने योजना बनाएका छन् । त्यस्तै सौन्दर्य प्रशाधनसम्बन्धी सामान उत्पादन गर्ने कम्पनीहरुले पनि सुरक्षा विधि अपनाएर एकपटक मात्रै प्रयोग गर्ने (युज एण्ड थ्रो) सामानहरु उत्पादन गर्ने तयारी गरेका छन् । यस्तो अवस्थामा नेपालमा पनि लाखौं महिला आवद्ध रहेको यो र योजस्ता अन्य क्षेत्रलाई बचाएर महिलालाई स्वरोजगार र आयआर्जनको क्षेत्रमा सशक्त बनाउँदै जानुपर्छ ।सामान्य अवस्थामा राज्यले कुनै सहयोग गर्नु परेको थिएन । तर अहिलेको विषम परिस्थितिमा हाम्रो समस्याको सम्बोधन गर्नु राज्यको दायित्व हो । नेपाली दिदी बहिनीले स्वरोजगारका रुपमा अपनाएको यो पेशा बचाउन केही नभए पनि घर भाडा छुट, स्थानीय तहमा वार्षिक कर छुट, विशेष प्याकेज, बैंकको किस्ता र ब्याज लगायतका कुरा सरकारबाट सम्बोधन होस भन्ने हाम्रो चाहना छ । यो ब्यवस्था सहित यो पेशालाई सुरक्षा विधि अपनाएर शुरु गर्न दिए पुर्नजिवन पाउने आशा गर्न सकिन्छ । महिला सशक्तिकरणले महिला हिंसाका घटनासँग प्रत्यक्ष रुपमा सरोकार राख्छ । महिला सशक्तिकरणको सबैभन्दा महत्वपूर्ण बाटो महिलाको आर्थिक सशक्तिकरण हो । यसका लागि महिलालाई रोजगारी भन्दा बढी स्वरोजगारीमै आवद्ध गराउनुपर्छ । किनभने यस्तो पेशा व्यवसाय रोजगारीको तुलनामा दीगो र स्थायी खालको हुन्छ । त्यसका लागि महिलाहरु आवद्ध व्यवसायहरुलाई बचाउँदै जानुपर्छ ।(थापा नेपाल व्युटिसियन संघ, प्रदेश ५ कि अध्यक्ष हुन् ।)#काेभिड–१९#रोजगारी#महिला