युरोपमा आधुनिक कालको सुरुवातसँगै पुँजीवादको आगमन भएको थियो । त्यसले मानव समाजमा आमूल परिवर्तन ल्यायो । पुँजीवादले जति प्रगति गर्‍यो त्यो प्रगतिको अगाडि विगतका सबै प्रगतिहरू केटाकेटीका खेलजस्ता थिए ।प्राचीन कालदेखि मध्यकालसम्मका सातवटा आश्चर्यहरूको बारेमा हामीले सुन्दै आयौँ । पहिलो इजिप्टको पिरामिड, मध्यकालमा बनेको ताज महल, बेबिलोनको झुलन बगैँचा, चीनको ग्रेटवाल प्राचीन कालका ठूला उपलब्धिहरू हुन् । तर ती सबै उपलब्धिको अगाडि पुँजीवादले ल्याएको उपलब्धि अद्वितीय र अभूतपूर्व थिए । आज हामीले जति पनि विकास, सभ्यताहरूको उपभोग गरिरहेका र देखिरहेका छौँ, त्यो सबैको श्रेय पुँजीवादलाई जान्छ । पुँजीवादकै परिणाम स्वरूप आज हामी त्यो स्तरमा आएका छौँ  ।पुँजीवादले कति प्रगति गर्यो भन्ने विषयमा मार्क्स एङ्गेल्सद्वारा लिखित ‘कम्युनिस्ट घोषणापत्र’मा हेर्नुपर्छ । त्यसको पहिलो अध्यायमा बुर्जुवा र सर्वहारा वर्ग भन्ने अध्याय छ । उक्त अध्यायमा पुँजीवादले कति प्रगति गर्‍यो भन्ने कुराको विस्तृत विवरण छ । मार्क्स र एङ्गेल्स कम्युनिस्ट हुनुहुन्थ्यो । तर उहाँहरूले पुँजीवादको प्रशंसा गर्नुभएको छ । पुँजीवादले कति प्रगति गर्‍यो यसबाट देखिन्छ । तर अठारौँ शताब्दीको अन्त्यसँगै पुँजीवादमा सङ्कट देखिन थाल्यो । पुँजीवादले तीनवटा आदर्श लिएर आएको थियो– स्वतन्त्रता, समानता र भातृत्व । तर परिणाम त्यसको विपरीत भयो । स्वतन्त्रता– लुट्ने र लुटिने स्वतन्त्रतामा पर्‍यो । सुरुमा स्वतन्त्रता भनेर हरेक व्यक्ति स्वतन्त्र हुन्छ भनियो । तर परिणाममा एकले अर्कालाई लुट्ने मात्र भयो । सके लुट्ने नसके लुटिने । छानी छानी  लुट्ने । लुटिँदा पनि छानी छानी लुटिने । अहिले आएको पशुपति शर्माको गीत जस्तो । त्यो गीतमा भनेजस्तै त्यो बेला लुट्ने र लुटिने स्वतन्त्रता थियो ।मार्क्सले प्राचीन कालका दासहरू र आधुनिक कालका सर्वहाराबीच भिन्नता भनेको स्वतन्त्रता हो भनेका छन् । तर मार्क्सको भनाइअनुसार के बुझिन्छ भने प्राचीन कालका दासहरू स्वतन्त्र थिएनन् रे । अहिलेको सर्वहारा वर्ग स्वतन्त्र छन् । त्यही स्वतन्त्रताले प्राचीन कालको दास र आधुनिक कालको सर्वहारा वर्गबीच भिन्नता छ ।मार्क्सले प्राचीन कालका दासहरू र आधुनिक कालका सर्वहाराबीच भिन्नता भनेको स्वतन्त्रता हो भनेका छन् । तर मार्क्सको भनाइअनुसार के बुझिन्छ भने  प्राचीन कालका दासहरू स्वतन्त्र थिएनन् रे । अहिलेको सर्वहारा वर्ग स्वतन्त्र छन् । त्यही स्वतन्त्रताले प्राचीन कालको दास र आधुनिक कालको सर्वहारा वर्गबीच भिन्नता छ । तर त्यो स्वतन्त्रता कस्तो स्वतन्त्रता ? त्यो भनेको लुटिने स्वतन्त्रता । छानी छानी लुटिने । को बाट लुटिने कसरी लुटिने ? कति लुटिने ? तर प्राचीन कालको दासहरूलाई लुटिने तर छानेर लुटिने स्वतन्त्रता थिएन । एउटै दास मालिकको अधिनस्त रहेर लुटिने हुन्थ्यो । तर अहिलेको सर्वहारा वर्ग छानी छानी लुटिएको छ । त्यस्तै यो पुँजीवादको अन्तिममा स्वतन्त्रता भन्ने चिज लुट्ने र लुटिने स्वतन्त्रतामा परिणत भयो । सक्नेले लुट्ने नसक्ने लुटिने ।समानता– धन दौलतको समानता । पैसाले नाप्ने समानता । कसको मूल्य कति नाप्ने मापदण्ड के हो ? पैसा । पुँजीवादमा प्रेमको पनि मूल्य हुन्छ । प्रेम पनि पैसामै मापन गरिन्छ । त्यो पुँजीवादको विशेषता हो । तर, पुँजीवादभन्दा पहिले प्राचीन कालदेखि मध्यकालसम्मको प्रेम भनेको वास्तविक प्रेम हो । तर पुँजीवादले प्रेमलाई पनि पैसामा मापन गर्‍यो । अर्थात समानता भनेको पैसामा मापन गरिने समानता भयो ।भातृत्व– रक्तसम्बन्धमा आधारित सम्बन्धलाई भातृत्व भन्ने गरिन्छ । तर त्यो भातृत्व प्रतिस्पर्धामा एकअर्काको घाँटी रेट््ने प्रवृत्तिमा रूपान्तरण भयो । पुँजीवादको जुन उपलब्धि थियो । त्यसको परिणाम स्वरूप मानव समाजमा जुन समस्या सिर्जना भयो त्यसको विकल्पमा त्यसबेलाका दार्शनिकहरूले नयाँ विकल्प सोच्न थाले र त्यो नयाँ  विकल्पको रूपमा समाजवाद भन्ने ल्याइयो ।पुँजीवादको ठाउँमा समाजवाद आयो । त्यो समाजवाद कुरामा आउँथ्यो तर यथार्थमा आउँदैनथ्यो अर्थात् काल्पनिक थियो । कुरामा समाजवाद आउने, सुन्दर समाज आउने, सुन्दर संसार आउने तर यथार्थमा उस्ताको उस्तै । अहिलेको हाम्रा नेपालको समृद्धि जस्तै । कुरामा आइरहेको छ समृिद्ध । रेल गुडेको गुड्यै छ । पानी जहाजको त टिकट नै अग्रिम खुला भइसक्यो । कति किन्ने हाम्रो समृद्धि ? त्यस्तै त्यसबेलाको समाजवाद जुन दार्शनिकहरूले सोचेर ल्याएका थिए त्यो कुरामा मात्र ल्याइएको समाजवाद थियो । त्यसबाट यथार्थमा समाजवाद आएन ।समाजवादपछि मार्क्सवाद आयो । मार्क्सवादले पुँजीवादको विकल्पमा वैज्ञानिक समाजवाद ल्यायो । त्यो वैज्ञानिक समाजवाद वास्तमै आउने समाजवाद थियो । त्यो पहिलो पटक पेरिस कमिनमा आयो । दोस्रो पटक १९१७ मा सोभियत सङ्घमा आयो । तेस्रो पटक १९४९ चीनमा आयो । हामीले पनि  ल्याउने भनेकै छौँ । त्यही समाजवाद हो, त्यसबेला मार्क्सले लिएर आएको समाजवाद । मार्क्सवादले त्यो समाजवादको निष्कर्ष एउटा दर्शनको आधारमा निकाल्यो । त्यो दर्शन द्वन्द्वात्मक भौतिकवाद थियो । द्वन्द्वत्मक भौतिकवाद भन्ने बित्तिकै त्यसमा दुईवटा दर्शनहरू छन् । एउटा द्वन्द्ववाद एउटा भौतिकवाद ।द्वन्द्ववाद हेगेलले अठारौँ शताब्दीमा ल्याएका थिए । हेगेल जर्मनीका राष्ट्रिय दार्शनिक हुन् । हेगेलको दर्शन सबैका लागि मान्य हुन्थ्यो । त्यसबेला हेगेलको दर्शनलाई हरेक बुद्धिजीवीले आफ्नो विचारधाराको  आधार बनाउँथे । त्यो दर्शनको मार्क्स र एङ्गेल्सले पनि अध्ययन गरे र आफ्नो विचारधारका लागि आधार बनाए ।अर्काे दर्शन भौतिकवाद थियो । भौतिकवाद त्यसबेलाकै अर्का दार्शनिक हेगेलकै चेला लुट्विग फाएरबाखले लिएर आएका थिए । तर, उनले हेगेलको दर्शनलाई सिङ्गै उठाएर डम्पिङ साइडमा लगेर राखिदिए । हेगलको दर्शन अध्याध्मवादी थियो । त्यसकारण उनले त्यो दर्शनको ठाउँमा भौतिकवादी दर्शन स्थापित गराइदिए । हेगेलको द्वन्द्ववाद र फाएरबाखको भौतिकवाद मिलाएर द्वन्द्वात्मक भौतिकवाद बनाउने काम मार्क्स एङ्ेल्सद्वारा गरियो ।दर्शन त ल्याइयो । द्वन्द्व र भौतिकवादलाई मिलाएर द्वन्द्वात्मक भौतिकवाद त बनाइयो । तर त्यसका लागि प्रमाणहरूको अभाव थियो । द्वन्द्ववादले यो सम्पूर्ण संसार परिवर्तनशील छ, विकासशील छ र अन्तरसम्बन्धित छ भन्ने धारणा लिएर आएको थियो । भौतिकवादले सम्पूर्ण संसारको आधार भौतिक तत्वको पदार्थ हो भन्ने कुरा ल्याएको थियो । यी दुवैलाई मिलाएपछि त्यसबेला दर्शन पूर्ण हुन्थ्यो । हेगेलको दर्शनमा एउटा कुराको कमी थियो । हेगेलको दर्शन अत्याध्मवादी थियो  । उक्त दर्शनले आत्मा र चेतनालाई प्रधान मान्थ्यो । त्यसैगरी फायरबाखको दर्शनमा पनि कमी थियो । उक्त दर्शनले यो संसार स्थिर छ, अपरिवर्तनशील छ, जस्ताको तस्तै रहिरहन्छ भन्ने मान्यता राख्दथ्यो । त्यसकारण त्यो अदिभूतवाद थियो । फायरबाखको दर्शनमा रहेको अदिभूतवाद र हेगेलको दर्शनमा रहेको अत्याध्मवादलाई हटाएर मार्क्स एङ्गेल्सले द्वन्द्वात्मक भौतिकवादको निर्माण गरे ।त्यसपछि द्वन्द्वात्मक भौतिकवादी  दर्शन सम्पूर्ण संसारको हरेक घटनालाई व्याख्या गर्न प्रर्याप्त हुन्थ्यो । त्यसैको आधारमा मार्क्सवादले पुँजीवादी व्यवस्थाको ठाउँमा वैज्ञानिक समाजवादको स्थापना गर्ने परिकल्पना लिएर आएको थियो । तर त्यसबेलाको समयमा प्रकृति विज्ञानमा त्यति धेरै प्रगति भइसकेको थिएन । जस्तो एङ्गेल्सले भन्छन्, द्वन्द्ववादको प्रमाण प्रकृति हो । द्वन्द्ववादलाई हामीले प्रकृतिमा खोज्नुपर्छ । तर प्रकृति विज्ञानमा मार्क्सको समयमा त्यति धेरै प्रगति भइसकेको  थिएन । त्यति धेरै आविष्कार र खोज भइसकेको थिएन । जसले गर्दा प्रकृतिमा हामीले द्वन्द्ववादी प्रक्रियालाई देख्न सक्यौँ । एङ्गेल्सका अनुसार द्वन्द्वात्मक भौतिकवादलाई निर्णयात्मक चरणमा पुर्याउनका लागि प्रकृति विज्ञानमा तीनवटा आविष्कारहरू भएको थिए ।१८३८ मा जीव कोषको आविष्कार भएको थियो । जीवहरू भन्नाले बनस्पति र प्राणी दुईवटा बुझिन्छ । वनस्पती र प्राणी दुईवटै जीवहरूमा भिन्नताहरू देखिए पनि तिनीहरूको बीचमा एउटा चीज साझा छ– त्यो हो जीवकोष । तर वनस्पति र प्राणीको बीचमा पनि जुन जीवकोषको भिन्नता छ, त्यो धेरै छैन । त्यसकारण जीवकोषले अलग अलग रहेको प्राणीका भिन्नतालाई मेटाइदियो ।दोस्रो १८४२ मा शक्ति संरक्षणको नियमको आविष्कार भयो । बेलायत र जर्मनीमा अलग अलग वैज्ञानिकहरूले आविष्कार गरे । जर्मनीमा रोवर्ट मायर र बेलायतमा जेम्स जुलले । त्यो शक्ति संरक्षणको सिद्धान्तले अलग अलग शक्तिको बीचमा अभिन्न सम्बन्ध छ । शक्तिहरू एकअर्काको बीचमा रूपान्तरण हुन सक्छन् । सम्बन्ध सँगसँगै एकअर्कामा रूपान्तरणीय पनि छन् भन्ने कुरा प्रमाणित गर्‍यो । त्योभन्दा पहिले शक्ति (विद्युतीय शक्ति, चुम्बकीय शक्ति, गती शक्ति, रासायनिक शक्ति) हरूलाई अलग अलग मानिन्थ्यो । यी शक्तिहरू अलग अलग थिए । तर तिनीहरूको बीचमा अन्तरसम्बन्ध देखाउन सकिएको थिएन ।ओरिजिन अफ इस्पेसिसको प्रकाशनसँगै १८५९ मा डार्बिनको विकासवाद आयो । डार्बिनको विकासवादले सम्पूर्ण प्राणीहरू सरल रूपबाट विकसित हुँदै मानवसम्म आइपुग्छन भन्यो ।तेस्रो डार्बिनको विकासवाद हो । ओरिजिन अफ इस्पेसिसको प्रकाशनसँगै १८५९ मा डार्बिनको विकासवाद आयो । डार्बिनको  विकासवादले सम्पूर्ण प्राणीहरू सरल रूपबाट विकसित हुँदै मानवसम्म आइपुग्छन भन्यो । साथै, हरेक प्राणीको उत्पत्ति कसरी भयो त्यसको विकास क्रमविकासबाट अर्थात सरल रूपबाट विकसित हुँदै क्रमशः यो विभिन्न प्राणीहरूको रूप विभिन्न वनस्पतीहरूको रूपमा परिणत हुन्छ पनि भन्यो ।यी तीनवटा खोजले द्वन्द्वात्मक भौतिकवादलाई सही छ भन्ने कुरा पुष्टि गर्छ । द्वन्द्वात्मक भौतिकवादका तीनवटा सिद्धान्तहरू छन् । परिवर्तनको सिद्धान्त, विकासको सिद्धान्त र अन्तरसम्बन्धको सिद्धान्त । यी तीनवटा सिद्धान्तहरूबाट द्वन्द्वात्मक भौतिकवादले संसारमा घट्ने हरेक घटनाहरूको उत्पत्ति कसरी हुन्छ भन्ने कुराको व्याख्या गर्न सक्छ । यी तीनवटा सिद्धान्त भएपछि हामीले यो संसारमा घट्ने घटनाहरूको व्याख्या विश्लेषण गर्न सक्छौँ । जसरी  गणितमा एउटा सूत्रले सम्पूर्ण समस्याहरूको हल गर्न सकिन्छ, त्यसरी द्वन्द्वात्मक भौतिकवादका यी तीनवटा सिद्धान्तहरूले सम्पूर्ण संसारको व्याख्या विश्लेषण गर्न सकिन्छ ।द्वन्द्ववादकै तीनवटा सिद्धान्तहरूलाई डार्बिनको क्रमविकासको सिद्धान्तले पुष्टि गर्छ । अर्थात् डार्बिनको सिद्धान्त आएपछि द्वन्द्वात्मक भौतिकवादको सिद्धान्त वस्तुगत छ भन्ने कुरा पुष्टि हुन्छ । डार्बिनको सिद्धान्तको रूपमा १८५९ मा  ओरिजिन अफ स्पेस बाई नेचुरल सेलेक्सन भन्ने ग्रन्थ प्रकाशित भइसकेपछि मार्क्स एङ्गेल्सले रातारात पढे रे । १८६७ मा कार्ल मार्क्सले आफ्नो प्रमुख कृति क्यापिटलको प्रमुख खण्ड प्रकाशन गर्छन् । पहिलो खण्ड डार्बिनलाई उपहार स्वरूप पठाए । डार्बिनले त्यसको उत्तरमा के भने भन्ने कुरा आएको छैन । डार्बिनलाई फुर्सद नै थिएन । डार्बिनको विकासवाद आएपछि समाजमा ठूलाठूला विरोधहरू भए ।पश्चिमी जगतमा तीनवटा सिद्धान्तले ठूलो झड्का दिए । डार्बिनको सिद्धान्त, मार्क्सवादको सिद्धान्त र अर्काे सिग्मन्ड फ्रायडको मनोविज्ञान । डार्बिनको सिद्धान्त आएपछि विरोध भयो । चर्चले कोपरनिकस, ग्यालिलियोलाई गरे जति त विरोध गरेन । किनभने त्यसबेलासम्म धेरै परिवर्तन भइसकेको थियो । तर डार्बिनको विकासवादलाई चर्चले चिरोध गर्‍यो । चर्चभन्दा पनि त्यसबेलाका आफूलाई बुद्धिजीवि भन्नेहरूले विरोध गरे । पब्लिकमा गएर डार्बिनले उनीहरूसँग बहस गर्दा गर्दा बिरामी नै भएका थिए । त्यसकारण मार्क्सको उपहारको प्रतिउत्तरमा केही रेस्पोन्स गरेको देखिँदैन । तर मार्क्स एङ्गेल्सले डार्बिनको विकासवादलाई सबैभन्दा महत्त्वपूर्ण उपलब्धि द्वन्द्वात्मक भौतिकवादलाई पुष्टि गर्ने सबैभन्दा ठूलो प्रमाणको रूपमा लिएको थियो ।डार्बिनको सिद्धान्त आएपछि द्वन्द्वात्मक भौतिकवादको सिद्धान्त वस्तुगत छ भन्ने कुरा पुष्टि हुन्छ । डार्बिनको सिद्धान्तको रूपमा १८५९ मा ओरिजिन अफ स्पेस बाई नेचुरल सेलेक्सन भन्ने ग्रन्थ प्रकाशित भइसकेपछि मार्क्स एङ्गेल्सले रातारात पढे रे ।द्वन्द्वात्मक भौतिकवादलाई पुष्टि गर्ने दुई ग्रन्थहरू प्रमुख मानिन्छन् । एउटा डार्बिनको क्रम विकासको सिद्धान्त र अर्को एल.एच. मोर्गनद्वारा लिखित एन्सिएन्ट सोसाइटी । डार्बिनको ग्रन्थको सन्दर्भ मार्क्स एङ्गेल्सले कतै कतै उल्लेख गरेको देखिन्छ । तर एन्सिएन्ट सोसाइटी (प्राचीन समाज)को सन्दर्भमा एङ्गेल्सले एउटा ग्रन्थ नै लेखेका छन् । परिवार, निजी सम्पत्ति र राज्यको उत्पत्ति । त्यो ग्रन्थ एलएच मोर्गनको एन्सिएन्ट सोसाइटीको आधारमा लेखिएको हो ।एन्सिएन्ट सोसाइटी १८६२ मा प्रकाशन भएको थियो । डार्बिनको विकासवाद एन्सिएन्ट सोसाइटी र मार्क्सको क्यापिटल लगभग सँगसँगै प्रकाशन भएको थियो । ती तीनैवटा ग्रन्थहरू द्वन्द्वात्मक भौतिकवादलाई पुष्टि गर्ने ग्रन्थहरू हुन् । द्वन्द्वात्मक भौतिकवादको एउटा  सिद्धान्त छ । त्यो सिद्धान्तले यो संसारमा हरेक घटना र वस्तु निम्न स्तरबाट उच्च स्तरमा, विशेषबाट सामान्यमा, अपूर्णबाट पूर्णमा, सरलबाट जटिलको विकासको प्रक्रियामा छन् । त्यही विकासको प्रक्रियामा मानव समजको पनि विकास हुन्छ । मार्क्सवादले त्यही भनेको छ । मानव समाजम पहिले जङ्गली अवस्थामा थियो । त्यसपछि क्रमशः विकसित हुँदै पुँजीवादी व्यवस्थामा आइपुगेको छ । पुँजीवादी व्यवस्था अन्तिम हो त ? द्वन्द्ववादको विकासको सिद्धान्तले अन्तिम होइन भन्छ । यो समाज विकासको क्रममा एउटा चरण मात्र हो । जसरी पुँजीवादी व्यवस्थाहरूले यो व्यवस्था अन्तिम हो भन्छन् । यो प्रजातन्त्र अन्तिम हो भन्छन् । चुनावी प्रक्रिया राजनीतिको अन्तिम स्वरूप हो भन्छन् । तर द्वन्द्वात्मक भौतिकवादको सिद्धान्तले यो अन्तिम होइन भन्छ । अहिले पुँजीवादी व्यवस्था छ । वर्गीय समाज छ । वर्गीय समाजबाट वर्गहीन समाजमा जान्छ । यो विकासको सिद्धान्त हो । डार्बिनको क्रमविकासको सिद्धान्तले सम्पूर्ण जीवमा यो प्रक्रिया चल्छ भनेको छ  ।क्रमविकासकै प्रक्रियाद्वारा अमिबाबाट मानव बनेको छ । सुरुमा अमिबा थियो रे । त्यो अमिबा कहाँबाट आयो ? त्यो निर्जीवबाट आयो । विकास अजैविकबाट जैविक वस्तुमा, जैविकबाट जीवित वस्तुमा, जीवित वस्तुबाट सचेतमा रूपान्तरण हुन्छ । अमिबाभन्दा पहिले जैविक वस्तु थियो प्रोटोपलाज्म ।  त्यसबाट अमिबा बन्यो ।  अमिबा बनिसकेपछि एक कोषीयबाट बहुकोषीय बन्दै आयो । बाँदर हुँदै मानव बन्यो । यो प्रक्रिया सरलबाट जटिलमा, अपूर्णबाट पूर्णमा  विकास हुन्छ । अमिबाभन्दा मानव पूर्ण हो । अर्थात बाँदरभन्दा मानव पूर्ण हो । मानवमा पनि पूर्णता छैन । मानव भनेको तीन आयाम देख्ने प्राणी हो रे । लम्बाइ, चौडाइ र उचाइ । आइन्स्टाइनले एउटा आयाम थपिदिए । त्यसपछि दुनियाँको दिमाग घुम्यो । तीन आयाममा अर्काे आयाम थपिदिनुहोस् कस्तो हुन्छ ? चौथो आयाम भनेको समय हो । आइन्साइटाइनको समयमा सापेक्षतावादको सिद्धान्त बुझ्ने जम्मा पाँच जना थिए । पहिले दुई जना थिए रे पछि तीन जना थपिए रे ।चार आयाम थप्नासाथ जम्मा पाँच जनाले बुझे । पाँच आयाम थप्दा आइन्सटाइनले पनि बुझेनन् रे । अहिले एघार आयाम आएको छ । अब यो कसले बुझ्ने हो ? हामीले बुझ्ने सम्भावना छैन । चार आयामसम्म काम चलाउ हो । पाँच आयाम आइन्सटाइनको पनि बलभुतामा परेन । एघार आयाम बुझ्नका लागि हामी विकसित हुनुपर्‍यो । हाम्रो मस्तिष्क, हाम्रो बुद्धि विकसित हुनुपर्‍यो । त्यसकारण हामी कति पूर्ण हो ? हाम्रो आगमन अमिबाबाट भएको थियो । अमिबा आफै अपूर्ण थियो । त्यसकारण त्यो परिवर्तन भएको थियो । हामी पूर्ण होइन ।हामीले आफूलाई उत्कृष्ट प्राणी मानेका छौँ । हाम्रा पौराणिक कथाहरूमा मान्छे ईश्वरको सर्वश्रेष्ठ सृष्टि भनेर वर्णन गरिन्छ । तर त्यो सृष्टिको बुँता कति रहेछ त ? जम्मा तीन आयाम बुझ्ने । तीन आयामभन्दा बढ्दा बुझ्न सक्दैन हाम्रो दिमागले । जब तीन आयामले काम गर्छ हामी सर्वश्रेष्ठ नै रहन्छौँ । जब चार आयामको आवश्यकता पर्छ, आइन्स्टाइन मात्र रहन्छन् । पाँच आयामको आवश्यकता पर्‍यो आइन्स्टाइन पनि रहँदैनन् । हाम्रो विकासक्रम एउटा चरण मात्र हो । प्राणीहरूको विकासक्रम भनेको एउटा सानो चरण हो । अब यसपछि हाम्रो दिमाग पाँच आयाम, एघार आयाम बुझ्ने भयो भने शरीर बादल जस्तै होला । स्वेच्छाले उडेर हिँड्ने । समस्या आएपछि विकासको आवश्यकता पर्छ । अन्यथा हाम्रो विकास यत्तिकै रोकियो भने हामी त डाइनोसर हुने भयौँ । डाइनोसर इतिहासमा सबैभन्दा ठूलो प्राणी हुन्थ्यो रे । सगरमाथा जत्रो । त्यति ठूला प्राणी बिलाएर गए । त्यसकारण मानवले पनि यो अन्तिम भनेर मान्न सम्भव हुँदैन । विकासको सिद्धान्तअनुसार हरेक चीज स्टेजमा रहँदैन । विकासको क्रममा त्यो अगाडि बढ्छ । यो कुरा डार्बिनले विस्तृत रूपमा सम्पूर्ण ऐतिहासिक तथ्यहरू जियोलोजीका तथ्यहरू र प्राचीन अवशेषहरूलाई जम्मा गरेर प्रमाणित गरेका थिए । त्यसले द्वन्द्वात्मक भौतिकवादले भनेको विकासको प्रक्रिया सही छ भन्ने कुरा पुष्टि गर्छ ।डार्बिनको विकासवादमा अलि समस्या छ । डार्बिनको पनि केही कमजोरी देखिन्छ । डार्बिनको क्रम विकासको सिद्धान्तमा विकास क्रम विकासमा हुन्छ रे । क्रमशः एकपछि अर्को । त्यसबाट नयाँ जीवको उत्पत्ति हुन्छ भन्ने डार्बिनको सिद्धान्त हो । त्यो बेलायतको एउटा परम्परा हो भन्ने छ । युरोपमा तीनवटा देशहरू सबैभन्दा अगाडि बढेको देखिन्छ । बेलायत फ्रान्स र जर्मनी । तिनीहरूको आफ्नै आफ्नै परम्परा थियो । बेलायती क्रमशः विकास हुने कुरामा विश्वास राख्थे रे । त्यही हुनाले अहिलेसम्म उनीहरूको राजतन्त्र बाँकी छ । तर फ्रान्स जर्मनीमा कतै पनि बाँकी छैन । त्यसकारण त्यसैको प्रभाव हो भन्ने एउटा कुरा छ । यो सिद्धान्त त्यसबेलाको वैज्ञानिक तथ्यको आधारमा डार्बिनले निकालेका हुन् । उक्त सिद्धान्तले क्रमशः विकास हुन्छ भन्छ । तर द्वन्द्वात्मक भौतिकवादले विकासले दुईवटा प्रक्रिया हुन्छ भनिन्छ । एउटा  क्रमविकास, अर्को क्रान्ति ।दुईवटा प्रक्रियाबाटै नयाँ गुणको आरम्भ हुन्छ । त्यसलाई  द्वन्द्वात्मक भौतिकवादले मात्रात्मक परिवर्तनबाट गुणात्मक परिवर्तन भन्ने नियमद्वारा सूत्रबद्ध गरेको छ । हरेक गुणात्मक परिवर्तनका लागि मात्रात्मक परिवर्तन हुन्छ । मात्रात्मक परिवर्तनले गुणात्मक परिवर्तन ल्याउँछ । यो संसारमा जति पनि नयाँ नयाँ गुणहरू रहेका छन्, ती सबैका अलग अलग विशेषता छन् । यो संसारमा जति पनि विविधता देख्छौँ, त्यसको धेरै ठूलो कारण छैन । एउटै कारण छ । एउटा भनेको मात्रात्मक परिवर्तन हो । एउटा चीज जब त्यसको मात्रामा परिवर्तन हुन्छ, त्यो नयाँ गुणमा रूपान्तरण हुन्छ ।मात्रात्मक परिवर्तनबाट गुणात्मक परिवर्तन भन्ने जुन नियम छ त्यही नियम विकासको सिद्धान्तमा क्रमविकास र क्रान्ति । क्रमविकास भनेको मात्रात्मक परिवर्तन हो । क्रान्ति भनेको गुणात्मक परिवर्तन हो । जब गुणात्मक परिवर्तन हुन्छ तब मात्र परिवर्तन भएको मानिन्छ । मात्रात्मक परिवर्तनलाई मात्र परिवर्तन मानिदैन । जस्तै पानीलाई सय डिग्री सेन्टिग्रेटमा तताएपछि वाफ बन्छ तर त्यसमा  एकदेखि उनान्सय डिग्रीसम्म तताउँदा त्यो पानी नै रहन्छ । त्यो मात्रात्मक परिवर्तन हो । त्यो क्रमविकास हो । अब त्यो उनान्सयसम्म मात्र तताएर छाडियो भने बाफ बन्दैन । डार्बिनको विकासवादको सिद्धान्तले त्यति मात्र भन्छ । एकदेखि उनान्सयसम्म तताउँदा नयाँ चिज आउँछ भन्छ । तर आएन । त्यसमा एक थपेपछि गुणात्मक परिवर्तन हुन्छ । क्रमभङ्ग भएपछि मात्रै परिवर्तन हुन्छ । त्यो कुरा डार्बिनको विकासवादमा रहेको कमी हो ।एङ्गेल्सले डार्बिनको विकासवादमा रहेको कमीमा त्यो कुरा भनेका छन् । त्यसकारण डार्बिनको क्रमविकासको सिद्धान्तमा जुन कमी थियो, त्यो कमी मात्रात्मक परिवर्तनलाई मात्र विकासको प्रक्रियाका रूपमा स्वीकार गरिएको थियो । द्वन्द्वात्मक भौतिकवाद थपेपछि त्यो पूर्ण हुन्छ ।एङ्गेल्सले डार्बिनको विकासवादमा रहेको कमीमा त्यो कुरा भनेका छन् । त्यसकारण डार्बिनको क्रमविकासको सिद्धान्तमा जुन कमी थियो, त्यो कमी मात्रात्मक परिवर्तनलाई मात्र विकासको प्रक्रियाका रूपमा स्वीकार गरिएको थियो । द्वन्द्वात्मक भौतिकवाद थपेपछि त्यो पूर्ण हुन्छ । त्योपछि नव डार्बिनवाद भनेर आएको छ । त्यो ग्रेगर मेन्डलको आनुवांशिकताको सिद्धान्त र मोर्गनले थप सामेल गरेपछि नवडार्बिनवाद बन्यो । त्यसमा उत्परिवर्तन प्रक्रिया आउँछ । उत्परिवर्तनले नयाँ गुण भएको प्राणी सिर्जना गर्छ । नयाँ गुण भएको जीवको उत्पत्ति हुन्छ । क्रमशः एउटै गुण रूपान्तरण हुँदै जाने होइन । त्यहाँ ब्रेक हुन्छ । त्यो ब्रेकलाई क्रान्ति वा गुणात्मक परिवर्तनको रूपमा मान्न सक्छौँ । पछि त्यो कुरा थपिसकेपछि डार्बिनको विकासवाद नवडार्बिनवाद बन्यो । त्यो नवडार्बिनवाद भौतिकवादसँग सम्बन्धित हुन्छ । त्यसकारण अहिले डार्बिनको कमीकजोरीलाई हटाएर नवडार्बिनवाद आइसकेपछि द्वन्द्वात्मक भौतिकवादका लागि सबैभन्दा महत्त्वपूर्ण उदाहरण हुन्छ । त्यसकारण हामीले प्रकृति विज्ञानको सबैभन्दा महत्त्वपूर्ण उपलब्धि डार्बिनको विकासवादलाई मिलाउन र त्यसको प्रमाणको रूपमा उपयोग गर्न सक्छौँ ।(फागुन १७ गते डिस्कोर्स डबलीमा रमेश सुनारले प्रस्तुत गर्नुभएको विचारको सम्पादित अंश । प्रस्तुतिः सुनिता न्यौपाने)