फादर जोसे अगस्तिन कबाएरोले सन् १७९५ मा पहिलोपटक क्युबा प्रायद्वीपमा बसोबास गर्ने नागरिकका लागि पहिलो पटक सार्वजनिक शिक्षा व्यवस्था परियोजना पेश गरेका थिए । उनको दूरदर्शी विचारलाई कार्यान्वयन गर्न तत्कालीन समयमा असम्भव जस्तै थियो । त्यतिबेला क्युबा स्पेनको उपनिवेश थियो । यहाँका अधिकांश बासिन्दालाई दास बनाइएको थियो । यो ठाउँमा  मेस्तिजो वा स्वतन्त्र काला जातिका मान्छेको बाहुल्य थियो, जो नश्लभेदका शिकार भएका थिए । शिक्षामा पहुँच अल्पसङ्ख्यक समुदायको मात्रै थियो । शिक्षा पद्धति पण्डितहरुको दर्शनको रुढीवादी सिद्धान्तमा आधारित थियो ।फादर कबायरो उक्त शिक्षा पद्धति र त्यसबाट उत्पादन हुने शिक्षाका कटु आलोचक थिए । फादर कबायरोको जन्म एक यस्तो आन्दोलनको जन्म थियो, जसको क्युबाको इतिहासमा निर्णायक महत्व रहेको छ । यो आन्दोलनले फेलिक्स वरेला जस्ता आन्दोलनकारी जन्मायो, जसले क्याथोलिक पादरीविरुद्ध आवाज उठाए । कबायरोका शिष्य वरेला राष्ट्रिय स्वतन्त्रता र दास प्रथाको अन्त्यका लागि लड्ने पहिलो क्युबाली बुद्धिजीवी बने, जसको नेतृत्वमा आन्दोन शिखरमा पुगेको थियो ।यो एक आश्चर्यजनक कुरा थियो, किनकि यो क्युबा थियो । यो पुएर्तो रितोसँगै बचेखुचेका स्पेन र अमेरिकी उपनिवेशमध्ये एक थियो । यी द्वीपमा कब्जा जमाइराख्ने कोसिस चलिरहेका बेला राजनीतिक व्यवस्थामा सबैभन्दा गहन प्रश्न उठाउने सिलसिला सुरु भएको थियो । १० अक्टुबर १८६८ मा पुरातनवादी सोच, दासप्रथाको अन्त्य र बहिष्कृत वर्गको मुक्तिका लागि भएको युद्ध र सामाजिक क्रान्तिको समिश्रणले आकार लिएको थियो । क्युबामा जब क्रान्तिकारी सरकार बन्यो उसको पहिलो प्राथमिकता शिक्षा थियो । उसको पहिलो काम थियो बृहत छात्रवृत्ति योजना लागू गर्नु । त्यस्तै, ग्रामीण र दुर्गम क्षेत्रमा रहेका विद्यार्थी, जो स्रोतको अभावका कारण विश्वविद्यालयसम्म जान सक्दैनथे, उनीहरुसम्म शिक्षा पुर्याउनमा केन्द्रित थियो । क्युबालाई राष्ट्रका रुपमा उदय र मुक्तिका लागि अहम् भूमिका खेलेको क्रान्तिको विशेषताबारे ‘लङ मार्च अफ क्युबन रिभोलुसन’, लेखमा उल्लेख गरेको छु । यो लेखमा म ती उदयमान शिक्षक र प्रोफेसरहरुले निभएको भूमिकाबारे प्रकाश पार्न गइरहेको छु, जसले आफ्नो तत्कालीन समयको भन्दा धेरै सामाजिक विषयवस्तुले पितृभूमिको विकास मात्रै गरेनन्, जसले क्युबाली शिक्षा क्षेत्रमा अवरोधरहित क्रान्तिकारी शिक्षा व्यवस्थाको जन्म दिएका थिए ।बीसौँ शताब्दीको पहिलो चरणमा सार्वजनिक शिक्षा क्युबाको देशभक्तिको पक्षमा थियो । क्युबामा अमेरिकी अधिपत्य र अमेरिकाद्वारा प्रत्यक्ष वा परिचालित दमनकारी भ्रष्ट शासकहरुको विरोध गर्ने साहस र उनीहरुविरुद्ध आन्दोलन गर्ने तागत यहीँ शिक्षाले क्युबाका बुद्धिजीवी र छात्रलाई दिइएको थियो । लामो समयसम्मको स्पेनी उपनिवेश र अमेरिकी प्रभुत्वका यी दुई कालखण्डमा क्युबाली बुद्धिजीवी र छात्रहरुले आन्दोलन मार्फत समाजिक तथा राजनीतिक सङ्घर्षमा सहभागिता जनाएको छन् । साथसाथै साम्राज्यवाद विरोधी समाजवादी चिन्तनको उत्थान र विकासमा योगदान दिएको छन् ।क्युबामा अमेरिकी र स्पेनी तानाशाही पछि तानाशाह बटिस्टाको हातमा सत्ताको बागडोर पुग्यो । उनले शिक्षा विरोधी गतिविधि आक्रामक रुपमा अघि बढाएका थिए । शिक्षा क्षेत्रमाथिको आक्रमण बटिस्टाका कैयौँ अपराधमध्येको एक थियो । विद्यालय र विश्वविद्यालयलाई निजीकरण गर्न बल लगाएका उनले । ठीक विपरीत, सरकारी संस्थानविरुद्ध लागेर तिनलाई संस्थानलाई सरकारबाट प्राप्त हुँदै गरेको संसाधनबाट वञ्चित गरेका थिए । तिनै संस्थानहरु पछि गएर बटिस्टाको निरङ्कुश शासनको प्रतिरोधमा उत्रिएका थिए । संस्थानमा कार्यरत कर्मचारी प्रतिरोधमा उत्रिएपछि बटिस्टाले हवाना विश्वविद्यालयको २ सय वर्ष पुरानो भवनलाई हेलिप्याड बनाउने उद्देश्यले भत्काइदिए । उनको यो परियोजना सन् १९५९ जनवरी १ मा बाध्यतावश देश छाड्ने बेलासम्म पूरा भइसकेको थियो । देश छोड्नुपूर्व बटिष्टाले अन्य राष्ट्रिय सम्पदामाथि पनि हमला गरेका थिए । उनको तानाशाही सरकारले अलिसिया अलेसोको बैले कम्पनीलाई राज्यबाट मिल्ने सानो अनुदानसमेत रोकिदिएको थियो । पछि उक्त कम्पनी विद्यार्थीको सहयोगबाट विश्वविद्यालयको चौघेरामा सीमित रह्यो । टिक्न गाह्रो भएपछि अलिसिया र उनको कम्पनी अमेरिका जान बाध्य भयो ।क्युबामा जब क्रान्तिकारी सरकार बन्यो उसको पहिलो प्राथमिकता शिक्षा थियो । उसको पहिलो काम थियो बृहत छात्रवृत्ति योजना लागू गर्नु । त्यस्तै, ग्रामीण र दुर्गम क्षेत्रमा रहेका विद्यार्थी, जो स्रोतको अभावका कारण विश्वविद्यालयसम्म जान सक्दैनथे, उनीहरुसम्म शिक्षा पुर्याउनमा केन्द्रित थियो । हवानाका ठूलाठूला भवन विद्यार्थीको बसोबासमा प्रयोग गरिए । ती भवन बटिस्टा शासनकालको अन्त्यतिर निर्माण गरिएका थिए । ती ठूलाठूला अपार्टमेन्ट दशौँ हजार विद्यार्थी तथा छात्रवृत्तिमा अध्ययन गर्न आएका विदेशी विद्यार्थीको बसोबासका लागि प्रयोगमा ल्याइएका थिए । पचासौँ वर्षपछि पनि ती भवन विद्यार्थीको बसोबासका बासस्थानका रुपमा प्रयोग भइरहेका छन् ।त्यही समय क्युबाका विश्वविद्यालमा ठूलो मात्रामा सुधारको सुरुवात गरियो । शिक्षण र शिक्षा पद्धतिमा सुधार गरियो । विगतमा पढाइ नभएका विज्ञान र प्राविधिक शिक्षा (उदाहरणका लागि, यो समयसम्म क्युबाका अर्थशास्त्रीमध्ये धेरै कमले विदेशमा शिक्षा लिएका थिए), देशभरि विद्यालय भवन निर्माण, जसलाई हामी ‘विश्वविद्यालयको सार्वभौमिकीकरण’ भन्छौँ, यी सबै काम गरिएका थिए । त्यो समयमा क्युबाको शिक्षामा व्यापक परिवर्तन सहज भने थिएन । त्यतिबेला विदेशी शक्तिहरु क्युबाविरुद्ध विद्वोस र विग्रहको प्रचार प्रसारमा व्यापक रुपमा लागेका थिए । मननीय कुरा के छ भने उक्त आक्रामकताको परिणाम ‘बे अफ पिग्स’ हमला भयो भने विध्वंशक कारबाही र आतकवादले जरा गाड्यो । यस्ता कैयौँ व्यवधानका बाबजुद हामीले उल्लेख्य परिणाम हात पार्यौँ । यीमध्ये, यहाँ उल्लेख गर्न अत्यन्तै राम्रो काम भनेको सान्टियागो द क्युबा स्कुलको निर्माण पनि हो । सन् १९६० को सुरुवातमा डाक्टरहरुलाई राजधानीमा मात्रै प्रशिक्षण दिइन्थ्यो । त्यतिबेलाका ६ हजार मेडिकल डाक्टरमध्ये आधाजसो अमेरिका पुगिसकेका थिए । उनीहरुको देश छोड्नु र अमेरिका रोज्नुका कारण अमेरिकी सरकारले क्युबाको क्रान्तिकारी सरकारलाई असफल बनाउन खेलेको ‘ब्रेन ड्रेन’को आकर्षक कूटनीतिक चाल थियो । क्युबाले त्यतिबेला स्वास्थ्य क्षेत्रमा थालेको कामको प्रभाव आज पनि देख्न सकिन्छ । प्रत्येक राज्यमा कम्तीमा एक विश्वविद्यालय र एक मेडिकल कलेज छन् । हामी एक यस्तो स्वास्थ्य व्यवस्थाको उपभोग गर्छौं, जुन बिरामीका लागि पूरै निःशुल्क छ, जसको उपभोग देशको पूरै जनसङ्ख्याले गरिरहेको छ । क्युबाका दशौँ हजार डाक्टर क्यारेबियन, ल्याटिन अमेरिकन, अफ्रिका, एसिया र ओसानियाका देशहरुमा सेवा दिइरहेका छन्, त्यो पनि निःशुल्क । क्युबाले कैयौँ रिसर्च सेन्टरको निर्माण गरेको छ, जसले भ्याक्सिन, औषधी, विशिष्ट उपकरणको खोज अनुसन्धान, उत्पादन र निर्यात एवं वितरणको काम गर्छन् । यस सन्दर्भमा तेस्रो विश्वका देशहरुबीचमा यो द्वीपले नेतृत्वदायी भूमिका निर्वाह गरेको छ । हामीले यी प्रगति हात पारिरहेका बेला अर्को उल्लेखनीय के भइरहेको छ भने विश्वको स्वास्थ्य सेवा जबरजस्त रुपमा मनोमानी ढङ्गले ठूला भनिएका पुँजीपति देशहरुको एकाधिकारद्वारा नियन्त्रित भएको छ । आधा सताब्दीसम्म अमेरिकाको आर्थिक घेराबन्दीले घेरिरहेका बेला गरिएका अथक प्रयासका बाबजुद क्युबाले यी सबै प्रगति हासिल गरेको हो ।क्युबाका शिक्षकले पढ्न लेख्न सिकाउनका लागि ‘अवश्य, म सक्छु’ (यो सि पुएदो), जस्तो सटिक मन्त्र तयार पारे, जसले अन्य देशका लाखौँ मान्छेलाई अशिक्षाबाट छुट्करा पाउन मद्दत गर्यो । यो सि पुएदो मन्त्रले ब्राजिलका विद्वान् पाउलो फ्रेरेले भनेझैँ शिक्षा सिद्धान्तले समुदायका आवश्यकता र त्यसको निदान गर्न सहयोग पुर्याउने लक्ष्य लिनुका साथै शब्द र दुनियाँ दुवैलाई पढ्न सहयोगी बन्ने नीति लिएको छ ।यो वर्ष क्युबाले दुई वर्ष गाँठ मनाइरहेको छ, जुन एकअर्कासँग जोडिएका छन् । ५० वर्ष पहिले हामीले अशिक्षा अन्त्य गर्यौँ, त्यही बेला ‘बे अफ पिग्स’मा विजय हसिल गर्र्यौं । जहाँ ७२ घण्टाभित्रै सीआईए प्रायोजित एवं सञ्चालित अमेरिकी सैन्य आक्रमण जबरजस्त रुपमा विफल पारिदिएका थियौँ । सन् १९६१ मा क्युबालीले दुई महान उपलब्धि हसिल गरेका थिए । क्युबा अमेरिकी महाद्वीपमा अशिक्षा अन्त्य गर्ने र सैन्य तवरबाट साम्राज्यवादलाई पराजित गर्ने पहिलो देश बन्यो । दुखद के थियो भने जुन वर्ष शिक्षासम्बन्धी काम गर्ने संयुक्त राष्ट्रसङ्घीय संस्था युनेस्कोले क्युबाका हरेक मान्छे लेख्न र पढ्न जान्ने भएको घोषणा गर्यो, त्यहीँ साल अमेरिकी राष्ट्रपति केनेडीले सैन्य आक्रमणको आदेश दिएका थिए । त्यो सैन्य आक्रमण सफल हुन्थ्यो भने अमेरिका क्युबाली जनतालाई अज्ञानता र अशिक्षाको बाटोमा लगाइदिने थियो ।सन् १९५९ मा जब क्रातिका सुरुवात भएको थियो, त्यतिबेला एकचौथाइ क्युबाली जनता पूर्णतः अशिक्षित थिए । शिक्षित भनिएका पनि ‘व्यावहारिक रुपमा अशिक्षित’ नै मानिन्थे । उनीहरु शब्दहरु पढ्न र छुट्याउन त सक्थे तर त्यसको अर्थ लगाउन भने सक्दैनथे । क्युबामा चिन्तित पार्ने विषय के थियो भने यहाँ हजारौँ शिक्षक बेरोजगार थिए तैपनि हजारौँ विद्यालयमा शिक्षकको अभाव थियो । ती विद्यालय बिनाशिक्षक चलिरहेका थिए । एक देश जहाँका बालबालिका कुनै पनि स्कुलमा भर्ना गरिएका थिएनन् र स्कुलमा भर्ना गरिएका बालबालिका पनि प्राथमिक तहको शिक्षा पूरा नगरी स्कुल छोडिदिन्थे । बटिस्टा शासनले गराएको अन्तिम जनगणनाले यी तथ्यहरुलाई पुष्टि गर्ने तथ्याङ्क जारी गरेको अहिले पनि पाइन्छ । के सर्वविदित छ भने बटिस्टाको शासनकालमा क्युबाको असफल सामाजिक व्यवस्था र परिस्थितिलाई लुकाएर नाटकीय ढङ्गले उन्नति र प्रगति भइरहेका तथ्याङ्क प्रस्तुत गरिन्थे । क्युबाको साक्षरता अभियानले जनसहभागिताको सन्दर्भमा असाधारण आयाम प्रस्तुत गर्यो । असङ्ख्य विद्यार्थीले ब्रिगेडका रुपमा सङ्गठित भएर एक लालटिन र पढाउनलाई एक किताब लिएर शिक्षा लिने सन्दर्भमा सारा देशमाथि ‘धावा’ बोलेका थिए । यो स्वच्छ उद्देश्यले सुरु गरिएको अभियान लिएर देशका ग्रामीण इलाकासम्म पुगे । ती अभियन्तामध्येका एक, म्यानुअल अस्कुन्सेलाई भाडाका सैनिक गिरोहले मारिदिए र उनका शिष्य पेट्रो लान्टिगुवाको पनि हत्या गरियो ।शिक्षा अभियानलाई रोक्न गरिएका अभियन्ता र त्यसमा सहभागी हुने विद्यार्थीको निर्मम हत्याले अभियानलाई बाधा पुर्याउनु त टाढाको कुरा ती आपराधिक घटनाले अरु छात्रछात्रालाई साक्षरता अभियानमा लामबद्ध हुन प्रेरित गर्यो । विद्यार्थी सङ्गठनहरुले पनि यो अभियानमा निर्णायक योगदान पुर्याए । ग्रामीण पहाडी इलाकामा पढ्न, लेख्न सिकाउने कोनराडो बेनित्ज नामका एक अभियानकर्मीको पनि हत्या गरियो । यी सहिदहरुका नाम क्युबाको शिक्षा र साक्षरता अभियानका सधैँ सम्झिरहने प्रतीक बनेका छन् । साक्षरता कार्यक्रमलाई सफलतापूर्वक सम्पन्न गर्नु कैयौँ परियोजनाका लागि व्यापक रुपमा टिकाउ र बलियो आधार तयार पार्नु थियो । साक्षरता अभियानको सफलतापछि प्रत्येक व्यक्ति कम्तीमा प्राथमिक शिक्षा पूरा गर्नुपर्छ भन्ने प्रतिस्पर्धामा लागे । यसका साथै ठूलो मात्रामा पढाइको प्रचारप्रसारका लागि एक यस्तो प्रकाशन स्थापना गरियो, जसले अहिलेसम्म विभिन्न विषयमा करोडौँ प्रति किताब छापेको छ । जसको बिक्री आश्चर्यजनक रुपमा सस्तो मूल्यमा गरिन्छ । यो प्रयासको सुरुवात मिगुएल डी सेर्भान्टेजको सदाबहार कृति द इन्जिनियस जेन्टलम्यान डन क्विकजोट अफ ला मान्चाको प्रकाशनबाट गरियो । आधा सताब्दी पहिले क्युबाले हासिल गरेको साक्षरता संयुक्त राष्ट्रसङ्घको सहस्राब्दीय योजनामा अहिले पनि छ । शिक्षा एक यस्तो मौलिक अधिकार हो, जसबाट विश्वका करोडौँ करोड मान्छे अहिलेसम्म वञ्चित छन् । अरु देशलाई पनि हाम्रो जसरी काम गर्न मद्दत गर्नु हाम्रो पनि नैतिक जिम्मेवारी हो । हाम्रो लागि यहीँ अन्तराष्ट्रिवाद हो, समाजवादी आदर्शको मुटु हो । क्युबाका शिक्षकले पढ्न लेख्न सिकाउनका लागि ‘अवश्य, म सक्छु’ (यो सि पुएदो), जस्तो सटिक मन्त्र तयार पारे, जसले अन्य देशका लाखौँ मान्छेलाई अशिक्षाबाट छुट्करा पाउन मद्दत गर्यो । यो सि पुएदो मन्त्रले ब्राजिलका विद्वान् पाउलो फ्रेरेले भनेझैँ शिक्षा सिद्धान्तले समुदायका आवश्यकता र त्यसको निदान गर्न सहयोग पुर्याउने लक्ष्य लिनुका साथै शब्द र दुनियाँ दुवैलाई पढ्न सहयोगी बन्ने नीति लिएको छ । पूर्वज शिक्षा अभियन्ताका साहसिक पाइला पछ्याउँदै दशौँ हजार क्युबाली नवयुवक ल्याटिन अमेरिका, अफ्रिका र अन्य महाद्वीपका सबैभन्दा दुर्गम इलाकामा ‘धावा’ बोलेका छन् । साक्षरता अभियानमा लामबद्ध भएका छन् । जसको सफलताको उदाहरण हो भेनेजुएलालाई संयुक्त राष्ट्रसघीय संस्था युनेस्काले पूर्ण साक्षर मुलुक घोषणा गर्नु । बोलिभिया, निकारागुवा, हैटी र इक्वेडोर जस्ता देशको जनसङ्ख्याको ठूलो हिस्सामा सामान्य शिक्षा मात्र पुगेको छ । यी देशहरु दृढ विश्वासका साथ अज्ञानताको अभिसापबाट छुट्कारा प्राप्त गर्ने बाटोमा अग्रसर छन् । युनेस्कोले प्रमाणित गरेको क्युबाको साक्षरता योजना ‘यो सी पुएदो’ विश्वभरका २० देशमा सफलतापूर्वक लागू भइसकेको छ । आजसम्म यो योजनाका ११ संस्करण तयार भइसकेका छन । स्पेनका लागि सात (भेनेजुएला, म्याक्सिको, अर्जेन्टिना, इक्वोडोर, बोलिभिया र उरुग्वेका लागि), पोर्चुगलका लागि एक, अङ्ग्रेजी एक, बोलिभियाका लागि क्वेचेचुवा र आयमरा तथा हालै मात्र पूर्णता पाएको क्रियोलका लागि एक संस्करण जसलाई सलतापूर्वक प्रयोग गरिसकिएको छ । यो अभियानले दिन दुई गुणा रात चौगुणा सफलताले सुन्दर फल प्राप्त गरेको छ । यो निःस्वार्थ र चुनौतीपूर्ण अभियानको हिस्सा क्युबा मात्रै रहेन । आज क्युबाका साथ भेनेजुएला, बोलिभिया, हैटी, इक्वोडोरका साथै अन्य देश नवयुवकहरु काँधमा काँध मिलाएर अघि बढिरहेका छन् ।शिक्षामा जस्तै स्वास्थ्यमा पनि व्यापक मात्रामा निःशुल्क सुविधाबारे प्रचार भइरहेको छ । वर्षौंसम्म दशौँ हजार क्युबाली डाक्टरहरुले ल्याटिन अमेरिका, क्यारेबियन देशहरु, अफ्रिका र एसियाका देशहरुमा सेवा दिएका छन् । यो लक्ष्य प्राप्तिका लागि अब उनीहरु एक्लै छैनन् ।  हवानाको पश्चिममा रहेको ल्याटिन स्कुल अफ मेडिसिनबाट हालसम्म संयुक्त राज्य अमेरिकासहित कैयौँ देशका धेरै युवाहरुले शिक्षा प्राप्त गरिसकेका छन् । केही स्नातक तहको शिक्षा हसिल गरेका विद्यार्थी हेनरी रीभे ब्रिगेडुसँग मिलेर काम गर्छन् । यो क्युबाली डाक्टरहरुको एक दस्ता हो जुन कैटरिना नामको सामुद्रिक आँधीबाट पीडितहरुको सहयोगका लागि गठन गरिएको थियो । हुन त अमेरिकी राष्ट्रपति जर्ज डब्लु बुसले ब्रिगेडले लुसियानाका पीडितलाई सहयोग गर्ने प्रस्तावलाई अविष्किार गरेका थिए । अमेरिकी पीडितलाई सहयोग गर्न नपाएपछि हेनरी रभे ब्रिगेडु भूकम्पबाट पीडित पाकिस्तानका हिमाली क्षेत्रमा सहयोगका लागि पुगेको थियो । हालै मात्र हजारौँ क्युबाली यो ब्रिगेडमा जोडिएका छन् । यसमा जोडिने मान्छेहरु २० औँ शताब्दीको अन्त्यमा जीवन रक्षा सेवा दिन हैटी पुगेका थिए । उनीहरुले त्यहाँ महामारी बनेको हैजालाई निर्मूल पारिदिएका थिए । हाम्रा डाक्टरहरुलाई हैटी र पाकिस्तानमा सम्मानित गरिएको छ, साथै अन्तर्राष्ट्रिय संस्थाहरुले हाम्रो प्रयासहरुलाई स्वीकार गरेको छ । विश्वका कर्पोरेट मिडिया, खासगरी अमेरिकाका मिडियाहरुले यसबारे थोरै मात्र समाचार प्रकाशन प्रसारण गरेका छन् । सायदै कुनै अमेरिकी नागरिकले यी प्रयासका बारेमा सुनेका होलान्, जबकि कैयौँ अमेरिकी डाक्टरले क्युबामा व्यावसायिक प्रशिक्षण लिने क्रममा यी अभियानमा सहभागिता जनाएका छन् । अमेरिकामा सायदै कोहीलाई थाहा होला हेनरी रिवेको बारेमा, जसका नाममा यो ब्रिगेड बनाइएको छ । हेनरी रिवे १९औँ शताब्दीमा क्युबाको स्वतन्त्रताका लागि लडेका अमेरिकन युवा थिए ।साक्षरताका बारेमा भएका अन्तर्राष्ट्रिय कामबारे पनि मिडिया चुप रहेको छ । क्युबाका शिक्षकले न्युजिल्यान्डमा ‘यो सी पुएदो’लाई सफलतापूर्वक लागू गरेका थिए । अहिले क्यानडामा पनि त्यस्तै गरिरहेका छन् । उनीहरु दुवै देशका सरकार र नागरिक समाजसँग मिलेर लागू गर्छन् । जुन विकासशील देशको कल्पनामा पनि आएको हँुदैन । क्युबाको क्रन्तिद्वारा विकसित शैक्षिक कामलाई घेराबन्दी खुलस्त रुपमा भन्दा आइजनआवरको पालमा सुरु भएको आर्थिक युद्ध ओबामा प्रशासनमा पनि जारी रहेको कारण कठिन परिस्थितिमा यो काम पूरा भएको हो । हामीले के याद गर्नुपर्छ भने यो आर्थिक युद्ध सुरुवातदेखि नै आम नरसंहारका लागि तयार पारिएको थियो । किनकि यसको उद्देश्य जहिले पनि क्युबाली जनतालाई नोक्सान पुर्याउनु रह्यो । ढिलो गरी बाहिर आएका केही अमेरिकी खुफिया दस्ताबेजमा यो नीतिको उद्देश्य थियो, ‘आर्थिक असन्तोष र कठिनाइमा आधारित भएर सरकारप्रति जनताको मोहभङ्ग गर्नु र क्युबालाई मुद्रा र विभिन्न वस्तुबाट वञ्चित गरेर वित्तीय र वास्तविक आय कम गर्नु, भोकमारी र असन्तोष बढाएर सरकारलाई बर्खास्त गर्नु ।’ (अफिस अफ द हिस्टोरियन, ब्युरो अफ पब्लिक अफेयर्स, यूएस डिपार्टमेन्ट अफ स्टेट्स जान पी, ग्लेनन फरेन रिलेसन्स अफ द युनाइटेड स्टेट्स, १९५८ (१९६०, भोल्युम ६, क्युबा वासिङ्टन डिसी)यस्ता चुनौतीका सामना गर्दै हामीले कसरी शिक्षाको प्रसार गर्यौँ ? कसरी हामीले विद्यालय, प्रयोगशाला र पुस्तकालयको सङ्ख्या बढायौँ ? कसरी हामीले आवश्यक उकरण र सामग्रीको उपलब्धता सुनिश्चित गर्यौँ ?अन्य देशका जनताका तुलनामा क्युबाका जनताले अधिक मूल्य चुकाउनु पर्यो । छिमेकी देश अमेरिकी बजारसम्मको पहुँचमा लगाइएको प्रतिबन्धका कारण अत्यावश्यक निर्माण सामग्री, पुनः निर्माण सामग्री र शैक्षिक क्षेत्रलाई आवश्यक पर्ने सामग्रीका लागि टाढाटाढासम्मका बजारमा खोज्न जानुपथ्र्याे । जसका कारण यातायात र ढुवानीको खर्च बढ्ने भएकाले क्युबाली जनता पीडित बनेका थिए । यो मूल्य वासिङ्टन डिसीले क्युबासँग व्यापार गर्ने कम्पनीलाई लगाएको तथाकथित ‘क्युबा रिस्क क्लउज’का कारण झनै बढ्थ्यो । हामी क्युबालीहरुले कुनै पनि देशले उत्पादन गरेका सामानको मूल्य त्यसको वास्तविक मूल्यभन्दा बढी तिर्नुपर्छ । कुनै पनि सामानको उत्पादन वा विज्ञापन अमेरिकासँग जोडिएको छ भने जुनसुकै बेला अन्तर्राष्ट्रिय सम्झौता रद्द हुन सक्छन् । जीवनमा हामीले पटकपटक यस्ता कुरा देखेरै बाँचेका छौँ ।    यी सबैका बाबजुद, क्युबा सबैलाई शिक्षा र सभ्यता पुर्याउने लक्ष्यमा लगातार अग्रसर भइरहेको छ । सन् १९९० को दशकमा सोभियत सङ्घको विघटन तथा टोर्रिसेल्ली (१९९२) र बुर्टोन (१९९६) सन्धिको हवला दिँदै विस्तार गरिएको अमेरिकी नाकाबन्दीको कारण देश कठिन अर्थिक सङ्कटबाट गुज्रिनुपर्यो । त्यसका बाबजुद हामीले कैयौँ उल्लेखनीय उपलब्धि हाँसिल गरेका छौँ ।खासगरी ती कठिन वर्षहरुमा सरकारले सञ्चालन गरेका परियोजनाहरुले उल्लेख्य प्रगति हाँसिल गरेका थिए । त्यसो हुनुमा विद्वानहरु र शिक्षासँग सम्बन्ध भएका व्यक्तिहरुको समर्थन र प्रोत्साहन प्राप्त भइरह्यो । यहाँ विशेष जोडदिएर भन्नैपर्ने कुरा के छ भने विभिन्न कलात्मक र सांस्कृतिक सम्पदाहरुलाई दैनिक जीवनमा सामेल गरियो । जसले विभिन्न समुदायको जीवनमा पुनः सञ्चार गरिदियो ।हवाना प्रत्येक साल एकसाथ हजारौँ विशेषज्ञ र पेशाकर्मीलाई निमन्त्रणा दिन्छ, जसमा अमेरिका र अन्य देशका नागरिक हुन्छन् । विश्वभर विश्वविद्यालय र शिक्षाक्षेत्रमा आइपर्ने समस्याका बारेमा विमर्श गरिन्छ । पुस्तक मेला, जसको बीसौँ वर्षगाँठ हालै सम्पन्न गरियो । यो पूरै क्युबामा फैलिन्छ । यसमा लाखौँ पाठकले भाग लिन्छन् । यी कार्यक्रममा लेखक र कलाकारसँग भेटेर छलफल गर्नुका साथै, सस्तो मूल्यमा पुस्तक बिक्री गरिन्छन् ।क्युबाका पाँच टिभी च्यानलमध्ये दुई च्यानल शिक्षा क्षेत्रमा समर्पित छन् । शिक्षा ग्रहण गर्नका लागि जनतासम्म प्रकाशित सामग्री छन्, जसमा विविध विषय समेटिएका छन् । जसमा इतिहास, अर्थशास्त्र, भूगोल, विज्ञान, साहित्य, दृश्य कला, सङ्गीत र विदेशी भाषा सामेल छन् । फदार कबायरोले एउटा यस्तो क्युबाको सपना देख्ने साहस गरेका थिए जहाँ शिक्षा साझा सम्पदाका रुपमा हुनेछ र यसबाट कोही पनि वञ्चित नहोस् । फदर कबायरोले सपना देख्ने साहस गरेको समयदेखि अहिलेसम्म हामीले लामो र विभिन्न घटनाहरुले भरिएको यात्रा तय गरेका छौँ । आज क्युबाको समाज विगतमा गरेका कामको चिन्तन गर्ने मोडमा आइपुगेको छ, जसमा सबै लोकतान्त्रिक व्यवस्थाअनुसार खुला रुपमा छलफल गर्न सक्छन् । यसका अलवा विगतमा कठिन परिश्रम र अधिक मूल्य चुकाएर प्राप्त गरेको परिणामलाई कसरी सही संरक्षण गर्नुपर्छ भन्नेबारे चिन्तन गर्ने बेला भएको छ । हामी आफ्नो समाजवादी व्यवस्था बचाइराख्ने कोशिस गरिरहेका छौँ, यो समाजवादी देश जसलाई चौतर्फी घेरिएको देश र दुनियाँ जसको मानव सभ्यता सङ्कटमा परेको छ, तैपनि आजसम्म यो व्यवस्था टिकिरहेको छ । शिक्षाबारेको यो राष्ट्रिय वैचारिक बहस २०११ अप्रिलमा भएको कम्युनिस्ट पार्टीको छैठौँ अधिवेशनको मुख्य हिस्सा बनेको थियो । यो यस्तो बहस थियो जसमा हरेक क्युबाली नागरिकले सहभागिता जनाएका थिए । बहसका क्रममा कामरेड फिडेल क्यास्त्रोले दोहोर्याएर भनेका थिए, ‘हरेक चीजमा परिवर्तन गर्नुपर्छ, जसलाई परिवर्तन आवश्यक छ ।’ शिक्षालाई आफ्नो सबैभन्दा महत्वपूर्ण रत्न मानेर भविष्यमा क्युबा अगाडि बढ्नुपर्छ । सबैका लागि समान शिक्षा, श्रेष्ठ शिक्षा देशको स्वतन्त्रताको आधार र पथप्रर्शक बनिरहनेछ ।अनुवाद : जयसिंह महरा