(स्वर्गीय पटनायक भारतका राजनीतिज्ञ, सामाजिक अगुवा, लेखक र अभियन्ता हुन् । यो लेख पहिलोपल्ट अक्टुबर १९८८ मा प्रकाशित भएको थियो ।)मनुष्यको स्वतन्त्रता निकै कठिन काम हो । व्यवस्थित समाजमा अभिव्यक्तिको बाटो खनिएको हुन्छ । स्वतन्त्रताका औजारहरु बनि–बनाउन अवस्थामा हुन्छन् । औसत मनुष्यले ती औजारहरुको सहारामा आफ्नो स्वतन्त्रताको बोध गर्छ ।स्वतन्त्रताको जो बाटो बनेको छ, त्यसमा एक हो – अखबार ।बिहानै एउटा अखबार किनेर तपाईं यस बाटोमा हिँड्न सक्नुहुन्छ । भोट दिने, वकिल नियुक्त गर्ने, अखबार खरिद गर्ने प्रक्रियामा हाम्रो संवैधानिक स्वतन्त्रता प्रतिफलित हुन्छ । राजनीतिक दलहरु, अखबार र वकिलहरुलाई स्वतन्त्रता मिलेन भने हाम्रो स्वतन्त्रता पनि रहँदैन ।आधुनिक प्रविधिले अखबार तथा अन्य सञ्चार माध्यमको क्षमता बढाइदिएको छ । करोडौँ र अर्बौं मानिसको अभिव्यक्तिको ठेक्का एउटा पत्रिकाले लिनसक्छ । यस्तो पत्रिकाको सञ्चालन केवल सत्ताधारी पँुजीपतिले नै गर्नसक्छन् । सञ्चार र अभिव्यक्ति– यी दुई शब्दको अर्थ कतिपयले एउटै लगाउँछन् । सञ्चार सहज भएपछि उनीहरु अभिव्यक्ति सहज भएको छ भन्छन् । कुरा, उल्टो छ ।सञ्चार माध्यमका मालिकहरुले चुनेका व्यक्तिहरुको अभिव्यक्ति मात्रै सञ्चार माध्यममार्फत प्रवाह हुन्छन् ।ठूला पत्रिकाले सानो पत्रिकाको अभिव्यक्ति खोसेका छन् । अब स्थानीय पत्र–पत्रिकाहरु ठूला पत्रिकाका स्थानीय संस्करण जस्तै हुन्छन् । अलग अभिव्यक्ति हुन सक्दैन ।सत्तामा नरहे पनि समाजवादी, साम्यवादी, गाम्रउद्योगवादी, नास्तिकवादी दृष्टिकोणका पत्रिका प्रतिष्ठित हुन सक्थेँ, पुरानो प्रविधिमा यस्तोे सम्भव थियो ।राम्रो र खराब पत्रकारको कुरा होइन । प्रविधि बदलिएको छ । आधुनिक प्रविधिको फलस्वरूप पत्रकारिता एउटा ठूलो उद्योग बनिसकेको छ र पत्रकार नामक एक नयाँ किसिमको सम्पन्न कर्मचारी वर्गको उदय भएको छ । अन्य ठूला उद्योग चलाउने कोही पनि पुँजीपतिले यस उद्योगलाई पनि चलाउन सक्छन् वा आफ्नो औद्योगिक सुरुवात पत्रिकाको उत्पादनबाट गर्नसक्छन् ।अब केवल आफ्ना समर्थकहरुबीच नै यी पत्रिकाको वितरण सीमित हुन्छ । तत्कालीन राजनीतिक प्रश्नहरु छाड्ने हो भने हरेक कुरामा सबै प्रतिष्ठित पत्रिकाहरुको स्वर एउटै जस्तो हुन्छ ।टाइम र न्युजविक, हिन्दुस्तान टाइम्स र टाइम्स अफ इन्डियाबीच अभिव्यक्तिहरुको संसार सीमित भइदिन्छ । केही मानिस भारत स्वतन्त्रतापछि र त्यसअघिको पत्रकारिताको तुलना गर्छन् र पहिलेका पत्रकार राम्रा थिए भन्छन् । यस्तो भन्नु गलत छ ।राम्रो र खराब पत्रकारको कुरा होइन । प्रविधि बदलिएको छ । आधुनिक प्रविधिको फलस्वरूप पत्रकारिता एउटा ठूलो उद्योग बनिसकेको छ र पत्रकार नामक एक नयाँ किसिमको सम्पन्न कर्मचारी वर्गको उदय भएको छ । अन्य ठूला उद्योग चलाउने कोही पनि पुँजीपतिले यस उद्योगलाई पनि चलाउन सक्छन् वा आफ्नो औद्योगिक सुरुवात पत्रिकाको उत्पादनबाट गर्नसक्छन् । यस उद्योगका सारा कर्मचारी र उद्योगपति समेत पत्रकार हुन् । जब हामी पत्रिकाको स्वतन्त्रताको कुरा गर्छाैं तब यसलाई पत्रकारहरुको स्वतन्त्रता भन्नु एउटा भयङ्कर भुल हुनेछ ।आधुनिक प्रविधिले हरेक प्रकारका श्रमिक–उत्पादकसँग जे गरेको छ, पत्रकारहरुसँग त्यही गरेको छ । आधुनिक प्रविधिले कपडा सिलाउने, झाडु लगाउने, फलामको काम गर्नेलगायत श्रमिक–उत्पादकहरुको हातमा त्यस्तो कुनै कौशल दिएन, जसले उनीहरुको उत्पादन–कार्यक्षमता बढ्न सकोस् ।यस प्रविधिले यस्तो यन्त्र र यस्तो व्यवस्था पैदा गरेको छ, जसमा श्रमिक आफै उत्पादन हुन सक्दैन । ऊ कुनै व्यवस्थापक या प्रबन्धकको अधिनमा मजदुर बनेर रहन्छ ।लेखक र पत्रकारहरुसँग पनि यही भयो । आधुनिक प्रविधिभन्दा पहिले निस्कने अधिकांश पत्रिका लेखक वा साहित्यिक विचारकहरुले प्रकाशन गर्ने गरेका थिए ।औपचारिक वा अनौपचारिक ढङ्गले उनीहरुको समूह हुन्थ्यो र त्यस समूहले पत्रिका निकाल्थ्यो । नयाँ प्रविधिपछि लेखकले आफ्नो पत्रिका निकाल्न सक्दैन । पत्रकारले आफ्नो लेख पनि लेख्न सक्दैन । उसको लेखाइ एक व्यवस्थापकको संयोजनअन्तर्गत हुन्छ ।कुनै प्रतिष्ठित पत्रिकाका मालिक अब प्रेमचन्द, बाल गङ्गाधर तिलक, महात्मा गान्धी वा गोपबन्धु दास हुनसक्दैनन् । यसको अर्थ लेखक कहिल्यै पत्रिकाको मालिक बन्न सक्दैन भन्ने होइन । तर मालिक हुनका लागि उसले आफ्नो साहित्यिक–विचारकको जीवन छाडेर व्यवस्थापक वा उद्योगपतिको जीवन बाँच्नुपर्छ । यसो भन्नुको अर्थ सबै लेखक वा विचारकको आफ्नै पत्रिका हुनुपर्छ भन्ने पनि होइन । तर पत्रिका अवश्य लेखकहरुकै पकडमा हुनुपर्छ । पत्रिका होस् वा कपडा, आजको उत्पादन–व्यवस्थामा उद्योगपति र व्यवस्थापकलाई छोडेर कसैले ‘यो मेरो उत्पादन हो’ भन्न सक्दैन ।केही मानिसले आफैलाई धोका दिएर ‘यो हाम्रो सामूहिक उत्पादन’ भन्न सक्छन् । यस धोकालाई विश्वसनीयता प्रदान गर्न ‘प्रबन्धनमा मजदुरहरुको हिस्सेदारी’ सिद्धान्त पनि केही दिनसम्म चलेको थियो, आधुनिक प्रविधिले यस सिद्धान्तलाई मजाक बनाइदिएको छ ।अत्याधुनिक प्रविधिमा मजदुरहरुको जे स्थान छ, दैत्याकर पत्रिकामा पत्रकारको स्थान त्यही छ । त्यसैले उनीहरुलाई वास्तविक पत्रकार भन्ने वा नभन्ने ? यो प्रश्न उठ्नसक्छ ।पत्रकारहरुमा एक निपुणता हुन्छ । उनीहरुको भाषा चुस्त हुन्छ । तर्क र भावनालाई रङ्गीन बनाएर विषयवस्तु प्रकाश पार्छन् । तर विज्ञापन सामग्रीका रचनाकारहरुमा पनि त यी सबै योग्यताहरु हुन्छन् । केही विज्ञापनलाई पढ्दाको समय हामी साहित्य वा दर्शन पढेजस्तो भ्रममा पर्छौं । विज्ञापन सामग्री बनाउनेको नाम छापिएको हुन्न ।राजनीतिक– सामाजिक मुद्दामा समाचार–टिप्पणी लेख्नेहरुको ज्यादा चर्चा हुन्छ । उनीहरुको प्रतिष्ठा बन्छ ।उनीहरु एक दैत्याकार उद्योगका बुद्धिजीवी हुनु यस प्रतिष्ठाको ठूलो हिस्सा हो । दोस्रो हिस्सा, केही पत्रकारहरुमा लेखकको अंश पनि हुन्छ । यहाँ हामीले ‘लेखक’ शब्दको प्रयोग निकै सङ्कुचित अर्थमा गर्दैछौँ । लेखक ती हुन्, जो आफ्नो समग्र चेतनाको बलमा अभिव्यक्त हुन्छन् । लेखकको तुलनामा पत्रकारको कोटी लेखक र लेखन्दासबीचको हो ।जस्तो, कुनै जाँच आयोगको प्रतिवेदन लेख्ने कर्मचारी, कानुनी बहसको अर्जी लेख्ने वकिल वा पर्यटकका लागि निर्देशिका लेख्नेहरु पनि लेखक नै हुन् । आजको दिन तपाईं एक राम्रो पत्रकार खराब साहित्यकारभन्दा उत्कृष्ट छ भन्ने ठोकुवा गर्न सक्नुहुन्न ।दुवैका प्रेरणा स्रोत अलग छन् ।कोही व्यक्तिले साहित्य लेख्न छाडेर पत्रकारका रूपमा नाम र प्रतिष्ठा कमाउने हुनसक्छ । अहिले, केवल भारतका पिछडिएका पत्र–पत्रिकामा साहित्यकारहरुलाई पत्रकारिताका लागि बोलाइन्छ ।अत्याधुनिक पत्रपत्रिकामा यस्तो परिपाटी समाप्त भइसकेको छ किनकि साहित्यकारहरुमा यस्तो संस्कार हुन्छ, जो पत्रकारिताका लागि अयोग्यताको लक्षण हो ।आफ्ना मालिकले कहिल्यै काममा हस्तक्षेप गर्दैनन् भनेर दाबी गर्ने ठूला पत्रिकाका सम्पादकलाई आधुनिक साहुजीले हस्तक्षेप कहिल्यै गर्दैनन् भन्ने पनि थाहा हुनुपर्छ ।यस्ता अनेक साहुजी हुन्छन्, जसले कहिल्यै आफ्नो बाबर्ची, खजान्ची वा दर्जीलाई काममा हस्तक्षेप नगरेको होस् । ठूला पत्रिकामा सम्पादक चयन हुनुको एक योग्यता बुद्धिमत्ता पनि हो, ताकि उसको काममा मालिकले दखल दिनु नपरोस् ।नयाँ पिँढीका पत्रकारहरुका सवालमा भने यस्तो जोखिम नै छैन । उनीहरु लेखक वा विचारकका रूपमा होइन, प्रारम्भदेखि नै पत्रकारका रूपमा प्रशिक्षित भइरहेका छन् । विचार दबाउनका लागि धेरै भत्ता दिइरहनु पर्दैन– केवल यही कामलाई आकर्षक बनाउनका राम्रो तलबको प्रबन्ध गरिएको हुन्छ । यो तलब विशिष्टहरुले प्राप्त गर्ने बराबर हुन्छ । यस तलबको लायक हुनका लागि प्रतिबद्धताविहीन बुद्धिजीवी बन्ने प्रशिक्षण उनीहरुलाई मिलिरहन्छ ।जो पत्रकारमा लेखकको संस्कार बचेको छ, उसको काममा दखल लिनुपर्छ । त्यसैले मुम्बईमा हाम्रो एक साथीलाई धेरै समयसम्म सम्पादक बनाइएन । दिल्लीमा हाम्रा अर्का एक साथीले  एक ठूला उद्योगपतिको एक अखबरमा पत्रकार छन् । त्यस अखबारमा एक वरिष्ठ पत्रकार थिए, जो आफ्नो व्यक्तिगत जीवनमा घोर साम्यवादी हुन् । उनको लेखन उच्च कोटीको थियो, जसमा अखबरलाई गर्व थियो ।जब उनको अवकाशको समय आयो, तब हाम्रा साथीले ठट्टा गरे । ‘कमरेड, तपाईंको जुन लामो जीवन बाँकी छ, त्यसमा तपाईंले हाम्रा उद्योगपति–मालिकहरुको धन्दाका विषयमा एक पुस्तक लेख्नुहुनेछ भन्ने आशा मलाई छ ।’यस्तो मजाक किन ? उनमा स्वतन्त्र– लेखन शक्ति बचेको छैन । यदि उनका त्यस्तो शक्ति बचेको छ भने पनि मालिकले पत्रिकामा नियमित स्तम्भ लेख्न लगाएर उनलाई राम्रो रकम दिइरहनेछन् ।नयाँ पिँढीका पत्रकारहरुका सवालमा भने यस्तो जोखिम नै छैन । उनीहरु लेखक वा विचारकका रूपमा होइन, प्रारम्भदेखि नै पत्रकारका रूपमा प्रशिक्षित भइरहेका छन् । विचार दबाउनका लागि धेरै भत्ता दिइरहनु पर्दैन– केवल यही कामलाई आकर्षक बनाउनका राम्रो तलबको प्रबन्ध गरिएको हुन्छ । यो तलब विशिष्टहरुले प्राप्त गर्ने बराबर हुन्छ । यस तलबको लायक हुनका लागि प्रतिबद्धताविहीन बुद्धिजीवी बन्ने प्रशिक्षण उनीहरुलाई मिलिरहन्छ ।पत्रिका उद्योगको प्रवद्र्धनको एक सर्त समाजमा प्रतिबद्धताविहीन लेखकको बुद्धिजीवी वर्ग पैदा गर्नु हो । अर्थात शिक्षा र प्रशिक्षणको प्रक्रियामै उनीहरुलाई मालिक वर्गको विचारदृष्टिमा दीक्षित गरियोस् ताकि कुनै आदरणीय सम्पादकले आफ्नो विचारलाई दबाएर लेखिरहेका छन् भन्न नपरोस् ।हामी सीधै भन्ने छौँ सम्पादकको विश्वदृष्टि र साहुजीको विश्वदृष्टि एक अपूर्व मेलको संयोग हो । समाचारपत्र यदि समाचारहरुको पत्र हुन्थ्यो भने यति धेरै बहस आवश्यक पर्दैन थियो ।यदि संसारमा कहिल्यै समाचारहरुको पत्रिका हुनेछ भने त्यो एक बिल्कुल भिन्न विषय हुनेछ । विद्यमान सभ्यतामा एक तरिकाले हेर्दा पत्रिका जनमतको पहरेदार हो, दोस्रो तरिकाले हेर्दा, ऊ आफै जनमतको निर्माता हो ।यो मत–निर्माण केवल तत्कालीन मुद्दाका विषयमा मात्रै हुँदैन बरु गहिरो मान्यताहरु र दीर्घकालीन समस्याहरुको स्तरमा पनि हुन्छ ।मत–निर्माण वा प्रचार यति मौलिक र प्रभावशाली छ जसलाई मानस–निर्माण पनि भन्न सकिन्छ । प्रचारको सबैभन्दा शक्तिशाली रूप समाचार हो । यदि तपाईंले ‘फोहोरलाई घृणा गर्नुपर्छ’ भन्नुभयो भने यो फोहोविरुद्धको कमजोर प्रचार भयो । ‘फोहोर बढ्यो’ भन्नु फोहोरविरुद्धको  धेरै प्रभावशाली वाक्य हो । यदि तपाईंले ‘पाकिस्तानलाई दुस्मन सम्झनुस्’ भन्नुभयो भने यसको असर कम मानिसमा पर्नेछ । केही मानिसहरुले सोध्नेछन्, किन ?तर जब ती मानिसहरुले नै ‘पाकिस्तानलाई अमेरिकाबाट हतियारको नयाँ भण्डार मिल्यो’ भनेर पढ्नेछन्, तब दुस्मनी आफैँ बलियो हुनेछ ।तपाईंले ‘हामीलाई पाँचतारे होटलको आवश्यकता छ’ भनेर प्रचार गर्दा मानिसहरुले भन्न सक्छन्–छैन । तर जब उनीहरुले पत्रिकामा पढ्नेछन्– ‘होटल व्यवसायबाट सरकारलाई १० करोड रूपैयाँको विदेशी मुद्रा आर्जन भयो’, तब उनीहरु खुसी हुनेछन् ।प्रचारमा द्वन्द्व हुन्छ । शिक्षा– दानमा द्वन्द्व हुन्छ । समाचारमा द्वन्द्व हुँदैन, त्यसैले समाचारहरुबाट मान्यता बन्छन्, मानस पैदा हुन्छन् ।दैत्याकार बहुराष्ट्रिय पत्रपत्रिकाहरुको प्रभाव तेस्रो विश्वका शिक्षित वर्गमा कतिसम्म पर्छ भनेर यसैबाट अनुमान लगाउनुपर्छ ।महात्मा गान्धीले जब ‘हिन्द–स्वराज्य’ लेखेर डाक्टर र वकिलको पेसालाई समाज–विरोधी पेसाका रूपमा देखाए । हुनसक्छ, हुनसक्छ उनी उदाहरणहरुको सङ्ख्या बढाउन चाहँदैन थिए वा हुनसक्छ कि पत्रकारहरुको समाज विरोधी चरित्रको साक्षात्कार ती दिनहरुमा उनलाई भएको थिएन ।गान्धी अति अव्यावहारिक विचारकहरुको श्रेणीमा आउँछन् । उनको सपनाको समाज बन्नेवाला छैन । हामी वकिल र डाक्टरहरुको पेसालाई समाज–विरोधी भन्न सक्दैनौँ ।साधारण नागरिकलाई पाइला–पाइलामा वकिल र डाक्टरको सेवा जरुरी पर्छ । जस्तो, स्कुलमा राम्रो शिक्षा दिइँदैन भन्ने थाहा भए पनि यदि हामीले स्कुललाई समाज–विरोध भन्यौँ भने हाम्रा बच्चा मूर्ख नै रहनेछन् ।यसैगरी आधुनिक मनुष्यका लागि पत्रिकाहरु एउटा ठूलो बोझ भए पनि त्यसलाई नपढी बस्दा हामी अज्ञानी रहनेछौँ ।समाजमा कुरा गर्न लायक रहँदैनौँ । तपाईं यसलाई एक बिडम्बनापूर्ण स्थिति भन्न सक्नुहुन्छ, जहाँ पत्रिकाको स्वाधीनता छ तर पत्रकार पराधीन छन् । पत्रपत्रिका आधुनिक मनुष्यमाथि एउटा ठूलो अत्याचार हो । साथै हाम्रो संवैधानिक स्वतन्त्रताको माध्यम पनि हो ।