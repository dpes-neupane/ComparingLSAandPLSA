नेपालमा दसैँको रौनक सकिनै लाग्दा स्विडेनको स्टकहोममा भने भर्खर दसैँ आएझैँ भएको छ । नहोस् पनि किन सारा संसार प्रभाव पार्ने दुरगामी महत्त्वका विविध विधामाथि धमाधम नोबेल पुरस्कार घोषणा भइरहेको छ । त्यो रौनक आउँदो डिसेम्बर १० सम्म जारी रहने छ । हरेक वर्ष डिसेम्बर १० मा घोषित नोबेल पुरस्कार प्रदान गर्ने गरिन्छ । अल्फ्रेड नोबेलको इच्छा अनुरूप यो पुरस्कार भौतिकशास्त्र, रसायनशास्त्र, जीवशास्त्र, अर्थशास्त्र, साहित्य र शान्तिका लागि अद्वितीय काम गर्ने जीवित स्रष्टालाई  प्रदान गरिन्छ ।हुन त सबै विधाका नोबेल पुरस्कारको महत्त्व उति नै छ । तर सबैभन्दा जेठो विज्ञान (करिब १३.८ अर्ब वर्ष पहिला ब्रह्माण्डको उत्पत्तिसँगै भौतिक विज्ञानको सुरुवात भएको मानिन्छ) हुनुको नाताले र यसको ब्रह्माण्डव्यापी प्रभावका कारण सबैले यसप्रति चासो दिएका हुन्छन् ।नोबेल पुरस्कारको इतिहास हेर्ने हो भने सैद्धान्तिक ब्रह्माण्डशास्त्रमा यो पुरस्कार प्रदान गरेको पाइँदैन तर यसपाला भने एक जना ब्रह्माण्डशास्त्री र दुई जना खगोलशास्त्रीलाई प्रदान गरिएको छ । यसले सैद्धान्तिक ब्रह्माण्डशास्त्रमा अनुसन्धान गर्ने अनुसन्धातालाई हौस्याएको छ ।नेपाल जस्तो विकासशील मुलुकका लागि पनि यो खुशीको कुरो हो । किनकि प्रयोगात्मक अनुसन्धानका लागि हामीसँग प्रशस्त स्रोत साधन नहुन सक्छ । तर सैद्धान्तिक अनुसन्धान गर्न भने तुलनात्मक रूपमा आर्थिक दृष्टिकोणले सस्तो पर्न जान्छ । जे होस, यसपालाको भौतिकशास्त्रको नोबेल पुरस्कार ब्रह्माण्डशास्त्री जेम्स पेबल्सलाई कूल पुरस्कार राशिको आधा प्रदान गरिएको छ भने बाँकी आधा हिस्सा खगोलशास्त्रीद्वय मिचेल मेयर र डिडियार क्विलोजले बराबर पाउने छन् ।*****सन् ६० को दशकमा पेबल्सले ब्रह्मान्डको अनुसन्धान सुरु गर्दा यो विधा भ्रुण अवस्थामै थियो । ब्रह्माण्डसम्बन्धी कैयौँ जानकारीको कुनै वैज्ञानिक आधार थिएन । केवल अनुमानित तथ्याङ्क मात्र थिए । डा. पेबल्सले ठोस गणितीय आधार मात्र प्रदान गरेनन, सन् १९६४ मा पत्ता लागेको माइक्रोवेभ रेडिएसन ब्रह्मान्ड महाविस्फोट हुनुभन्दा ४ लाख वर्षपछि उत्पन्न भएको अवशेष हो भनेर ठोकुवासमेत गरे ।*****डा. पेबल्स  सन् १९६० पछिका सबैभन्दा प्रभावशाली ब्रह्माण्डशास्त्री मानिन्छन् । पछिल्लो आधा दशकका ब्रह्माण्डसम्बन्धी हरेक खोजमा उनको नेतृत्वदायी भूमिका छ । प्रिन्सटन विश्वविद्यालयका सेवा निवृत्त प्राध्यापक पेबल्सले अघि सारेको ब्रह्माण्डसम्बन्धी सिद्धान्तले १३.८ अर्ब वर्ष पहिले उत्पत्ति भएको ब्रह्माण्डको इतिहास बुझ्न धेरै हदसम्म सहयोग प्रदान गर्नेछ भने  मेयर र क्विलोजले सौर्यमण्डलभन्दा बाहिर पहिलो पल्ट ग्रह पत्ता लगाएर पृथ्वीभन्दा बाहिर हुन सक्ने सम्भावित जीवित प्राणीको अस्तिवको खोजका निम्ति मार्गप्रशस्त गरेका छन् । तर अहिलेसम्म जीवित वा हामीभन्दा उन्नत प्राणी भएको प्रमाण भने फेला परेको छैन ।सन् ६० को दशकमा पेबल्सले ब्रह्मान्डको अनुसन्धान सुरु गर्दा यो विधा भ्रुण अवस्थामै थियो । ब्रह्माण्डसम्बन्धी कैयौँ जानकारीको कुनै वैज्ञानिक आधार थिएन । केवल अनुमानित तथ्याङ्क मात्र थिए । डा. पेबल्सले ठोस गणितीय आधार मात्र प्रदान गरेनन, सन् १९६४ मा पत्ता लागेको माइक्रोवेभ रेडिएसन ब्रह्मान्ड महाविस्फोट हुनुभन्दा ४ लाख वर्षपछि उत्पन्न भएको अवशेष हो भनेर ठोकुवासमेत गरे । सामान्यतया माइक्रोवेभ रेडिएसन सबैतिर एकनासको रहन्छ । तर डा. पेबल्सको अनुसन्धानले कहीँकतै सूक्ष्म उतारचढाव भएको फेला पारे, जुन पदार्थ जम्मा भएको प्रमाण हो । कालान्तरमा त्यही पदार्थ जम्मा हुँदै गएर हालका ग्रह, तारा, तारापुन्ज र समग्र ब्रमान्डको उत्पत्ति हुन गएको हो । यसका अलावा डा. पेबल्सले, ब्रह्माण्ड कालो पदार्थले भरिएको अनुमान गरे, जसलाई हामी देख्न सक्दैनौँ । ज्ञात रहोस्, उक्त कालो पदार्थले सामान्य पदार्थसँग प्रतिकृया गर्न सक्दैन तर ब्रह्माण्ड निर्माणको प्रकृयामा भने यसको ठूलो भूमिका रहन्छ ।सन १९९० पछि डा. पेबल्सको धारणाले मूर्त रूप लिन थाल्यो । त्यति बेला नासाको ‘कस्मिक ब्याकग्राउन्ड एक्सप्लोलर’ अभियानले माइक्रोवेभ रेडिएसनमा उतारचढाव भएको तथ्य प्रमाणित रूपमा सङ्कलन गर्यो ।  अझ सन् १९९८ मा त वैज्ञानिकहरुको अर्को छुट्टाछुट्टै दुई समूहहरुले ब्रह्माण्ड विस्तार मात्र नभई यसमा प्रवेगसमेत उत्पन्न भइरहेको तथ्य फेला पारेर पेबल्सको सिद्धान्तलाई सही  सावित गरे ।सन् १९९० तिर डिडियर क्विलोज युनिभर्सिटी अफ जेनेभामा डा. मेयरका विद्यार्थी थिए । त्यतिबेला उनी आफ्नो अनुसन्धानका लागि प्रयोगशाला व्यवस्थापन र सफ्टवेयर लेखनमा व्यस्त थिए । सन् १९९४ मा क्विलोजले आफूले लेखेको प्रोग्रामको माध्यमले हामीभन्दा ५१ प्रकाश वर्ष टाढा अवस्थित ‘५१ पेगासी’ भन्ने सूर्यजस्तै देखिने तारा पत्ता लगाए । साथै उक्त ताराको समीपमा रहेर घुमिरहेका जुपिटर आकारका ग्रहहरु पनि देखे उनले । सुरुमा डा. क्विलोज हौसिएनन् किनकी उनलाई आफ्नै अनुसन्धानप्रति त्यति विश्वास थिएन त्यो बेला । पछि उनले यो अवलोकन कैयौँ पल्ट दोहोर्याएर हेरे । पटक पटक उही कुरा दोहोरिएपछि उनी ढुक्क भए र आफ्ना प्रोफेसर डा. मेयरलाई सुनाए । उनीहरुले १९९५ को अक्टोबर ६ मा आफ्नो अनुसन्धानको नतिजा सार्वजनिक गरे । यो अनुसन्धानले खगोलशास्त्रमा सौर्यमण्डल बाहिर ग्रहहरुको खोजीका लागि ढोका खोल्यो ।*****रोचक कुरा के छ भने सन् १९९५ देखि ‘सर्च फर एक्सट्राटेरिस्टेरियल इन्टेलिजेन्स’ अभियानले हरेक वर्ष ५ मिलियन डलर खर्च गरेर एक हजारभन्दा बढी तारा पत्ता लगाइसकेको छ । हालै मात्र सानफ्रान्सिस्को भन्दा २५० माइल उत्तर पूर्वमा ३५० एन्टेना भएको टेलिस्कोप जडान गरिएको छ । जसले सन् २०२५ सम्ममा अन्तरिक्षबाट एलियनहरुले पठाएको सूचना प्राप्त गरिसक्ने  विश्वास गरिएको छ ।*****आज खगोलशास्त्रीहरुले  हरेक महिना कम्तीमा पनि २ वटा नयाँ सौर्यप्रणाली पत्ता लगाइरहेका छन्, जसमध्ये करिब २५० वटा ग्रह हाम्रो पृथ्वी जस्तै सूर्यको वरिपरि घुम्छन् । जहाँ उन्नत  जीवनसमेत हुन सक्ने कुरालाई नकार्न सकिन्न । अहिलेसम्म हाम्रो आकाशगङ्गा तारामण्डलभित्र ४,००० वटा ग्रह पत्ता लागिसकेका छन् ।करिब सय वर्ष पहिले पृथ्वीको वरिपरि चक्कर काट्न धनी मानिसलाई समेत ६ महिना लाग्थ्यो । त्यो बेला ठूलो धन राशिको जरुरत पथ्र्यो । आज मध्यम वर्गका सामान्य मानिस ४८ घण्टाभित्र पृथ्वीको वरिपरि सजिलै फन्को  मार्न सक्छ । नासाले कैयौँ पल्ट मानवसहित सफल चन्द्र भ्रमण गरी सकेको छ । निकट भविश्यको कुनै दिन हामी सौर्यमण्डलको परिधि नाघेर  ब्रह्माण्ड विचारण गर्न सक्ने हैसियतमा हुनेछौँ । यस परिप्रेक्षमा, यसपालिको सैद्धान्तिक ब्रह्माण्डशास्त्र र खगोलशास्त्रमा दिइएको नोबेल पुरस्कारले यस क्षेत्रमा थप लगनीका लागि उत्प्रेरणा त दिने छ नै साथै निकट भविष्यमा पृथ्वी जस्तै मानव बस्तीका लागि अनुकुल ग्रहको खोजले पनि झनै तीव्रता पाउने छ भने पृथ्वी बाहिर उन्नत जीवनको खोजी अभियानमा समेत टेवा पुग्नेछ ।रोचक कुरा के छ भने सन् १९९५ देखि ‘सर्च फर एक्सट्राटेरिस्टेरियल इन्टेलिजेन्स’ अभियानले हरेक वर्ष ५ मिलियन डलर खर्च गरेर एक हजारभन्दा बढी तारा पत्ता लगाइसकेको छ । हालै मात्र सानफ्रान्सिस्को भन्दा २५० माइल उत्तर पूर्वमा ३५० एन्टेना भएको टेलिस्कोप जडान गरिएको छ । जसले सन् २०२५ सम्ममा अन्तरिक्षबाट एलियनहरुले पठाएको सूचना प्राप्त गरिसक्ने  विश्वास गरिएको छ ।जे होस् अब चाँडै नै हामी सौर्यमण्डल बाहिर जीवानुकुलित ग्रह र उन्नत जीवन (एलियन) भेट्न सक्ने दिशातिर उन्मुख छौँ । यी दुवै परिघटना समग्र मानव जातिका लागि दुरगामी महत्त्वका हुने छन् । झट्ट हेर्दा अन्तरिक्ष अनुसन्धान र मिसन अत्यधिक खर्चिला प्रतित हुन्छन् । अविकसित  मात्र होइन विकसित भनिने देशामा समेत जनस्तरबाटै विरोधसमेत भएको हामी देख्छौँ । उदाहरणका लागि चन्द्र अभियानताका अमेरिकामै यसको विरोध भएको थियो । सामान्य मानिसले दुरुह विज्ञानका दुरगामी प्रभावका बारे हेक्का राख्न सम्भव पनि छैन । परन्तु, राष्ट्रको नेतृत्व गर्ने राजनेताले भने यो कुरो बुझ्न जरुरी हुन्छ । कल्पना गरौँ, चन्द्रमामा मानिससहित यान अवतरण गर्ने वैज्ञानिक आधार समेत तयार नभएको बेला साठीको दशकमा जोन एफ केनेडीले चन्द्रमामा मानिस अवतरण गर्ने अकाट्य सपना नेदेखेको भए के हुन्थ्यो ?यता स्टकहोमले धमाधम ब्रह्माण्डशास्त्रीलाई पुरष्कृत गर्दैगर्दा नेपाल भने चिनियाँ राष्ट्रपती सीको भ्रमणमा रमाएको छ । देशको मेरुदन्ड मानिने प्रविधिको विकासमा नेताहरुको खासै ध्यान देखिन्न । मेधावी ब्रह्माण्डशास्त्री एवम् त्रिभुवन विश्वविद्यालय भौतिकशास्त्र  केन्द्रीय  विभाग प्रमुख बिनिल अर्यालको नेतृत्वमा हाम्रो भौतिकशास्त्र विभागले पछिल्लो चरणमा केही प्रगति गरेको छनक दिएको छ  तर राजनीतिक नेतृत्वको उदासिनताले उल्लेख्य प्रगति हासिल गर्न भने सकिएको छैन । आशा गरौँ, देशले चाँडै विज्ञानप्रेमी नेतृव प्राप्त गर्नेछ, जसले हामीलाई सुविधा र समृद्दी दुवै दिनेछ ।डा. वीरबहादुर बोहरा भौतिकशास्त्र तथा अन्तरिक्ष विज्ञान विभाग न्यासभिल स्टेट कलेज, न्यासभिल, टेनेसे, अमेरिकामा प्राध्यापक (उप. तथा अनुसन्धाता) हुन् ।#nobel prize