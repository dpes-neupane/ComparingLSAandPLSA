अहिले दसैँको बेला छ । धेरै मानिसको जिज्ञासा के छ भने कम्युनिस्ट नेता पुष्पलाल प्रधानलगायतका कम्युनिस्ट नेताहरुले निर्वासनमा रहँदा र नेपालमा रहँदा दसैँलाई कसरी मनाउथे होलान् ? मैले पुष्पलालसँग लामो संगत गरेकाले पुष्पलालको दसैँ कस्तो हुन्थ्यो भन्ने स्मरण गर्दैछु । सागरनाथमा दसैँको रौनकनेपालभित्र बस्दा अरूले जसरी दसैँ मनाउने हुन् पुष्पलाल र अन्य कम्युनिस्ट नेताले पनि त्यसैगरी मनाउने गर्दथे । तर, निर्वासनमा गइसकेपछि दसैँको खास रौनक हामीले पाएनौँ । प्रवासमा दसैँ आएजस्तो लाग्दैनथियो । दसैँको बेलामा खानेपिने, रमाइलो गर्ने र अफन्तहरूसँग भेटभाट, रमाइलो गर्नुपर्छ भन्ने जुन धारणा छ त्यो निर्वासन कालमा पुष्पलालमा थिएन ।दसैँको बेलामा पनि उहाँ कहिले वनारसमा, कहिले बाहिरतिर र कहिले कतातिर हुनुहुन्थ्यो । पछिल्लो कालमा जब बीपी कोइराला पनि निर्वासित भएर वनारसको सागरनाथमा बस्न थाल्नुभयो, त्यसपछि चाहिँ सागरनाथमा दसैँको केही रौनक आउनथाल्यो । जाने, बस्ने भेटघाट गर्ने, आपसमा शुभकामना आदानप्रदान गर्ने कामहरू हुनथाल्यो ।  बीपी निर्वासित भइसकेपछि विशेषगरी सागरनाथमा साथीको खेतको घरमा बस्न थालेपछि दसैँ आयो कि जस्तो लाग्न थाल्थ्यो । तर बनारसमा बस्दा हामीले दसैँभन्दा रमाइलोसँग मनाउने गरेको पर्व थियो तिहार । तिहारमा भाइटिका नभए पनि देउसी र भैलो खेल्ने चलन थियो । त्यसबेला हामी विद्यार्थीहरू एउटा टिम बनाएर गीत, कविता लेखेर र बनाएर भैलो देउसीभैलो खेल्न नेपालीहरूको घरमा पुग्थ्यौँ । त्यसका लागि बीपी कोइराला बसेको ठाउँ सागरनाथमा पनि जान्थ्यौ । दसैँले खास नछोए पनि भारतीयहरूले पनि मान्ने गरेको हुनाले पनि हुनसक्छ । दीपावलीको जति रमाइलोपन दसैँमा हुँदैनथियो ।जब बीपी कोइराला पनि निर्वासित भएर वनारसको सागरनाथमा बस्न थाल्नुभयो, त्यसपछि चाहिँ सागरनाथमा दसैँको केही रौनक आउनथाल्यो । जाने, बस्ने भेटघाट गर्ने, आपसमा शुभकामना आदानप्रदान गर्ने कामहरू हुनथाल्यो ।  बीपी निर्वासित भइसकेपछि विशेषगरी सागरनाथमा साथीको खेतको घरमा बस्न थालेपछि दसैँ आयो कि जस्तो लाग्न थाल्थ्यो ।पुष्पलालको दसैँलाई हेर्ने दृष्टिकोणपुष्पलालजीमा दसैँलाई हेर्ने परम्परागत दृष्टिकोण त छँदैथियो । तर पुष्पलालबाट दसैँ मनाउने काम चाहिँ भएन । वनारसमा बस्दा दसैँमा एक दिन भएपनि राम्रोसँग खानपिन गर्नुपर्छ भन्ने सोचाइ चाहिँ देखिन्थ्यो । तर दसैँमा देवी देवताका मन्दिरहरू जाने र पूजाआजा गर्ने काम हँुदैनथियो । वनारसमा द्वितीयम् ब्रह्मचारिणी, प्रथम शैलपुत्री चः भनेजस्तै सबै नवदुर्गाका नौवटा मन्दिरहरू छन् । ती मन्दिरहरूमा मानिसहरूको जमघट हुने, दर्शनार्थीहरूको भीडभाड हुन गर्छ । तर हामीहरू दसैँ मनाउने उद्देश्यले मन्दिरहरूमा जाने गर्दैनथियौँ ।दसैँ चाडलाई लिएर पुष्पलालजीले कुनै नयाँ विचार वा धारणा बनाउनुभएको थिएन र त्यसवारे खासै छलफल पनि हुदैनथियो ।दसैँलाई विभिन्न जातजातिहरूले विभिन्न किसिमले मनाउने चलन छ । नेपालमा दसैँमा खसीबोका काट्ने चलन छ तर बनारसमा त्यहाँका देवीदेवताका मन्दिरमा लगेर काट्ने चलन छैन । विभिन्न जातजातिहरुले विभिन्न ढङ्गले दसैँ मनाउँछन् भन्ने सोचाइ र बुझाइ पनि पुष्पलालमा थियो । तर दसैँकै बारेमा पुष्पलालको नयाँ सांस्कृतिक दृष्टिकोण, व्याख्या र विश्लेषण रहेको थाहा छैन ।नेपालमा दसैँमा खसीबोका काट्ने चलन छ तर बनारसमा त्यहाँका देवीदेवताका मन्दिरमा लगेर काट्ने चलन छैन । विभिन्न जातजातिहरुले विभिन्न ढङ्गले दसैँ मनाउँछन् भन्ने सोचाइ र बुझाइ पनि पुष्पलालमा थियो । तर दसैँकै बारेमा पुष्पलालको नयाँ सांस्कृतिक दृष्टिकोण, व्याख्या र विश्लेषण रहेको थाहा छैन ।एउटा कुरा के भने मातृसत्तात्मक समाजको यो एउटा प्रतीक हो । कुनै समयमा नेपालमा पनि अरू देशमा जस्तै मातृसत्तात्मक समाज थियो भन्ने कुराको यो एउटा सम्झना हो । त्यसैको परम्परा हो । यसैका आधारमा देवीहरूको पूजा गर्ने, चलन चलेको हो भन्ने व्याख्याविश्लेषण उहाँले गर्नुहुन्थ्यो । मातृसत्तात्मक समाज लेख्दा पनि उहाँले जीवित देवीका प्रसङ्ग लिएर आउनुभएको छ । तर यो भन्दाअघि दसैँको विशिष्ट योगदान अनि व्याख्या विश्लेषण गरेको पाइँदैन । मातृसत्तात्मक समाजको एउटा परम्परागत प्रतीक हो, सम्झना हो भन्ने रूपमा मात्रै लिएको हामीले पायौँ त्योभन्दा बढी पुष्पलालजीमा पाएनौँ ।निर्वासित जीवनमा पर्वहरुको उत्साह कमनिर्वासित जीवन भएकाले पनि हुनसक्छ, त्यहाँ खासै नेपालमा जस्तो पर्वहरूमा उत्साह हुँदैनथियो । तर पर्वहरूमध्ये दीपावलीमा भने उत्साह पाइन्थ्यो । किनभने देउसीभैलो खेल्न सबै नेपालीकोमा जाने, खेलेको पैसाबाट नेपाली विद्यार्थीहरूको छात्रपरिषद्को कोष निर्माण गर्ने, पत्रपत्रिका छपाउन आर्थिक सङ्कलन गर्नेजस्ता कामहरू दीपावलीमा हुन्थे । तर दसैँमा बनारसमा बसेका नेपालीहरू (जो कासीवास बसेका हुन्छन्) उनीहरूमा पनि उत्साह देखिँदैनथियो ।दुख भएपनि दसैँमा भिन्न खानादसैँमा भिन्न खाना भनेको माछामासु हुन्थ्यो । अरुबेलाभन्दा दसैँमा भएसम्म पुगेसम्म माछामासु थपिन्थ्यो । पुष्पलालजीमा गुलियो सुलियोमा त्यति ध्यान थिएन बरु माछामासुतिरै जोड गर्नुहुन्थ्यो ।त्यतिबेला माछामासु खानलाई खर्चको जोहो गर्नुपथ्र्यो । कहिले साथीहरू जाँदा सहयोग गर्थे त्यसबेला भने राम्रै खाइन्थ्यो । साथीहरू गएनन् भने साधारण किसिमको खाना हुने भयो । त्यतिबेला पुष्पलालजीलाई खानपिनको दुःखदुःखै थियो ।त्यतिबेला माछामासु खानलाई खर्चको जोहो गर्नुपथ्र्यो । कहिले साथीहरू जाँदा सहयोग गर्थे त्यसबेला भने राम्रै खाइन्थ्यो । साथीहरू गएनन् भने साधारण किसिमको खाना हुने भयो । त्यतिबेला पुष्पलालजीलाई खानपिनको दुःखदुःखै थियो । साथीहरुले संस्कृत विश्वविद्यालयको छात्रवासमा खान दिएको रोटी, दाल तरकरी ल्याइदिनुहुन्थ्यो । हामी कत्यो खान्थ्यौँ । त्यसरी पनि हामीले कति दिन, महिना र वर्ष वितायौ । कोही साथी, नातेदार र इस्टमित्र भइहरू काठमाडौँबाट पुग्यो भने त्योबेलामा माछामासु खानपिन हुन्थ्यो ।साहानाले पठाएको पैसा थोरै हुन्थ्योसाहानाजीले बेलाबेलामा पैसा पठाउने गर्नुहुन्थ्यो । तर त्यो पैसाको मात्रा थोरै हुन्थ्यो । उहाँहरूलाई पनि आर्थिक सङ्कट नै थियो । जस्तो म काठमाडौँ आउँदाखेरि खामभित्र हालेर २, ४, ५ सयसम्म मैले नै पनि लगिदिएको छु । त्योभन्दा बढी हुँदैनथियो ।निर्वासनमा बस्दाको बसाइँ र खानपिन कष्टपूर्ण नै थियो ।म बनारसमा पुष्पलालसँग धेरै समयसँगै बसँे । हाम्रो एउटै भान्सा थियो । उहाँसँग बसेको तीन चार वर्षपछि मेरो परिवार बनारस गए । परिवार आएपछि म बाहिर नेपाली निवास बाबु माधवप्रसादको घरमा बस्न थालेँ । त्याहाँ बस्दा माधवप्रसादका छोराछोरी सागर शर्मा र इला शर्मालाई होम ट्युसन गर्ने र बस्ने गथ्र्यौं ।त्योबेलाका थुप्रै काम्रेरडहरूको जीवनपद्दतिबनारसमा हामी धेरै जना बस्ने भएपनि सामूहिक किसिमले चाडवाड मनाउने चलन थिएन । सवै एक ठाउ जम्मा भएर टीका, जमरा लगाउने चलन थिएन । नेपाल आउँदा दसैँ आएजस्तो लाग्थ्यो तर त्यहाँ त्यस्तो अनुभव हुँदैनथियो ।बीपी आएपछि जमघट बढ्योबीपी सागरनाथ गएपछि भने जमघट बढ्न थाल्यो ।जमघट भएपनि टीका हुँदैनथियो ।दसैँ, तिहारका बारेमा सांस्कृतिक चिन्तन र सामान्य छलफलहरू नभएपनि अघिपछिका सांस्कृतिक प्रशिक्षणमा सामान्य छलफलहरु हुन्थे ।तर विशेष गरेर दसैँको संस्कृतिका पक्षमा वा त्यसमा केन्द्रीत रहेर छलफलको आयोजना गर्ने चलन थिएन ।समाज विकासक्रममा आफै रूपान्तरणदसैँलाई रूपान्तरण गर्नुपर्छ भन्ने पुष्पलालमा थिएन । परम्परागत रूपमा मानिसहरूले जसरी मानिरहेका छन् । समाज विकासक्रमा यो आफै रूपान्तरण हुँदै जान्छ भन्ने नै रहेको बुझिन्थ्यो । हामीले जबर्जस्ती रूपान्तरण गरेर यो रूपान्तरण हुँदैन । बाहिरी सतहमा देखिएपनि त्यसको आन्तरिक जीवनमा रूपान्तरण हुनका लागि सांस्कृतिक रूपमै रूपान्तरण गर्न समाजमै त्यस किसिमको विकास हुँदैजानुपर्छ । समाज जसरी विकसित हुँदै जान्छ, सांस्कृतिक चिन्तनहरू पनि त्यसरी नै विकसित हुँदै जान्छन् भन्ने नै थियो । तर समाज भन्दा सांस्कृतिक चिन्तन अलि ढिलो र सुस्त गतिले रूपान्तरित हुन्छ भन्ने विषयहरूमा छलफल हुन्थे । रूपान्तरणका लागि मार्गदर्शन गर्नुपर्छ अथवा आफूले त्यो जीवनपद्धति अँगालेर एउटा नमुना बन्नुपर्छ भन्ने सोच खासै आएन ।दसैँलाई रूपान्तरण गर्नुपर्छ भन्ने पुष्पलालमा थिएन । परम्परागत रूपमा मानिसहरूले जसरी मानिरहेका छन् । समाज विकासक्रमा यो आफै रूपान्तरण हुँदै जान्छ भन्ने नै रहेको बुझिन्थ्यो । हामीले जबर्जस्ती रूपान्तरण गरेर यो रूपान्तरण हुँदैन ।बढी राजनीतिले नै खिचेकाले होला पुष्पलालजीले चाडपर्वको बारेमा त्यसबारे लेख्नुपनि भएन ।तर उहाँले नारीसत्ताको बारेमा लेख्नुभएको छ ।मातृसत्तात्मक समाजमा छ । चाडपर्व पनि मातृसत्ताको परम्परागत रूप भन्ने थियो ।निर्वासनबाट काठमाडौँ फर्किसकेपछि...३५ सालमा पुष्पलाल बित्नुभयो । ३६ सालमा जनमत सङ्ग्रह घोषणा भयो । जनमत सङ्ग्रहको घोषणा भएपछि हाम्रो पार्टीले चित्रबहादुर गुरुङ, म र सहाना प्रधानलाई जनमत सङ्ग्रहमा बहुदलीय व्यवस्थाको प्रचार प्रसारमा संलग्न भएर देशव्यापी अभियान सञ्चालन गर्ने जिम्मा दियो । त्यो जिम्मा दिएपछि म नेपाल फर्किएँ ।जनमत सङ्ग्रहको घोषणा भएपछि हाम्रो पार्टीले चित्रबहादुर गुरुङ, म र सहाना प्रधानलाई जनमत सङ्ग्रहमा बहुदलीय व्यवस्थाको प्रचार प्रसारमा संलग्न भएर देशव्यापी अभियान सञ्चालन गर्ने जिम्मा दियो । त्यो जिम्मा दिएपछि म नेपाल फर्किएँ ।नेपाल फर्किसकेपछि मेरो समय (जनमत सङ्ग्रहको वर्ष) काठमाडौँमै बित्यो । हामी त्यतिबेला ठहिँटीमा बस्थ्यौँ । ठमेलमा रातो युगधारा भन्ने पत्रिका थियो । त्यसका प्रकाशक (मालिक)का छोरालाई म ट्युसन पढाउँथे । त्यहीँबाट आएको पैसाले मेरो खर्च धानेको थियो । प्रकाशक तीर्थ ज्यापू भन्ने व्यक्ति थिए र म उनैको छोरालाई ट्युसन पढाउँथे । त्यतिबेला रघुजी पन्तले पनि त्यहीँ काम गर्नुहुन्थ्यो । मलाई पत्रिकाप्रति त्यति चासो थिएन । मेरो काम त्यहाँ जाने र पढाउने, आफूले जानेको सिकाउने मात्रै हुन्थ्यो । कृष्णदास पनि त्यहाँ नै हुनुहुन्थ्यो त्यतिबेला । उहाँ आउने गर्नुहुन्थ्यो । कृष्णदाससँग त्यहीँ नै मेरो चिनजान भएको हो ।(१९९९ सालमा गुल्मीको मानकोटमा जन्मनुभएका ज्ञवाली नेपाल कम्युनिष्ट पार्टीका संस्थापक पुष्पलालका सबैभन्दा निकटस्थमध्येका एक हुनुहुन्छ । उहाँले नेपाली कांग्रेसका नेता बिपीसँगको संगतमा धेरै समय विताउनुभएको छ । पुष्पलालको त्यसवेलाको दसैँ कस्तो हुन्थ्यो, कसरी मनाउनुहुन्थ्यो ? पाठकको जानकारीका लागि ज्ञवालीका अनुभव पस्केका छौ–सम्पादक )  #पुष्पलाल#कम्युनिष्ट#दसैँ