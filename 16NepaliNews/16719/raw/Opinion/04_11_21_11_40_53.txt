कानुनी रूपमै बलात्कार एक निकृष्ट र जघन्य अपराध हो । समाजमा यस्ता घटना अहिले पनि दिनानुदिन बढिरहेकै छन् । आफ्नै बाबु, दाजुभाइ, काका, साथीभाइ, नजिकका आफन्त, छरछिमेकबाटै बालिकाहरु तथा महिलाहरु बलात्कृत भइरहेका छन् । यसले समाज दिनदिनै झन् असभ्य बन्दै गएको छ ।महिला हिंसाभित्रको सबैभन्दा कारुणिक अवस्था हो बालिका बलात्कार । यस्ता घटनाले समाजमा पुरुषलाई हेर्ने दृष्टिकोण फरक हुन पुगेको छ । आफ्नै बाबुबाट दाजुभाइबाट  एउटी छोरी, एउटी बहिनी बलात्कृत हुन्छिन् भने बाहिरी समाजमा कहाँ, कसरी सुरक्षित हुन सक्लिन् ? छोरीचेलीहरु अझै पनि घर, अफिस, स्कुल, अस्पताल, बाटोघाटो आदि सबै ठाउँ र क्षेत्रबाटै असुरक्षित बनिरहेका छन् । गत सोमबार सिन्धुपाल्चोकमा एक ६ वर्षीया बालिका बलात्कृत भइन् । उनलाई सिन्धुपाल्चोक बाह्रबिसे नगरपालिका–५, सिङार्चेका १९ वर्षीया उज्ज्वल बस्नेतले बलात्कार गरेका थिए ।  बस्नेतले ती बालिकालाई ललाइफकाई आफ्नै घरमा लगेर जबरजस्ती बलात्कार गरेका थिए । बस्नेतलाई अहिले प्रहरीले पक्राउ गरेर अनुसन्धान गरिरहेको छ ।बर्दियामा हाडनातामा बलात्कार गरेको आरोपमा एक जनालाई प्रहरीले पक्राउ गरेको छ । आफ्नै सहोदर बहिनीलाई बलात्कार गरेको आरोपमा प्रहरीले ती व्यक्तिलाई पक्राउ गरेको हो । कसैलाई भनिदिए मार्ने धम्की दिएर आफ्नै बहिनीलाई बलात्कार गरेका उनलाई हिरासतमा लिएर अनुसन्धान गरिरहेको छ । यता काठमाडौँ नागार्जुनमा एक ३६ वर्षीया महिला जबर्जस्ती करणीमा परेकी छिन् । काठमाडौँ नागार्जुन नगरपालिका–३ बस्ने ३१ वर्षीय सोमराज नगरकोटीलाई प्रहरीले पक्राउ गरेको छ । नगरकोटीले ती महिलालाई जबरजस्ती पटक पटक करणी गरेकाले उनलाई महानगरीय प्रहरी वृत्त बालाजुबाट प्रहरीले पक्राउ गरेको हो । नगरकोटीलाई प्रहरीले पक्राउ गरी थप अनुसन्धान गरिरहेको छ ।मङ्सिर ९ गते मेडिसिटी हस्पिटलका डाक्टर रोहितप्रसाद झाले चेकजाँच गर्न आएकी एक बिरामीलाई बलात्कार प्रयास गरेका छन् । ३३ वर्षीय ती महिला होलबडी चेकअप गर्न सो हस्पिटल पुगेकी थिइन् । डाक्टर झाले नियमित जाँच गर्नेक्रममा ती महिलाको संवेदनशील अङ्गहरुमा छँुदै बलात्कार प्रयास गरेका थिए । त्यसपछि प्रहरीले डा. झालाई पक्राउ गरेको छ र अहिले जबर्जस्ती करणी उद्योगमा ललितपुर जिल्ला अदालतबाट चार दिनको अनुसन्धान म्याद लिएको छ ।त्यस्तै कात्तिक १२ गते एक १८ वर्षीय युवती बलात्कृत भइन् । काठमाडौँको माकलबारीमा आफन्तको घरमा लगेर उनलाई इन्द्रहाङ राईले बलात्कार गरेका थिए । राई अनेरास्ववियु केन्द्रीय सदस्य तथा आरआर क्याम्पसका स्ववियु सहसचिव पनि हुन् । उनले ती युवतीलाई भैली खेल्न जाने भन्दै बोलाएर बलात्कार गरेको अनुसन्धानबाट खुलेको छ । राई अहिले केन्द्रीय कारागार सुन्धारामा छन् ।*****बालिका तथा महिला जुन समाजमा बसोबास गर्छन्, त्यही समाजका व्यक्तिहरुबाट उनीहरु बढी बलात्कार भएका छन् । अहिले पनि सबैभन्दा बढी ६४ प्रतिशत महिला छिमेकीबाट, १३ प्रतिशत साथीबाट, १० प्रतिशत आफूले आत्मीय ठानेका साथीबाट, ७ प्रतिशत परिवारका सदस्य (बाबु, दाजुभाइ, काका)बाट, ३ प्रतिशत संस्थाका कर्मचारीहरुबाट, २ प्रतिशत शिक्षक र १ प्रतिशत कानुनी एवं सामाजिक परम्पराअनुसार विवाह नगरेका तर विवाहितसरह सँगै बसेका साथीबाट बलात्कृत भएको तथ्याङ्कले देखाएको छ ।*****यता कीर्तिपुर (ठाउँ परिवर्तन) की एक युवतीलाई बलात्कार प्रयास गरेको अभियोगमा सिनामङ्गलस्थित कन्सल्टेन्सी मिता इन्टरनेसनल प्रालिका सञ्चालक रोहितकुमार ढुङ्गाना पक्राउ परेका छन्  । उनले जागिर लगाइदिने प्रलोभनमा बलात्कार प्रयास गरेको पीडितको भनाइ छ । अहिले ढुङ्गाना प्रहरी परिसर ललितपुरमा छन् र उनलाई अदालतबाट म्याद थप गरेर विस्तृत अनुसन्धान गर्ने प्रहरीले बताएको छ ।यी त केही प्रतिनिधी घटनाहरु मात्र हुन् । बलात्कार जस्तो जघन्य अपराधका घटना दिनानुदिन बढिरहेका छन् । एक दिनमा कम्तीमा ५ वटासम्म यस्ता घटना भइरहेको प्रहरीले बताउँदै आएको छ । तर प्रहरी प्रशासन नै बलात्कार जस्तो जघन्य अपराधमा संवेदनशील नहुँदा यस्ता घटनाका दोषी समाजमा सजिलै उम्केर घुमफिर गरिरहेका छन् भने पीडित झन् पीडित बन्दै जाुनपर्ने अवस्था छ ।बालिका तथा महिला जुन समाजमा बसोबास गर्छन्, त्यही समाजका व्यक्तिहरुबाट उनीहरु बढी बलात्कार भएका छन् । अहिले पनि सबैभन्दा बढी ६४ प्रतिशत महिला छिमेकीबाट, १३ प्रतिशत साथीबाट, १० प्रतिशत आफूले आत्मीय ठानेका साथीबाट, ७ प्रतिशत परिवारका सदस्य (बाबु, दाजुभाइ, काका)बाट, ३ प्रतिशत संस्थाका कर्मचारीहरुबाट, २ प्रतिशत शिक्षक र १ प्रतिशत कानुनी एवं सामाजिक परम्पराअनुसार विवाह नगरेका तर विवाहितसरह सँगै बसेका साथीबाट बलात्कृत भएको तथ्याङ्कले देखाएको छ । त्यस्तै बलात्कारको शिकार १६ वर्षमुनिका ४८ प्रतिशत बालिका बढी बलात्कार प्रभावित छन् । त्यस्तै १७ देखि २५ वर्ष उमेर समूहका ३४ प्रतिशत, २६ देखि ३५ वर्ष उमेर समूहका ९ प्रतिशत, ३६ देखि ४५ तथा ४६ वर्षभन्दा माथि उमेर समूहका ४–४ प्रतिशत महिलाहरु बलात्कारबाट प्रभावित भएको ओरेक नेपालको अन्वेषी वर्ष पुस्तक ०७६ मा उल्लेख गरिएको तथ्याङ्कले देखाएका छन् । यी तथ्याङ्कहरुले पनि के देखाउँछ भने धेरैजसो बलात्कारका घटनाहरु बालिकाहरुमाथि नै हुने गरेका छन्, जुन स्कुल जाने उमेरका छन् ।एकातिर बलात्कारपछि कतिपय बालिकाहरुको निर्मम तरिकाले हत्या हुने गरेका घटना पनि बाहिर आएका छन् । त्यसको पछिल्लो उदाहरण निर्मला पन्त हत्या प्रकरणलाई लिन सकिन्छ । १२ वर्षीया निर्मला पन्तको आज बलात्कारपछि हत्या भएको पनि लगभग डेढ वर्ष पुग्न लागिसक्यो तर बलात्कार र हत्यामा संलग्न भएकालाई अहिलेसम्म प्रहरी प्रशासनले पक्रन सकेको छैन । यसबाट पनि पुष्टि हुन्छ पीडकहरुलाई जहिले पनि राजनीतिक संरक्षण रहिरन्छ साथै उनीहरु सामाजिक रूपमा पनि सहजै रहन, बस्न सक्छन् यो समाजमा । तर जो वास्तविक पीडितहरु हुन्छन् उनीहरु शारीरिक रूपमा विक्षिप्त त बन्छन् । घटनापश्चात मानसिक रूपमा पनि एकदमै विक्षिप्त हुन पुग्छन् साथै कुनै दोषबिनै उनीहरुले पारिवारिक र सामाजिक रूपमा समेत अनेक लाञ्छनाहरुको सामना गर्नुपर्ने हुन्छ । तर पीडितहरुको त्यसपछिको कष्टकर जीवनको बारेमा कसलाई चिन्ता ?यस्तो निकृष्ट अपराध नियन्त्रणका लागि विभिन्न कानुन पनि निर्माण भएका छन् तर तिनीहरुको कार्यान्वयन पक्ष फितलो देखिएको छ । बलात्कारको सजाय पनि उमेरअनुसार फरक फरक छन् । १० वर्षभन्दा मुनिका बालिकालाई बलात्कार गरे १० देखि १५ वर्षसम्म कैद, १४ वर्षदेखि १६ वर्षसम्मका बालिका वा किशोरीलाई बलात्कार गरे ८ देखि १२ वर्षसम्म कैद, १६ देखि २० वर्षसम्मको युवतीलाई बलात्कार गरे ५ देखि ८ वर्षसम्म कैद र २० वर्षदेखि माथिका महिलाहरुलाई बलात्कार गरेमा ५ देखि ७ वर्षसम्म कैद सजायको व्यवस्था गरिएको छ ।  त्यस्तै बलात्कारसम्बन्धी उजुरी गर्ने हदम्याद ३५ दिनबाट बढाएर ६ महिना र नयाँ अपराध संहितासँगै त्यसलाई बढाएर एक वर्ष पुर्याइएको छ ।घरेलु हिंसा तथा कसुर सजाय ऐन, कार्यस्थलमा हुने दुव्र्यवहार नियन्त्रण ऐन, वैवाहिक बलात्कारसम्बन्धी ऐनलगायतका कानुनी प्रावधानले महिलामाथि हुने हिंसालाई सम्बोधन गरिरहेका छन् । तर कानुनी व्यवस्था र यसको कार्यान्वयनले मात्र बलात्कारबाट पीडितमाथि न्याय गर्न सकेको छैन । कार्यान्वयन पक्ष फितलो भएकै कारण यस्ता अपराधमा संलग्न अपराधीहरु केही वर्षपछि सजिलै जेलबाट छुटी समाजमा खुल्ला हिँड्ने परिपाटीले कानुनमाथि आम जनताको भरोसा कम भएर गएको छ, कानुनकै उपहास भएको छ ।*****घटनाको तथ्यगत विश्लेषण गर्दा बालिका तथा किशोरीहरु बढी मात्रामा पीडित बनेका छन् । उनीहरुको पुनस्र्थापना अहिले ठुलो चुनौती बनेको छ । एउटी पीडितलाई शारीरिक रूपमा जति आघात पुगेको हुन्छ, त्यो भन्दा बढी घाउ उसलाई मानसिक रूपमा लागेको हुन्छ । जसलाई मनोसामाजिक परामर्शका माध्यमबाट पहिलाको अवस्थामा फर्काउन सकिन्छ । दीर्घकालीन आवास गृह व्यवस्था र पीडितका आवश्यकतालाई प्राथमिकतामा राखेर शिक्षा, सीप तथा रोजगारीका अवसर सिर्जना गर्नु राज्यको दायित्व हो । *****महिलाहरुको लामो सङ्घर्षपश्चात दु्रत न्याय प्रणाली (फास्ट ट्रयाक) लाई आत्मसात गरिए पनि यसको कार्यान्वयन प्रक्रिया प्रभावकारी भएको छैन, अझै न्याय प्राप्त गर्न सहज छैन । अझै पनि बलात्कृत बालिका तथा महिलाहरूप्रति रहेको विभेदकारी दृष्टिकोणका कारण उनीहरुले परिवार र समाजमा बसेर आफ्नो न्यायको लडाइँ लड्ने वातावरण बनेको छैन ।राष्ट्रिय मानव अधिकार आयोगकी प्रवक्ता मोहना अन्सारी भन्नुहुन्छ, “जो बलात्कार पीडित छ उसैलाई दोषारोपण गरेर बहस सुरु हुन्छ । उसको चरित्र, व्यक्तित्व र उठबस कोसँग थियो भन्ने जस्ता कुराहरु उठ्न थाल्छन् । त्यस्तो कदापि हुनुहँदैन, बलात्कार विशुद्ध अपराध हो ।” त्यस्तै बलात्कारका घटनालाई विशेष प्राथमिकतामा राखेर हेरिनुपर्नेमा त्यसो नगरिँदा पीडितहरुले प्रहरी कार्यालय तथा अदालतमा बारम्बार झेल्ने तनाव र दुव्र्यवहारले उल्टै पीडकलाई प्रोत्साहन गरिरहेको अधिकारकर्मीहरुको पनि तर्क छ ।यतिबेला महिला हिंसाविरुद्धको १६ दिने अभियान तामझामका साथ चलिरहेकै छ । विभिन्न गैरसरकारी संस्थालगायत सरकारी नियकायबाट पनि विभिन्न कार्यक्रमहरु, बहसहरु भइ नै रहेका छन् तर पनि यही समयमा बलात्कारका घटनाहरु पनि बाहिर आएकै छन्  । बलात्कारका घटनाहरु यस वर्ष पनि धेरै बढिरहेको भन्दै सरकारले आफ्नो तर्फबाट यस वर्षको नारा “समानताको पुस्ता, बलात्कार विरुद्धको ऐक्यबद्धता” भन्ने ल्यायो । सरकारले उही अभियान सञ्चालन हुँदा मात्र आफ्नो प्रतिबद्धता जनाउने, कार्यक्रमहरु पनि सञ्चालन गर्ने तर यसलाई रोक्न र कार्यान्वयन पक्ष एकदम फितलो गर्दै आएको छ । अरू समयमा त्यति प्रभावकारी नभएर विशेष नीति बनाएर अभियानहरुलाई देशव्यापी रूपमा सञ्चालन नगर्ने अनि १६ दिने अभियानको मिति आउँदा मात्र काम गरेको जस्तो देखाउनुको कुनै अर्थ छैन । अहिले पनि बलात्कारको घटनाको तथ्याङ्क हेर्ने हो भने प्रत्येक वर्ष १००० भन्दा बढी महिलाहरु बलात्कारको शिकार भएका छन् भने बलात्कारका घटनाहरु पनि हरेक वर्ष १६ प्रतिशतका दरले बढिरहेकै पाइन्छ । यसरी बलात्कारको प्रवृत्ति हेर्दा उत्पीडन र बर्बरता नै बढी देखिन्छ । अझ पछिल्ला घटनामा त अबोध बालिकाहरु बलात्कृत भएका छन् भने बलात्कारपछि हत्याको प्रवृत्ति पनि बढ्दो छ । तर सरकारको उही झारा टार्ने प्रवृत्तिका कार्यक्रमहरुले यस्ता घटनामा कमी आउन सकिरहेको छैन, दिनानुदिन बढिरहेकै छन् । त्यस्तै गैरसरकारी संस्था र मानव अधिकारकर्मी, महिला अधिकारकर्मीले पनि यस अभियानलाई मात्र आफ्नो पर्वका रूपमा लिएर होटलहरुमा केही सेमिनार, गोष्ठीहरु मात्र गरिएको देखियो । यही दिनहरुमा मात्र अभियान चलाएर महिला हिंसा र बलात्कार जस्तो जघन्य अपराधमा कमी आउँदैन । यस्ता कार्यक्रमहरु धेरैभन्दा धेरै  जनस्तरमा गएर, गाउँ गाउँमा गएर गर्नुपर्छ । यसका लागि सबै तह र तप्काबाट एकजुट भएर लाग्नुपर्छ । होइन भने सरकारले पनि उही झारो टार्नकै लागि मात्र ऐक्यबद्धता जनाइरहने र गैरसरकारी संस्थाहरुले पनि उही कोठे बहस र केही सडक र्यालीहरु गर्दैमा महिला माथिको हिंसा र विशेषतः बालिकाहरुमाथि हुने गरेको बलात्कारका घटनामा कमी आउनेवाला छैन ।यसरी बलात्कारको घटनाको तथ्यगत विश्लेषण गर्दा बालिका तथा किशोरीहरु बढी मात्रामा पीडित बनेका छन् । उनीहरुको पुनस्र्थापना अहिले ठुलो चुनौती बनेको छ । एउटी पीडितलाई शारीरिक रूपमा जति आघात पुगेको हुन्छ, त्यो भन्दा बढी घाउ उसलाई मानसिक रूपमा लागेको हुन्छ । जसलाई मनोसामाजिक परामर्शका माध्यमबाट पहिलाको अवस्थामा फर्काउन सकिन्छ । दीर्घकालीन आवास गृह व्यवस्था र पीडितका आवश्यकतालाई प्राथमिकतामा राखेर शिक्षा, सीप तथा रोजगारीका अवसर सिर्जना गर्नु राज्यको दायित्व हो । 