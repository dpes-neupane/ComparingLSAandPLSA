“सामन्तका विरोधमा सामन्तहरु अर्थात् सामन्तहरुका विरोधमा सामन्त !यसको अर्थ के हो भाइ ?” एक जना प्राध्यापकले सोध्नुभयो ।“इतिहासका कुनै कालखण्डको कुरा होला !” मैले भनेँ ।“ठ्याक्कै वर्तमानको कुरा हो !” प्राध्यापकले हाँस्दै भन्नुभयो, “अहिले भर्खरकै मिडियामा हेरौँ न । बडो सुन्दर प्रहसन छ । दुई तिहाइको नेकपा सरकार पूर्वराजासँग डराएर प्रतिपक्षी काँग्रेससँग गुहार माग्दै छ लोकतन्त्र र संविधान जोगाउन ।यी तिनै हुन् जसले संविधान बनाउँदा लोकको सल्लाह फिट्टी सुनेनन् । लोकलाई टेरपुच्छर लाएनन् । जनतालाई संविधान र कथित लोकतन्त्रको स्वामित्व अनुभूति गर्ने अवसरै दिएनन् । यो कसैको लोकतन्त्र होला । जनताले सोच्ने कुरा रह्यो । जो मुलुकलाई निमिट्यान्न पार्न चाहन्थे तिनका लागि ढुक्कको खड्किलो पनि बन्यो ।सरकारले भन्ने गरेको लोकतन्त्र र तज्जन्य समृद्धि राष्ट्रपति प्रधानमन्त्री मन्त्रीलगायत सत्तासीन ठूलाबडाको घरमा सीमित छ । त्यसै भएर जनताले त्यस लोकतन्त्रलाई चिनेकै छैनन् ! आफ्नो घर आँगनमा कहिल्यै आइपुगे पो चिन्ने । देखेभेटे पो चिन्ने ! जनजीवनमा केही सुखद परिवर्तन भइदिएको भए त्यसले जनतामा लोकतन्त्र चिनाउँदो हो ।*****उहिले उहिले भोटबाट नुन बोक्नेहरुका भारीमा ढुङ्गा थपिदिइन्थ्यो भन्छन्, लगभग त्यस्तै । आज जनजीवनमा व्यापक रूपमा सन्ततिवियोग थपिएको छ । जीविकाको खोजीमा युवायुवती सबै विदेशिएका छन् । कति बेचिएका छन् । कति मरेर फर्कन्छन् । जिउँदै फर्कन खोज्नेहरु कति फर्कनै नपाएर बिचल्लीमा छन् ।*****पहाडमा पहिरो बढ्यो । तराईमा बाढी बढ्यो । यो बाढी पहिरो कथित लोकतन्त्रले भन्दा पनि गणतन्त्रले बढाएको स्पष्ट थाहा भएको छ । जनताको बुझाइमा गणतन्त्र भनेको पार्टीतन्त्र हो । आजको यो कथित लोकतन्त्रमा गण भनेको पार्टी हो । मुलुकमा त्यसैको तन्त्र छ ।भन्न त पञ्चायतकालमा प्रचार गर्ने शिक्षक विद्यार्थीहरु भन्थे,  (तिनीहरुले त्यति बेला आफूले जानेकै कुरा इमानदारीका साथ भनेका हुन् ।) “कम्युनिस्टको सरकार आएपछि जनताका स्वास्थ्य र शिक्षामा हुने खर्च सबै सरकारले बेहोर्छ । जनताले यथेष्ट रोजगारी पाउँछन् । न्याय पाउँछन् । कसैले कुनै पनि अधिकारबाट वञ्चित रहनुपर्दैन आदि । कथित कम्युनिस्टहरुकै  दुई तिहाइको सरकार आउँदा पनि राज्य व्यवस्थाले जनताका सुख सुविधाका लागि आवश्यक परिवर्तन दिन सकेको त छैन । बरु जनताका थाप्लोमा पहिले नभएकको दुःखहरु समेत थपिएका छन् ।उहिले उहिले भोटबाट नुन बोक्नेहरुका भारीमा ढुङ्गा थपिदिइन्थ्यो भन्छन्, लगभग त्यस्तै । आज जनजीवनमा व्यापक रूपमा सन्ततिवियोग थपिएको छ । जीविकाको खोजीमा युवायुवती सबै विदेशिएका छन् । कति बेचिएका छन् । कति मरेर फर्कन्छन् । जिउँदै फर्कन खोज्नेहरु कति फर्कनै नपाएर बिचल्लीमा छन् । भोलि केही उज्यालो ल्याउलान् कि जस्ता प्रतिभा पनि देशमा अडिन सकेका छैनन् । युरोप, अमेरिक क्यनाडा र अस्ट्रेलिया पुगेका छन् । मुलुकलाई ह्याचरी फर्ममा परिणत गराइएको छ । गाउँबस्ती सबै उराँठ बुढाहरुको खोकीखर्क जस्तोे बनिसक्यो ।जनताका छोराछोरीले प्रतिभा बेच्न र श्रम बेच्न गह्रुँगो मनले आफ्ना बाआमा र देश छोडेर विदेश जानुपर्ने लोकतन्त्र के लोकतन्त्र ? आफ्नो मुलुकमा काम नपाएर विदेशमा बेचिनुपर्ने लोकतन्त्र के लोकतन्त्र ? जनताका मतले कसैलाई सत्तासीन बनाउन सकिने तर त्यसको काम चित्त नबुझ्दा जनताका मतले त्यसलाई सत्ताबाट ओराल्न नसकिने विधिको लोकतन्त्र के लोकतन्त्र ?*****शाहहरु त सात सालबाट ताते गर्दै सत्र सालमा खुट्टा टेकेका हुन् । ४६ सालमा पञ्चायतसितै खुट्टा कटाए । ०६३ पछि रहलपहल बाँकी टाँकी खुट्टा पनि सकियो । नामावशेष भए । अहिले विविध नाम धामवाला नयाँ सामन्तहरु सत्तामा छन् । हैन त ?” प्रध्यापकले क्लास लिएजसरी नै बिसाउँदै सोध्नुभयो, तपाईंलाई यसभन्दा फरक अरू केही भएजस्तो लाग्छ ?*****हालका दिनहरुमा विविध कारणबाट नेपाली जनताका समस्याहरु बढेका छन् । पीडाहरु बढेका छन् । गुानासो सुनेर उपचार गरिदिनुपर्ने सरकारले हो । सरकार  जनमैत्री हुन सकेको छैन । यो स्थितिमा भर पर्दा कथित लोकतन्त्र र संविधानको स्वामित्व लिने को ? रैती बनाइएका जनता ? हुन त सरकारले जनतासित गुहार मागेको छैन । काँग्रेससित गुहार मागेको छ । जनतालाई खास चासोको कुरा पनि भएन । बिचरो काङ्ग्रेस । आफ्नै महत्त्वाकाङ्क्षाको जन्जालमा फँसेको छ । आफू खुट्टा टेक्ने कि सरकारलाई गर्जनतर्जन देखाउने काँग्रेस आफ्नै सनातन सङ्कटमा छ । यसै त सत्ताबाहिरको काङ्गे्रस भनेको पानीबाहिरको माछा हो । सत्ताबाहिर हुँदा काँग्रेस बगरको माछा बन्छ । सघन रूपमा छट्पटाउनु नै बगरका माछाहरुको आन्दोलन हो । कुनै आदर्श छैन कुनै सिर्जनशीलता छैन । मुलुक र जनताका सुखसुविधाका लागि कुनै योजना र सपना छैन । त्यस्तो बिचरो शेरबहादुर काँग्रेसले कस्तो गुहार देला र खै ? काँग्रेसहरु पनि प्रवृत्तिगत रूपमा कथित लोकतन्त्रका राणा नै हुन् । सत्तासीन कम्युनिस्टहरु पनि नयाँ राजाहरु हुन् । व्यवहारले देखाएकै छ ।“राणाहरुले पनि विगत ०७ सालमा भारतसित गुहार मागेका थिए । नेपाली जनतासित गुहार मागेका थिएनन् । जनतासित गुहार माग्न राणाहरुले बाटो नै राखेका थिएनन् त के मागुन् । राणाहरु पनि जनतासित डराउँथे । बाहिर निस्कनुपर्दा रिसल्लाहरु अघि लाएर निस्कन्थे । अङ्गरक्षकहरुले घेरिएर निस्कन्थे । अहिलेका सत्तासीनहरुलाई जस्तै राणाहरुलाई पनि नेपाली जनतामा विश्वास थिएन । यसै भएर बाहिर निस्कँदा पर्याप्त सुरक्षा व्यवस्था चाहिन्थ्यो । जो जनतासित जति बढी डराउँछन् तिनलाई त्यति नै बढी सरकारी सुरक्षा घेरा चाहिन्छ । यो स्वाभाविकै हो । आफ्ना जनविरोधी नीति र क्रियाकलापका कारण राणाहरु जनतासित कटेका थिए । ज्यूनारन त जनताकै रगतपसिनाको गर्थे तर जनतासित तिनीहरुको मानवीय सम्बन्ध थिएन ।शाहहरु त सात सालबाट ताते गर्दै सत्र सालमा खुट्टा टेकेका हुन् । ४६ सालमा पञ्चायतसितै खुट्टा कटाए । ०६३ पछि रहलपहल बाँकी टाँकी खुट्टा पनि सकियो । नामावशेष भए । अहिले विविध नाम धामवाला नयाँ सामन्तहरु सत्तामा छन् । हैन त ?” प्रध्यापकले क्लास लिएजसरी नै बिसाउँदै सोध्नुभयो, तपाईंलाई यसभन्दा फरक अरू केही भएजस्तो लाग्छ ?“फरक त छ नि पाँच वर्षमा एक दिन रैतीहरु जनता हुन पाउँछन् !” “पाँच वर्षसम्म आफूमाथि निर्मम रजाइँ गर्ने कथित प्रतिनिधि चुन्न हैन ? प्रध्यापक फेरि हाँस्नुभयो ।“यो कथित लोकतन्त्रको विडम्बना हो भाइ । कति नाम पनि आखिर नामैमा एउटा विडम्बना हो । नेपालभाषामा रक्सीलाई वास पनि भनिन्छ । संस्कृत भाषामा त यसको नाम मधु हो सुधा पनि हो । सुधाको शब्दार्थ अमृत हो । भारतका एक कवि हरिवंश राय बच्चनले भट्टीलाई मधुशाला भनेर त्यसको प्रशंसामा सुन्दर लामो काविता नै लेखेका छन् । उनले कविता लख्दाताका भारतमा पनि लोकसभा र विधानसभाको राजनीति जमिसकेको थियो सायद ! त्यसैले उनका कवितालाई सार्थक बनायो !”प्रााध्यापकहरु शास्त्रका कुरा गर्छन् जनतालाई भारी र सुस्केराको रन्को छ । लोकतन्त्रले नेपाली जनताको भारी हलुको बनाएन । सजिलोको आशा जगाएन । मुलुकमा ठूलाठूला विमानघाट बनाएर र पानी जहाज र रेलका कुरा गरेर आम जनताका भारी हलुको हुने सम्भावना पनि छैन । प्रधानमन्त्री बिरामी हुँदा सिङ्गापुर पुगेर उपचार गराउनुपर्ने प्रजातन्त्रमा जनता बिरामी हुँदा सिटामोल उपलब्ध गराउन सकिएको त छैन नि ।यथार्थ त यथार्थ नै हो । कथामा त द्रौपदीको रित्तो ताउलाको एक त्यान्द्रो साग कृष्णले चपाइदिँदा दुर्वाशागणकै भुँडी भरिएको थियो । हामीकहाँ प्रधानमन्त्री वा राष्ट्रपतिले आफ्नो आधुनिक राजदरबारमा चौरासी व्यन्जन ज्यूनार गरिदिएर नेपाली  जनता अघाउँदैनन् । हामी जनतालाई त समस्या छ न पुराणकाल न आधुनिक काल ! सधैँ अनिकाल !!मुलुकको आधाजसो जनता जीविकाका लागि विदेशमा यत्रतत्र भौँतारिनुपर्ने र सत्तामा थरीथरीका माफिया र भ्रष्टहरुले तर मार्ने  अनि अर्थतन्त्र दिनोदिन ओरालो लाग्ने लोकतन्त्र के लोकतन्त्र ? यो त लोक शब्दमाथि पनि असह्य अन्याय हो ।*****हामीहरुले त राजा बन भनेका थिएनौँ । नेताहरु आफसेआफ राजा भए । म गतसाल पनि सहर आएको थिएँ राष्ट्रपतिको सवारी देखेर छक्कै परेँ । किन आफूलाई यसरी बिर्सेका यिनीहरुले ? यिनीहरु राजा त हैनन् नि त हो ?*****हिजो दिउँसो । स्वयम्भू पुगेको थिएँ । सल्लाका फेदमा बसेर हाम्रा गाउँका घले स्याङ्तान् वरिपरि धुरिएका अधबैँसेहरुसँग भन्दैरहेछन् “बोकाको मुखमा कुभिण्डो अटाएन । मैले त भन्या थिएँ गीत गाउनेको बात सुसेलीमा थाहा पाइन्छ भन्याथिएँ । तिमीहरुले म बुढाको कुरा हाँसोमा उडायौ । अहिले बाघ लाग्यो घिच्याउन, बुढी लागी चिच्याउन । नपाउनेले के पायो बोक्रैसमेत चपायो । उखान त नेपालीमा कति छन् कति । उखान भएर के गर्नु जनताको एक पेट ढुक्क खानपानको व्यवस्था कहिल्यै भएन । अब फेरि जगैबाट सोच केटा हो ?” मैले नमस्कार गर्दै सोधेँ, मैलेत बुझिन त स्याङ्तान बा ? “पहिले तपाईंका बाजे भन्नुहुन्थ्यो, पहिले बुभ्mन कठिन् बुझ्यो अझ कठिन् झनझन बुझ्यो झन कठिन्् ! कुरा त त्यही हो  । त्यही अवस्था दोहोरिएर आयो । घुम्दैफिर्दै रुम्जाटार भनेको  यही हैन त ? हाम्र बाजे त लोभीको भाँडो उभिण्डो, बोकाको मुखमा कुभिण्डो भन्थे ।” स्याङ्तान बूढा खित्का छोडेर हाँसे । उनको हाँसोमा स्वाभाविकता थियो ।बूढा आफ्नै पारामा भन्दैगए, “एउटा राजाले अर्को राजालाई विश्वास गर्दैन । आपूmलाई सकाएर उ पो सम्राट् बन्ला कि भन्ने शङ्का गर्छ । सम्राटले आफ्नो मातहतको राजामाथि पनि विश्वास गर्दैन । उसलाई जतिबेला पनि आप्mनै रजाइँ खुस्केला कि भन्ने डर लाग्छ । एक किसिमले राजा र ब्वाँँसो उस्तै हो । ब्वासो पनि आफ्नै बथानको अर्को ब्वाँसोले पछाडिबाट खुसुक्क आन्द्रा थुत्ला कि भनेर डराउँछ । बथानमा पनि बुरुक्क उफ्रँदै हिँड्छ । यो पनि हामीलाई थाहा भएको कुरा हो ।जनताको भोट लिएर माथि उक्लने अवसर पाएका र मन्त्री प्रधानमन्त्री भएकाहरु पनि आपसमा विश्वास गर्न सक्दैनन् ?  विश्वास गर्नसक्नेभए किन एउटै पार्टीमा दुईवटा अध्यक्ष चाहिन्छ ? विश्वास गर्न नसकेर होइन ? यिनीहरु पनि राजा भइगएछन् क्यार । जहिले पनि राज्य खुस्कन्छ कि भन्ने डरमा रन्थनिन्छन् ।हामीहरुले त राजा बन भनेका थिएनौँ । नेताहरु आफसेआफ राजा भए । म गतसाल पनि सहर आएको थिएँ राष्ट्रपतिको सवारी देखेर छक्कै परेँ । किन आफूलाई यसरी बिर्सेका यिनीहरुले ? यिनीहरु राजा त हैनन् नि त हो ? यसरी राजा ठान्न थालेपछि यिनीहरुलाई मरेका राजादेखि पनि डर लाग्न थाल्छ । यिनीहरु ढुक्क निदाउन सक्दैनन् । यिनीहरुको बुद्धिले बाटो बिरायो । हामी जनता बिलखबन्दमा छौँ । हामीले एउटा राजाका ठाउँमा अर्को राजा थाप्न दुःख गरेका त थिएनौँ नि त हो । हामीले त जनताको राज ल्याउन चाहेका थियौँ । त्यो आएन । आयो कि भन्ठानेको थियो, आएन । घले स्याङ्तानले भने ।मैले झलक्क प्रोफेसर र उनको गुजुल्टिएका कुरा सम्झेँ । घले स्याङ्तानाले कति सफासँग भने आजका नेपाली जनमनका कुरा ।  #मुक्तिबन्धु