भूमिदत्त पौडेलविश्व जनसङ्ख्या दिवसमा मानव जनसङ्ख्यासँग सम्बन्धित समस्याहरूको समाधान र व्यवस्थापनका विषयवस्तुहरूमा लामो समयदेखि छलफल भइराखेको छ । त्यस्ता मानव जनसङ्ख्यासँग सम्बन्धित विषयवस्तुहरूमा बालक, किशोर किशोरी, युवा युवती, प्रौढ, वृद्ध, प्रजनन् स्वास्थ्य, जनसङ्ख्या र वातावरण, परिवार नियोजन, जनसङ्ख्या र विकास जस्ता धेरै क्षेत्रहरू समेटिन्छन् ।प्रत्येक वर्ष जुलाई ११ तारिकमा मनाइने विश्व जनसङ्ख्या दिवसमा यो वर्षको सार परिवार व्यवस्थापनका विषयमा निकै चर्चा भएको पाइन्छ ।  पृथ्वीमा मानव जनसङ्ख्याको उच्च वृद्धिको समय सन् १६५० देखि सन् २००० सम्मको अवधिलाई मान्न सकिन्छ । २१औँ शताब्दी भने जनसङ्ख्या वृद्धिको कारणले भन्दा पनि विगतदेखि नै जनसङ्ख्या व्यवस्थापनमा भएका कमी कम्जोरीका कारण चुनौतीपूर्ण रहेकामा जनसङ्ख्याविद्हरू एकमत छन । हाल प्रति १२÷१३ वर्षमा  १ अर्ब जनसङ्ख्या थपिने गरेकोमा सो समयमा सन् २०२३ देखि वृद्धि हुने अनुमान संयुतm राष्ट्र सङ्घको जनसङ्ख्या विभागले गरेको छ ।  यस सन्दर्भमा यस वर्षको विश्व जनसङ्ख्या दिवशको नाराको सार जनसङ्ख्या नियन्त्रणभन्दा पनि जनसङ्ख्या व्यवस्थापन  हो ।परिवार नियोजनले जनसङ्ख्या नियन्त्रणका लागि जन्मदर घटाउन विवाहित दम्पत्तिलाई परिवार नियोजनका साधनको प्रयोगबारे सुसुचित गर्न जोड दिन्छ । तर परिवार व्यवस्थापनले परिवारमा बालबालिका, किशोरी, युवायुवती, प्रौढ, वृद्ध सबैको उमेर र आवश्यकता अनुसारको व्यवस्थापनमा जोड दिन्छ । त्यसै पक्षलाई आधार मानेर यस वर्षको सार परिवार व्यवस्थापन (फेम्ली प्लानिङ) मा निम्न विषयवस्तु समावेश गरिएको छ ।  क) परिवार व्यवस्थापनमा खर्च गरौँः परिवारका सम्पूर्ण उमेरका सदस्य अनुसारका उचित आवश्यकता पूर्ति तथा व्यवस्थापनमा लगानी गर्नुपर्दछ । जन्मदर घटाउन भन्दा पनि उमेर अनुसारका आवश्यकता जस्तै; शिक्षा, स्वास्थ्य, खाना, नाना, बास, पेसा जस्ता अनिवार्य आवश्यकताको साथमा बच्चादेखि वृद्धका अशल र कर्मशील नागरिक बन्न चाहिने पक्षको गुणस्तरीयतासहितको परिपूर्तिका लागि लगानी गरौँ । परिवार व्यवस्थापनका विभिन्न पक्षहरू र आवश्यकताहरूमा जति व्यवस्थित तवरले खर्च गर्न सक्यो, परिवार त्यति नै सबल बन्दछ ।  ख) परिवार व्यवस्थापन मानव अधिकारको रूपमाः परिवारका सदस्यहरूको उचित आवश्यकता र उनीहरूको सही व्यवस्थापन मानव अधिकारका रूपमा हुन्छ । जस्तो हिजो परिवारका सदस्यलाई खाना, नाना र बास पहिलो आवश्यकताको रूपमा हुन्थ्योे भने आज शिक्षा, स्वास्थय, सहज वातावरणसमेत अनिवार्य आवश्यकताका रूपमा व्यवस्थापन गर्नुपर्ने विषयमा विश्व स्वस्थ्य सङ्गठनले घोषणा गरिसकेको छ । तसर्थ अबको समय परिवार व्यवस्थापन मानव अधिकारको रूपमा हो । परिवार मात्रै होइन, आवश्यकता र व्यवस्थापन अनिवार्य हुनुपर्दछ ।  ग) परिवार व्यवस्थापन र आवश्यकताहरूको परिपूर्ति ः परिवारलाई उचित तवरले  व्यवस्थापन गने सन्दर्भमा अनगिन्ति आवश्यकताहरूको परिपूर्ति गर्नुपर्ने हुन्छ । जन्मदर नियन्त्रणका लागि परिवार नियोजनका साधनको माग एउटा पाटो मात्र हो । तर परिवारका सदस्यका आवश्यकता त्योभन्दा फरक र अति महत्वपूर्ण आवश्यकताका क्षेत्र हुन् । परिवारका सदस्यका लागि शिक्षा, स्वास्थ्य, खाना, नाना, बास र समय अनुसारको समाजमा प्रतिस्पर्धा गराउन सक्ने क्षमता परिवारमुलीमा हुनुपर्दछ । परिवारमुलीले सदस्यको उमेर, लिङ्ग र क्षमताअनुसारका आवश्यकतालाई परिपूर्ति गर्न सक्दा मात्र परिवार गुणस्तरीय बन्दछ ।  घ) परिवार व्यवस्थापन र किशोरीहरू ः परिवार व्यवस्थापनमा उमेर अनुसारको व्यवस्थापन महत्वपूर्ण र अनिवार्य हुन्छ । विभिन्न समाजमा हेर्दा गरिब, विपन्न र अशिक्षित समाजमा किशोरीहरू यौनजन्य हिम्सालगायतबाट बढी जोखिममा हुने हुँदा उनीहरूलाई सुरक्षित गर्नु महत्वपूर्ण काम हो । यसको साथै बालक, वृद्ध, महिला, पुरुष सबैको उचित तवरबाट व्यवस्थापन गर्न सक्दा मात्र परिवार परिवार जस्तो बन्न सक्दछ ।  ङ) अभावमा परिवारको व्यवस्थापन ः परिवारमुलीका लागि परिवार व्यवस्थापन जुनसुकै समयमा पनि अति महत्वपूर्ण र अनिवार्य काम हो । तर हाम्रो जस्ता गरिब र विपन्न देशमा अभावमा परिवारको व्यवस्थापन अझ गहन बन्दछ । त्यस्ता अभावहरू दैविक विपत्तिले अझ बढी निम्त्याउँछन् । उदाहारणका लागि नेपालको वि.स. २०७२ को भूकम्पले धेरै परिवारलाई विचलित तुल्यायो । त्यसमा पनि विपन्न परिपवारको त अझ बढी विजोग भयो । उनीहरूको व्यवस्थापन बढी चुनौतीपूर्ण रह्यो । त्यस्ता परिवारका कतिपय सदस्यहरू हाल पनि घर न घाटको अवस्थामा दिन बिताउन बाध्य छन् । तसर्थ अभावमा परिवार व्यवस्थापन एउटा महत्वपूर्ण जटिल कार्य हो ।  च) परिवार व्यवस्थापन र सामाजिक आर्थिक विकास ः परिवार व्यवस्थापनको अर्को महत्वपूर्ण कार्य भनेको परिवारका सदस्यहरूको सामाजिक आर्थिक विकास गर्नु हो । सामाजिक आर्थिक विकासमा एउटा मानव जन्मदेखि बढ्ने हुर्कने सामाजिक, सांस्कृतिक संस्कार ग्रहण गर्ने र आर्थिक उन्नतिका कार्यमा सक्षमतासाथ संलग्न हुने पक्षहरू पर्छन् । त्यस्ता कार्यका लागि परिवारभित्रको वातावरण, बोली चाली व्यवहारदेखि लिएर सामाजिक वातावरणको पनि महत्वपूर्ण हात हुन्छ । हामी परिवारमा जस्तो वातावरण निर्माण गर्न सक्दछौँ, त्यस्तै; दक्ष वा अदक्ष सदस्यको निर्माण गर्छाैँ । तसर्थ परिवार व्यवस्थापनका लागि सामाजिक आर्थिक विकास महत्वपूर्ण मेरुदण्ड हो ।  छ) परिवार व्यवस्थापन र जनसाङ्ख्यिक नाफा : परिवार व्यवस्थापनमा जनसाङ्ख्यिक नाफा अर्थात् नयाँ पिढीको व्यवस्थापन अति महत्वपूर्ण पक्ष हो । जुन परिवारमा बालबालिकाहरू अर्थात नयाँ बच्चालाई उचित वातावरण दिएर हुर्काइन्छ, सो परिवार व्यवस्थित र समाजमा उत्कृष्टता हासिल गर्दै जान्छ । यसले समाजलाई मार्गदर्शन पनि गर्दछ र परिवारका सदस्यको उचित व्यवस्थापन गर्न पनि सघाउँछ । साथै परिवारको उन्नतिमा पनि प्रशस्त पथहरू निर्माण गर्दछ । तसर्थ परिवारमा थपिने सदस्यहरू परिवार व्यवस्थापनका महत्वपूर्ण भाग हुन् । उनीहरूबाट नै परिवार सक्षम र सबल हुने आधारका ढोकाहरू खुल्दछन् ।  ज) परिवार व्यवस्थापन दिगो विकास लक्ष्य ५ को अभिन्न अङ्गका रूपमा ः  सन् २०१६ देखि २०३० सम्मका लागि निर्मित दिगो विकास लक्ष्यमा रहेका १७ लक्ष्य मध्ये नं ५ लक्ष्यले लैङ््िगक समानताका लागि काम गर्दछ । परिवारको व्यवस्थापनमा लैङ्गिक समानता अति महत्वपूर्ण र अनिवार्य कार्य हो । जुन परिवारमा परिवारका सदस्यबीच लैङ्गिक विभेद हुँदैन सो परिवारमा खुसी त्यति नै उच्च हुन्छ । दिगो विकास लक्ष्य नं ५ को मूल मर्म भनेको परिवार, समाज, राष्ट्रिय तथा अन्तराष्ट्रिय रूपमा लैङ्गिक विभेदको अन्त्य र समानतामूलक समाजको विकास गर्नु नै हो ।  तसर्थ परिवार व्यवस्थापनमा दिगो विकास लक्ष्यका अरू धेरै लक्ष्यको महत्वपूर्ण स्थान हुने भएता पनि सभ्य र समतामूलक समाजको लागि लक्ष्य ५ अभिन्न अङगका रूपमा हुन्छ ।  अन्त्यमा समाजको विकास र परिवर्तनसँगै आजको आवश्यकता परिवार नियोजन भन्दा पनि परिवार व्यवस्थापन हो । यसको थालनी सबै उमेर समूहका सदस्यलाई सम्मानित तवरले परिवारभित्र नै व्यवस्थापन गर्न पहल गरौँ । छोरा, बुहारी, नाति नातिना सहरका महलमा बस्दा वृद्ध बाबुआमालाई एक्लै गाउँमा वा वृद्धाश्रममा बस्ने अवस्थाको अन्त्य गरौँ र आजको विश्व जनसङ्ख्या दिवसको मूल मर्मलाई सफल पार्न आफ्नै परिवार व्यवस्थापन गरेर हातेमालो गरौँ ।   