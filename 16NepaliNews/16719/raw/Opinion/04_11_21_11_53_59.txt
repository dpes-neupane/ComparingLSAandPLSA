नेपालको राजनीति अहिले एउटा ऐतिहासिक मोडमा उभिएको छ । २००६ सालमा नेपाल कम्युनिस्ट पार्टी स्थापना हुँदा रोपेको एउटा सपना वा परिकल्पनाले मूर्त रूप लिँदै देश सङ्घीय लोकतान्त्रिक गणतन्त्र नेपाल स्थापना भएको मात्रै होइन, जनताका शक्ति र असल मित्र ठानिएका अर्थात सर्वहारा श्रमजीवी मजदुर किसानवर्गको प्रतिनिधित्व गर्दै आएका कम्युनिस्ट पार्टीहरूको ठूलो हिस्साको एकताले देशमा सङ्घ, प्रदेश र स्थानीय तीनै तहको सरकारमा जनताको मतका आधारमा बहुमत प्राप्त सरकारहरू निर्माण भएको छन् । जननेता मदन भण्डारीको नेतृत्वमा स्थापित ‘जनताको बहुदलीय जनवाद’को मूल कुरा आवधिक निर्वाचनमार्पmत सबै क्षेत्र र मोर्चामा लोकतान्त्रिक प्रतिस्पर्धामा श्रेष्ठता हासिल गर्दै जनताको मतद्वारा शासन सञ्चालन गर्ने चरणमा नेपालको कम्युनिस्ट आन्दोलन आइपुगेको छ । सधैँ गुटफुट र विभाजनको शिकार बन्दै आइरहेको नेपालको कम्युनिस्ट आन्दोलनलाई एकताबद्ध गर्ने अभियानमा संलग्न सबै आदरणीय नेताहरू श्रद्धाका पात्र छन् । सन १९८०–९० को दशकमा विश्व कम्युनिस्ट आन्दोलनमा देखापरेका विविधखाले समस्याहरू र खासगरी तत्कालीन सोभियत सङ्घको विभाजनको मिहिन अध्ययन र विश्लेषणका आधारमा जननेता मदन भण्डारीले ‘माक्र्सवादको सिर्जनात्मक प्रयोग र व्याख्या’ गर्दै सर्वहारा श्रमजीवी किसान मजदुरहरूको सत्ता सञ्चालन गर्ने कम्युनिस्ट पार्टीहरूले जनताको मतबाट, जनतकै विश्वासबाट शासन सञ्चालन गर्ने र प्रत्येक पाँच वर्षमा पुनः आवधिक निर्वाचनका माध्यमबाट आपूmलाई श्रेष्ठता कायम गर्नका लागि तयारी अवस्थामा राख्ने कुराको वकालत गर्नुभयो । कानुनी शासन, बहुलता, मानव अधिकारको सम्मान र संरक्षण, स्वतन्त्र प्रेस र स्वतन्त्र न्यायपालिका जस्ता लोकतन्त्रका आधारभूत मान्यताहरू सहितको शासन प्रणाली सञ्चालन गर्ने कुरामा आफनो दृढता ब्यक्त गर्नु भएकै कारण आजको दिनमा जनताको मतबाट नेपालमा कम्युनिस्ट पार्टीको बहुमत सरकार स्थापना भएको छ र सरकारले ‘सुखी नेपाली समृद्ध नेपाल’ को नारा अघि सारेको छ । ‘सुखी नेपाली, समृद्ध नेपाल’को नाराले मात्रै न त देश समृद्ध हुन्छ, न त नेपाली नै खुशी हुन सक्छन् । यो नारा व्यवहारका कार्यान्वयनका लागि विशेष काम र योजनाहरूको कार्यान्वयन आवश्यक छ । यो आलेखमार्पmत केही सवालहरूको उठान गर्न खोजिएको छ ।हाम्रो राजनीतिक इतिहासपछिल्लो पटक २००४ सालदेखि नै नेपालमा नागरिक तथा राजनीतिक अधिकारको लडाइँ सङ्गठित रूपमै प्रारम्भ भयो । २००७ साल सालमा प्राप्त राजनीतिक उपलब्धिहरूलाई २००८ सालमै कम्युनिस्ट पार्टीहरूमाथि लगाइएको प्रतिबन्धले समाप्तीको बाटो समात्यो । त्यो बाटो जसले नेपालमा संविधानसभाको निर्वाचनलाई रोक्दै २०१५ सालमा संसदीय निर्वाचन मार्पmत दुई तिहाइ बहुमत प्राप्त नेपाली काङ्ग्रेसको शासन सत्तालाई २०१७ सालमा समाप्त पारिदियो । यसका पछाडिका कारणहरू के–के थिए, सबैलाई थाहा छ । त्यतातिर धेरै बहस आवश्यक छैन । तर नेपालका मानिसहरूको जीवन किन सहज बन्न सकेन ? किन मानिसहरूका लागि राज्यले सञ्चालन गरेको शासन प्रणाली र सरकारहरूले सुविधाहरू सेवाहरू प्रदान गर्न सकेनन् ? मूल प्रश्न यही हो । निरङ्कुश शासन प्रणाली र प्रजातन्त्रिक शासन प्रणालीका मूलभूत भिन्नताहरू छन् । निरङ्कुश सत्ताले जहिले पनि प्रजातन्त्र र लोकतन्त्रलाई निषेध गर्छ र नागरिकहरूको स्वतन्त्रतामाथि जहिले पनि निगरानी गर्ने गर्दछ । २०१७ साल पछाडिका पञ्चायती सरकारको पूरै नीति कार्यक्रमहरू जनताको विकास र समृद्धिका लागि होइन कि पञ्चायती निरङ्कुश शासन प्रणालीलाई बचाउने रणनीति कार्यान्वयनमै बितायो । देशभरी प्रजातन्त्र र लोकतन्त्रका लागि सञ्चालित आन्दोलनलाई निरर्थक र निषेधित पार्नमै देशको कुल बजेटको ठूलो हिस्सा खर्च गर्यो भने राजाका नाममा  खडा गरिएका विभिन्न दरबारहरू र उनका भारदारहरूको संरक्षण र तिनका विलासितामै देशको पूरै नीति कार्यक्रमहरू घुमिरहे । परिणाम तपाईं हाम्रासामु जीवित छ ।विभिन्न खालका अन्याय, विभेद तथा सामाजिक न्यायका विपक्षमा खडा भएको नेपाली समाजको ध्यान खाली एउटा सत्ता टिकाउने र त्यो सत्तालाई कसरी फाल्ने अभियानमै वित्यो । नेपालका राजनीतिक दलहरू निरङ्कुश पञ्चायती शासनलाई समाप्त पार्ने अभियानमा जुटे भने पञ्चायती शासकहरू पञ्चायतलाई विभिन्न परिमार्जनको नाटक गर्दै त्यसको संरक्षणमा लागे । परिणाम स्वरूप मुलुकको सानो हिस्साको हातमा शक्ति, सत्ता र आर्थिक हैसियत जम्मा हुँदै गयो भने बहुसङ्ख्यक नेपाली नागरिकहरूले असहजता, अभाव, गरिबी, अन्याय, विभेदित जीवन जिउनुपर्यो । नेपालको सानो हिस्सा केन्द्रीकृत राज्यसत्ताको उपल्लो तहमा रहने र केही वरिपरि घुम्नेबाहेकका अन्य बहुसङ्ख्यक नागरिकहरूले २०४६ सालको अर्को विद्रोह, आन्दोलन सम्पन्न गरे तर त्यो आन्दोलन र विद्रोहले सत्ताको स्वरूपमा परिवर्तन गर्यो ।२०४७ सालको संविधानमा फेरि राजा र राजनीतिक दलहरू बीचको सम्झौता र अधिकारको लडाईका कारण मुलुक विभिन्न तरिकाले फेरी अर्को चंगुलमा फस्दै गयो । २०४८ सालको निर्वाचन, नेपाली काग्रेसको बकहुमतको सरकार निर्माण, आफ्नै कारण काङ्ग्रेस सरकारको पतनजस्ता घटनाक्रमहरू बढ्दै गए । सरकार आफैले सञ्चालन गरेका र विभिन्न दातृ निकायहरूले निर्माण गरिदिएका विभिन्न उद्योग र कारखानाहरू निजी क्षेत्रलाई जिम्मा लगाउने, विभिन्न संस्थानहरूबाट सरकारले हात झिक्ने र उदारवादी अर्थतन्त्रको हवाला दिँदै बेचिएका कल कारखानाहरूमा काम गर्ने मजदुरहरू रोजगारविहीन बन्न पुगे ।   २०५१ सालको निर्वाचन मार्पmत नेपालका कम्युस्टि पार्टीको अल्पमतको सरकार निर्माण भयो र आदरणीय व्यक्तित्व कमरेड मनमोहन अधिकारी नेपालको पहिलो निर्वाचित कम्युनिस्ट प्रधानमन्त्रीका रूपमा स्थापित भए । नेपालमा कम्युनिस्ट पार्टीको सरकार बन्न सक्छ र त्यसले साच्चै देश र जनताको पक्षमा काम गर्न सक्छ भन्ने ऊर्जा । सन्देश त्यही सरकारले नेपालमा स्थापित गरेको थियो ।पहिलो पल्ट प्रत्येक स्थानीय निकायहरूमा सीधै ३ लाख रुपियाँ र पछि ५ लाख रुपियाँ पठाउने कामको सुरुवात, आफ्नो गाउँ आफै बनाऔँ, ज्येष्ठ नागरिक भत्ता जस्ता थुप्रै जनपक्षीय कामहरूको सुरुवातले आम नागरिकहरूमा कम्युनिस्ट पार्टीमाथिको विश्वास दृढ बन्यो ।  त्यसपछिका विभिन्न सरकारहरूमा कुनै न कुनै किसिमले कम्युनिस्ट पार्टीको सरकारमा संलग्नता र त्यसले अघि सारेका कार्यक्रमहरूले आम नागरिकहरूमा कम्युनिस्ट पार्टीहरू प्रतिको लगाव बढ्दै गएको हो ।त्यसपछिको सशस्त्र विद्रोह, ६ महिना पनि नटिक्ने सरकारहरू, नारायणहिटी राजदरबार हत्याकाण्ड, ज्ञानेन्द्रको सत्तारोहण, निर्वाचित सरकारको विघटन र आफै सम्पूर्ण सत्ता आफनो हातमा लिने घोषणा जस्ता घटनाक्रमहरूले नेपालका राजनीतिक दलहरूलाई विभिन्न विद्रोह छोडेर सँगसँगै बस्ने अवसर सिर्जना ग¥यो । २०६२÷०६३ को आन्दोलनले मुलुकमा जारी रहेको राजतन्त्रको समाप्ती, सङ्घीय लोकतान्त्रिक गणतन्त्रको स्थापनासँगै नागरिक तहमा एक खालको उमङ्ग र उत्साह पलायो ।पछिल्लो एक दशक र हाम्रा समस्याहरूराजतन्त्रको समाप्ती, लोकतान्त्रिक गणतन्त्रको स्थापना र नयाँ राजनीतिक कोर्स सुरु भएपछि नेपाली नागरिकहरूमा बढी आशा थियो । अब त केही हुन्छ, रोजगारीको सिर्जना, गरिबीको न्यूनीकरण, उद्योग कलकारखानाको स्थापना, आयआर्जन र अन्य पेसा व्यवसायहरूबाट जीवनमा सहजता आउने तर सङ्क्रमणकालीन नेपाली राजनीतिको नाममा, अस्थिरताको नाममा, विभिन्न विद्रोह र सङ्घर्षको नाममा वा विभिन्न प्राकृतिक प्रकोपको नाममा आम नेपाली नागरिकहरूको जीवनमा झन् असहजता थपियो । काम गरीखाने वातावरण निर्माण हुन सकेन, मुलुकभित्रै रोजगारीका अवसरहरू सिर्जना हुन नसक्दा देशको युवा जनशक्ति वैदेशिक रोजगारीका लागि निरन्तर बाहिर गयो । देशभित्र महँगी, असुरक्षा र मनपरीतन्त्र नियन्त्रण हुन सकेन र मानिसहरको जीवन झन् कष्टपूर्ण हँुदै गयो । काम गर्ने जनशक्ति नहँुदा देशभरी धान फल्ने खेत बाझै रह्यो । तराईका धान फल्ने खेतहरू घरेडीको नाममा प्लटिङ गरिए । गरिबी कम गर्ने नाममा गरिएको ऋणको खेतीले त्यस्तो गरिब परिवार ऋण तिर्न नसकी घरमा ताला लगाएर छिमेकी मुलुक भारततिर पस्न बाध्य भए । स्थानीय निकायहरूमा अनिर्वाचित सत्ता जारी रहँदा स्थानीय निकाय सञ्चालन गर्ने कर्मचारीहरूको मनपरीतन्त्रले भ्रष्टाचारलाई संस्थागत विकास गर्यो । स्थानीय उपभोक्ता समितिमा बस्ने टाठाबाठाहरूले स्थानीय निकाय सञ्चालन गर्ने कर्मचारीहरूसँगको मिलेमतोमा भ्रष्टाचार गर्न सिके । असारे विकासका नाममा जेठ असारमा सम्पन्न गरिएका बाटो खन्ने कामले बाढी पहिरोलाई मात्रै मलजल गर्यो । मुक्त भनिएका कमैया र कमलहरीहरूको अवस्थामा कुनै सुधार आएन, छुवाछूत मुक्त भनिएको नेपालमा जातीय छुवाछूतका घटनाहरूका कमी आएन । महिला हिंसा र बलात्कार जस्ता घटनाहरूमा कुनै कमी आएन । सामाजिक न्याय स्थापनाको अभियानमा खासै प्रगति हुन सकेन र मानिसहरूमा नेपालको राजनीतिक परिवर्तन र राजनीतिक दलहरूको व्यवहारप्रति एक खालको वितृष्णा पैदा गर्ने प्रयास र प्रयत्नहरू जारी रहे ।न्यायालय न्यायालयका रूपमा स्थापित हुन सकेन । सुरक्षाकर्मीहरू आफै विभिन्न काण्डमा मुछिन पुगे, सञ्चारकर्मी र मानव अधिकारकर्मीहरू सुरक्षित हुन सकेनन् । नागरिक सङ्गठनहरूलाई विभिन्न बहानामा कमजोर बनाउने प्रयत्नहरू जारी रहे । लोकतान्त्रिक मूल्य मान्यताहरूमाथि निरन्तर प्रहार जारी रहेका छन् । मानिसहरूको आस्था, आदर्श र सिद्धान्त एवम् व्यवहारमाथि निरन्तर खिया लाग्दै आएको छ । यही परिप्रक्ष्यमा हामीले आर्थिक समृद्धिको नारा अघि सारेका छाँै । सुखी नेपाली, समृद्ध नेपालको नारा बनाएका छौँ र समाजवाद उन्मुख अर्थतन्त्र निर्माण गर्ने हाम्रो संवैधानिक लक्ष्य तोकेका छौँ । हामीले अघि सारेको यो नारा र लक्ष्यमा हामी कति इमानदार बन्न सक्छौँ, हाम्रो भविष्य त्यसैमा निर्भर रहन्छ ।किन समद्ध नेपाल, सुखी नेपालीको नारा  ? क) माक्र्सवादको सार्थकता पुष्टि गर्न : माक्र्सवादको सार अर्थतन्त्र नै हो । हामीले हाम्रो देशको अर्थतन्त्रलाई बजारको जिम्मा छोड्ने कि राज्यको जिम्मा र नियन्त्रमा राख्ने ? देशको यातायात निजी क्षेत्रलाई, सञ्चार निजी क्षेत्रलाई, विद्युत निजी क्षेत्रलाई, शिक्षा निजी क्षेत्रलाई, विकास निर्माणका सबै ठेक्का ठेकेदारलाई, पेट्रोलियम पदार्थ निजी क्षेत्रलाई उद्योग कलकाराखाना निजी क्षेत्रलाई, अनि कर मात्रै सरकारलाई ? यदि यसो हो भने किन चाहियो नागरिकहरूलाई सरकार ? सामाजिक सुरक्षा, सामाजिक न्याय निजी क्षेत्रले कसरी प्रत्याभूत गर्न सक्छ ? सरकारसँग एउटा उद्योग, कलकारखाना छैन अनि रोजगारी कसरी सिर्जना हुन्छ ? तसर्थ एउटा कम्युनिस्ट सरकार जसले समाजवाद उन्मुख अर्थतन्त्र निर्माण गर्ने लक्ष्य आफ्नो संविधानमै उल्लेख गरेको छ । त्यस्तो सरकारले सबै निजी क्षेत्रको जिम्मामा छोडेर न त समाजवाद उन्मुख अर्थतन्त्रको जग बनाउन सक्छ न त समृद्धि नै ल्याउन सक्छ । ७ वटा प्रदेशमा आउने पाँच वर्षभित्र कम्तीमा एउटा ठूलो उद्योग कलकारखाना निर्माण गरी त्यसभित्र एक प्रदेशमा न्यूनतम ५० हजार मजदुरले रोजगारी पाउने सुनिश्चितता गर्नु आवश्यक छ । मानिसहरूलाई काम दिने र कामअनुसारको दाम दिने प्रणाली स्थापित हुने वित्तिकै त्यसले समृद्धिको बाटो तय गर्न थाल्छ ।शिक्षा, वन, पर्यटन, सञ्चार, सेवाजन्य उद्योग, साना तथा मझौला घरेलु उद्योग, आयआर्जनका लागि व्यावसायिक गतिविधि जस्ता थुप्रै क्षेत्रले रोजगारी सिर्जना गर्ने र आम नागरिकहरूले कम्तीमा ६ महिना निरन्तर काम पाउने वातावरण निर्माण गर्न सक्ने हो भने यसबाट आउने आम्दानीले नागरिकहरूको जीवनमा सहजतासँगै खुशी फर्किन सक्छ र श्रमको सम्मान गर्ने र हरेक नागरिकहरूलाई काम गर्ने कुरालाई सम्मानित र मर्यादित बनाउने शिक्षाले मुलुकमा समृद्धि ल्याउन सक्छ । त्यो समृद्धिले भविष्यमा समाजवाद उन्मुख अर्थतन्त्रको जग निर्माण गर्न सक्छ । सारमा यसले माक्र्सवादको सार्थकतालाई पुनःपुष्टि गर्दै लैजान्छ र नेपालका कम्युनिस्ट पार्टीप्रतिको जनविश्वासमा निरन्तर वृद्धि हुँदै जान्छ ।ख) सङ्घीय लोकतान्त्रिक गणतन्त्रको संस्थागत विकास : नेपालका राजनीतिक दलहरू र आम नागरिकहरूले लामो समय नागरिक तथा राजनीतिक अधिकार स्थापनाको आन्दोलनमा समय बिताएका छन् । अब नागरिक तथा राजनीतिक आन्दोलन सकिएको छ र अब नेपालमा आर्थिक, सामाजिक तथा सांस्कृतिक अधिकारको क्षेत्रमा ब्यापक रूपमा राज्य र नागरिक समाज तथा आम नागरिकहरूको सहभागिता आवश्यक छ । आर्थिक, सामाजिक तथा सांस्कृतिक अधिकार स्थापनाका लागि राज्यका सबै अङ्गहरूको क्रियाशीलता आवश्यक छ । अहिले पनि तीनै तहका निर्वाचित सरकार र निजामती कर्मचारीहरूका बीचमा ठूलो अविश्वास विद्यमान रहेको छ । जनप्रतिनिधिहरूले अह्राएको काम गर्नका लागि विभिन्न किसिमले असहयोग गर्ने प्रवृत्ति देशव्यापी रूपमा हावी रहेको छ । यसको कारण खोज्ने र विद्यमान अविश्वास हटाएर काम गर्न सकिएन भने सङ्घीय लोकतान्त्रिक गणतन्त्रप्रतिको जनविश्वास घट्दै जाने अवस्था विद्यमान रहेको छ ।कुनै न कुनै कोणबाट आम नागरिकहरू, उपभोक्ताहरूलाई दुःख दिने र अन्त्यमा मिलाइदिने भन्ने केही रकम माग्ने कर्मचारी प्रवृत्तिमा कुनै कमी आएको छैन । कर्मचारीहरूलाई राष्ट्रका सेवकका रूपमा स्थापित गर्न सकिएन भने उनीहरूले आफूलाई शासक ठानी नै रहे भने सरकार नागरिकबीचको सम्बन्धमा कुनै सुधार हुँदैन । सरकार र नागरिकबीचको सम्बन्धमा सुधार नआएसम्म हामी समृद्धिको कल्पना गर्न सक्दैनौँ ।  नागरिकहरूको जीवन सहज बनाउनका लागि आवश्यक पर्ने आधारभूत आवश्यकताको परिपूर्ति र आधारभूत मानवअधिकारको सुनिश्चिततामार्पmत जनउत्तरदायी र जवाफदेही सरकार अहिलेको प्रमुख आवश्यकता हो । यो आवश्यकता परिपूर्तिका लागि नागरिकहरूको अर्थपूर्ण सहभागिता, स्वामित्व तथा स्थानीय ज्ञान, सीप, क्षमता तथा स्रोतहरूको पहिचान, परिचालन र संरक्षणका माध्यमबाट नागरिक सचेतनाको अभिवृद्धि, नागरिक कर्तव्यको पालना तथा सुशासित सरकारको बीचमा असल सम्बन्ध र सहकार्य आवश्यक छ ।लोकतान्त्रिक सरकारका मूल्य मान्यता एवम् सिद्धान्तहरूलाई व्यवहारमा उपयोग गर्दै नागरिक दबाब समूहको आवाजलाई सकारात्मक रूपमा लिने र स्थानीय सरकारका काम कारवाहीमाथि गरिने स्वस्थ्य एवम् तथ्यपूर्ण आलोचनाहरूलाई ग्रहण गर्दै आफ्ना व्यवहारहरूमा गरिने परिवर्तनले नै सरकारलाई सबल र सक्षम बनाउँदै जनताप्रति थप जवाफदेही बनाउनका लागि योगदान गर्दछ । जनमुखी नीति निर्माणमा आम नागरिकहरूको सहभागितालाई सुनिश्चित गर्नका लागि उपयुक्त र सहज खालको नीति, प्रकृया र योजनाहरूको निर्माण गरी कार्यान्वयन गर्ने जिम्मा समेत  सरकारकै हो । लोकतान्त्रिक विधि प्रकृयाहरूको अवलम्बन गर्दै छिटो र छरितो सेवा प्रवाह गर्ने, निर्णय प्रकृयालाई सहज र पारदर्शी बनाउँदै नागरिकहरूले तिरेको कर नागरिककै हितमा खर्च गर्ने मान्यतालाई स्थापित गर्नु अहिलेको प्रमुख कार्य हो  । कृषिमा काम गर्ने तर आफ्नो उत्पादनले ३ महिना खान नपुग्ने अवस्थामा रहेका नागरिकहरूमा नेपालको राजनीतिक परिवर्तन, राज्यको पुनर्संरचना र अधिकार सम्पन्न सरकारको उपस्थितिले पनि सम्बोधन गर्न सकेन भने नागरिकहरूमा निराशाबाहेक अरू काम लाग्ने छैन । तसर्थ सरकार हाम्रो हो, हामी सरकारका सेवा सुविधाहरू सहज रूपमा प्राप्त गर्न सक्छाँै र सरकारका काम कारवाहीहरू सुशासित, नागरिकप्रति जवाफदेही र सामाजिक न्यायमा आधारित छन् भन्ने कुराको सन्देश प्रवाह अहिलेको प्रमुख आवश्यकता हो । सुशासन र जवाफदेही एवम् उत्तरदायी जनप्रतिनिधि, कर्मचारी तथा सरकारले मात्रै समृद्ध नेपाल बनाउन सक्छ ।ग) गरिबी न्यूनीकरण : नेपालमा विश्व बैङ्क, एसियाली विकास बैङ्क र अन्य विभिन्न दातृनिकायहरूको ऋण सहयोगमा पछिल्लो समयमा नेपालमा स्थापित गरिबी निवारण कोषमार्पmत गरिएका गरिबी निवारणका प्रयत्नहरूमध्ये बढीमा ३० प्रतिशतभन्दा बढी कुनै पनि किसिमले कामयावी हुन सकेनन् । समूह निर्माण गरी समूहमा दिइएको ऋण रकमको प्रयोग गरी आयआर्जन गर्ने मानिसहरूको सङ्ख्या ज्यादै थोरै छ । अधिकांश ऋणीहरूले लिएको ऋण दैनिक छाक टार्ने, औषधी उपचार गर्ने र सांस्कृतिक क्रियाकलापमा खर्च गरी कुनै पनि आयआर्जन गर्न नसकेपछि उनीहरू ऋण तिर्नुपर्ने डरले छिमेकी मुलुक भारत पसेका विभिन्न उदाहरणहरू जीवित छन् ।गरिबी न्यूनीकरणका लागि ऋण दिएर कहिले पनि त्यस्तो काम सफल हुन सक्दैन । नेपालका अधिकांश साना किसानहरू कृषि विकास बैङ्कबाट लिएको ऋणले टाट पल्टिएका छन् र अधिकांश साना किसानहरू भूमिहीन बन्न पुगेका छन् । गरिबी परिचयपत्र वितरण कार्यले नेपालमा गरिबी निवारण सम्भव छैन । घरमा रहेका बालबालिकाहरूले गरिब परिचयपत्र घरमा देख्दा के ल्याएको भनेर सोध्छन् । आमाबुबाले गरिब भएको प्रमाणपत्र हो भनेपछि ती साना बालबालिकाहरूको मन मस्तिष्कभित्र सकारात्मकभन्दा बढी नकारात्मक भाव निर्माण हुन्छ । त्यसैले बरु धनी परिवारलाई परिचयपत्र दिँदा राम्रो हुने, त्यस्तो परिवार थोरै भएकाले सरकारी खर्च कम लाग्ने र राज्यले कर निर्धारण गर्दा पनि काम लाग्ने भएकाले अहिलेको विद्यमान अवस्थामा परिवर्तन आवश्यक छ । मानिसहरूले गरिबीको रेखामुनिबाट माथि ल्याउने हो भने गरिबी परिचयपत्र, ऋण आदि केही चाहिँदैन । उनीहरूलाई वर्षमा कम्तीमा ६ महिनाको काम र त्यसको पारिश्रमिक सुनिश्चितता गर्न सके ५० प्रतिशतभन्दा बढी गरिबी समाप्त हुन्छ । यो क्रमलाई विस्तारै बढाएर १२ महिना काम दिने वातावरण निर्माण गर्दै उनीहरूलाई श्रम र उत्पादन प्रणालीसँग आबद्ध गर्नु आवश्यक छ । मानिसहरूले काम पाउन थालेको भोलि पल्टदेखि नै निराशा समाप्त हुन्छ र गरेर खान सकिन्छ भन्ने मनोविज्ञानले देशको उत्पादन प्रणालीमा समेत सुधार देखिन थाल्छ । उत्पादन प्रणालीमा सुधार हुने वित्तिकै श्रमप्रतिको सम्मान र आदर बढ्न थाल्छ र यसले देशव्यापी रूपमा नागरिकहरूको मनोबल एकैचोटि बढ्न सक्छ ।