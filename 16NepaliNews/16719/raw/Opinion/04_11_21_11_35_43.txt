अहिले कोरोनाको नामले लोकप्रिय भएको कोभिड–१९ को प्रकोप नेपालमा दोश्रो चरण, तेश्रो चरणमा प्रवेश हुँदैछ भन्दै गर्दा यसले कतै यसलाई साम्प्रदायिक रुप प्रदान गर्ने कोशिश त भइरहेको छैन भन्ने छनक देखिन थालेको छ । तराईका कोही स्थानहरुमा केही भारतीय व्यक्तिहरुमा देखिएको कोरोनाभाइरसको संक्रमणमा नियोजित रुपमा एउटा खास समुदायलाई ‘दोषी साबित गर्ने’ कसरत त्यसैको एउटा गम्भीर संकेत हो । त्यसैगरी, केही समयअघि  कीर्तिपुरमा गर्भवती महिलालाई डेराबाट निकालियो भन्ने समाचार र त्यसबाट उब्जेका टीका–टिप्पणीहरूले त्यस्तै देखाएको छ ।हुन त सुरुबाट अमेरिकी राष्ट्रपतिले यसलाई चाइनिज भाइरस भनेर अन्तर्राष्ट्रिय स्तरमै साम्प्रदायिक खाता खोलेकै थियो । अनि चीन र इरानमा व्यापक हुँदा अमेरिकाले यो भाइरस फैलाएको भन्ने षडयन्त्रवादी सिद्धान्त (कन्सपिरेसी थ्योरी) पनि सुरु भएकै थियो । फेरि चीनमा मत्थर हुँदै जानु अनि अमेरिकामा फैलिंदै जाँदा चीनले नै भाइरस उत्पादन गरेको भन्ने षडयन्त्रको सिद्धान्त प्रबल भयो ।  नेपालीले हेर्ने भनेको भारतीय टेलिभिजन नै हो, जसमा चीनले फैलाएको भन्ने षडयन्त्रवादी सिद्धान्तमा आधारित समाचार लगातार आइरहेको पाउँछौं । सत्यतथ्य नभए पनि, आफूलाई युद्धमा तीनपटक हराइसकेको चीनप्रतिको नकारात्मक समाचार भारतीय सर्वसाधारणको लागि रुचिकर मानसिक भोजन हुने त्यहाँको मीडियालाई राम्ररी थाहा छ । हुँदै हुँदै नेपालले भारतविरुद्ध कोरोना भाइरस फैलाउने षडयन्त्र गरेको समाचारसमेत आयो । सञ्चारको व्यवसायमा मानिसलाई निरन्तर सनसनीखेज समाचार दिइरहनुपर्ने बाध्यता छ । नेपालीलाई त त्यो समाचार हाँसो उठ्दो होला, रिस उठ्दो होला, तर अरबको जनसंख्यामा भएको भारतीय समुदायले त्यसैलाई नै सत्य ठान्लान्, अनि नेपालीप्रति अन्जानमै नकारात्मक छवि बनाउलान् ।हुँदै हुँदै नेपालले भारतविरुद्ध कोरोना भाइरस फैलाउने षडयन्त्र गरेको समाचारसमेत आयो । सञ्चारको व्यवसायमा मानिसलाई निरन्तर सनसनीखेज समाचार दिइरहनुपर्ने बाध्यता छ । नेपालीलाई त त्यो समाचार हाँसो उठ्दो होला, रिस उठ्दो होला, तर अरबको जनसंख्यामा भएको भारतीय समुदायले त्यसैलाई नै सत्य ठान्लान्, अनि नेपालीप्रति अन्जानमै नकारात्मक छवि बनाउलान् । फेरि समाचारसँग जोडिएको व्यक्ति इस्लामधर्मी भएकोले भारतभित्रै पनि मुस्लिमविरोधी हिन्दूवादी भडकावको लागि मलजल तयार गर्छ । त्यसै पनि भारत, मलेसिया लगायत अन्य देशहरूमा मुस्लिम धर्मसभाबाट कोरोनाको संक्रमण फैलेको खबर बढाइचढाइ प्रशारण हुँदा मुस्लिमविरोधी भावना (इस्लामोफोबिया) झनै प्रबल भइरहेको बेला यस्तो समाचारले धार्मिक दंगा निम्त्याउने खतरा रहिरहन्छ । महामारीको अहिले आपतकालीन अवस्थामा स्थितिले धार्मिक दंगाको रुप लियो भने त्यसको असर कल्पना मात्रै गर्दा पनि कहालीलाग्दो हुन्छ ।सञ्चार माध्यम र सामाजिक सञ्जाल गजबको छ । चीन, अमेरिका लगायत विश्वका विभिन्न देशका वैज्ञानिकहरूले गरेको अनुसन्धानमा कोभिड–१९ मानवनिर्मित होइन भन्ने प्रमाणित भइसक्दा पनि अमेरिकाले बनाएर चीन पठाएको र चीनले बनाएर विश्वमा फैलाएको षड्यन्त्रवादी सिद्धान्तहरू सनसनीखेज बनेर फैलिरहेका नै छन् । मानिसले निर्माण गरेको नै नभए पनि कहाँ उत्पन्न भएको भन्नेमा उत्तिकै गरमागरमी बहस छ । चीनियाँ भन्छन् अमेरिकामा यो भाइरस पहिल्यै थियो र अमेरिकी सेना चीनमा आयोजित खेलकूदमा भाग लिन आउँदा तिनीहरूसँगै चीनमा प्रवेश भयो । अमेरिकी र भारतीयहरू चीनबाट उत्पन्न भएको हल्ला फिँजाउनमै मस्त छन् । अनि मोदीले दीप प्रज्ज्वलनको आव्हान गर्दा भारतका कतिपय ठाउँमा दियो जलाउनुको साथै चीनविरोधी नारा घन्काउन पनि भ्याए । कोलकतामा चिनियाँ अनुहारका भारतीयहरूलाई विभेदका शिकार भए । हुँदै हुँदै अब त सार्वजनिक व्यक्तित्वहरू नै मुस्लिमविरोधी अभिव्यक्ति दिन अग्रसर भइरहेका छन् । यस्ता विवेकहीन कार्यले व्यक्तिलाई तुष्टि त मिल्ला, तर समस्यालाई झन जटिल बनाउने कार्य मात्र गर्छ । हुनत विश्वको सर्वाधिक शक्तिमान अमेरिकाको राष्ट्रपति त केटाकेटीजस्तो चाइनिज भाइरस र उहान भाइरस भन्नमा रमाउँछन् भने सर्वसाधारणको के कुरा ? कुनै पनि भाइरस वा रोगलाई देश, ठाउँ विशेष वा जातिसित जोडी नामाकरण गर्न नमिल्ने विश्वव्यापी मान्यता र विश्व स्वास्थ्य संगठनले निर्धारित गरेको प्रोटोकलको सम्मान र पालना गर्नुपर्छ भन्ने कुरालाई समेत अमेरिकाका राष्ट्रपतिजस्तो मान्छेले पनि ठाडै इन्कार गरे  !हुँदै हुँदै अब त सार्वजनिक व्यक्तित्वहरू नै मुस्लिमविरोधी अभिव्यक्ति दिन अग्रसर भइरहेका छन् । यस्ता विवेकहीन कार्यले व्यक्तिलाई तुष्टि त मिल्ला, तर समस्यालाई झन जटिल बनाउने कार्य मात्र गर्छ । हुनत विश्वको सर्वाधिक शक्तिमान अमेरिकाको राष्ट्रपति त केटाकेटीजस्तो चाइनिज भाइरस र उहान भाइरस भन्नमा रमाउँछन् भने सर्वसाधारणको के कुरा ? कुनै पनि भाइरस वा रोगलाई देश, ठाउँ विशेष वा जातिसित जोडी नामाकरण गर्न नमिल्ने विश्वव्यापी मान्यता र विश्व स्वास्थ्य संगठनले निर्धारित गरेको प्रोटोकलको सम्मान र पालना गर्नुपर्छ भन्ने कुरालाई समेत अमेरिकाका राष्ट्रपतिजस्तो मान्छेले पनि ठाडै इन्कार गरे  !वैज्ञानिक हिसाबले भाइरस कुन देशमा उत्पन्न भयो भन्ने कुराको कुनै महत्त्व हुँदैन । गत साल भारतबाट नेपालमा डेंगू आयो त के हामीले भारतसित दुश्मनी गर्नु वा दुश्प्रचार गर्नु ? गर्मीयाममा आउने धेरैजसो प्रकोप त भारतबाटै नेपालमा छिर्छन् । त्यसको अर्थ भारतीयहरू खराब भन्ने त होइन नि ! प्रकोपलाई देशको सीमा थाहा हुन्न । सत्य कुरा त्यति नै हो । महामारीको समय केवल महामारीसित नै लड्ने हो । सबै मानिस त्यसका पीडित हुन् । तर मानिसको जात त्यस्तो हुँदैन रहेछ । हरेक घटनामा मानिसले मानिसको जात, धर्म, ठेगाना, देश जोडिएरै हेर्ने रहेछ ।सञ्चार तथा सामाजिक सञ्जालमा आउने विद्वेषका खबरहरू महामारीभन्दा खतरनाक हुनसक्छन् । महामारी त आउँला र जाला, तर बिग्रेको सद्भाव कालान्तरसम्म बल्झिरहन्छ । यो महामारीसँगै चरम आर्थिक संकट आउने त पक्कापक्की नै छ, तर त्यससँगै जातीय सद्भाव पनि भड्कियो भने कलियुगको अन्त्य नै आएकोमा ढुक्क भए पनि हुन्छ ।यसै सन्दर्भमा कीर्तिपुरको घटनाको प्रसंग पनि विचारणीय छ । बन्दाबन्दी (लकडाउन) को समयमा कोहलपुरबाट सुत्केरी गराउन जाजरकोटको एक दम्पत्ति कीर्तिपुर आउँछन् । आफन्तको डेरामा बस्छन् । नयाँ मानिस देखेपछि टोलवासीमा त्रास फैलिनु स्वाभाविक हो । सरकारको नियमानुसार पनि बाहिरबाट आएका मानिसले स्थानीय निकायमा खबर गरी क्वारेन्टाइनमा बस्नुपर्ने हो । सरकारले जारी गरेको आदेश अनुसार स्थानीय निकायलाई खबर गर्नु घरधनीको जिम्मेवारी नै हो । क्वारेन्टाइनको लागि नगरपालिकाले व्यवस्था पनि गरेको छ । तर आएका पाहुना क्वारेन्टाइनमा बस्न मान्दैनन् । उनीहरूको र स्थानीयबीच तनाव हुन्छ । यो तनाव फैलेर सञ्चार माध्यम र सामाजिक सञ्जालमा छताछुल्ल हुन्छ । अनि बहुआयामिक दृष्टिकोणबाट सामाजिक विखण्डनको मुद्दा बन्नजान्छ । कसरी ?—   नेवार र बाहुनबीचको जातीय विखण्डनको मुद्दा !—   राजधानीवासी र राजधानीबाहिरका बासिन्दाबीचको विखण्डनको मुद्दा !—   डेराबस्ने र घरधनीहरू बीचको विखण्डनको मुद्दा !यस मुद्दामा संजोगले धरघनी नेवार हुन्छ र डेरावाल बाहुन हुन्छ । घटना नेवार बाहुल्य समाजमा हुन्छ । यो एउटा संयोगै मात्र हो । के यो घटनामा अन्य जातिको बीचमा भएको भए क्रियाप्रतिक्रियामा केही फरक हुन्थ्यो होला ? निश्चय पनि हुँदैनथ्यो । अहिले कुनै पनि स्थानमा एउटै जातिको बसोबास छैन । कीर्तिपुरको एउटा सानो टोलमा पनि अन्य समुदायका मानिस पनि घरधनी छन् र डेरा गरी बसेका त धेरै नै छन् । बन्दाबन्दीमा बाहिरबाट मानिस आएकोमा त्रसित हुने र प्रतिक्रिया जनाउनेमा ती सबै थिए । त्यो स्वाभाविक हो र बुद्धिमानी पनि हो । अहिलेको अवस्थामा भक्तपुरबाट एउटा नेवार कीर्तिपुर आए पनि त्यही नै प्रतिकृया पाउने हो । मैले मेरै छोराछोरी बाहिरबाट आएछन् भने पनि तत्कालै घरमा स्वागत गर्नसक्दिनँ । टोलवासीले पनि दिँदैन । त्यही नै अहिलेको मानवता धर्म हो, जिम्मेवारीपूर्ण व्यवहार हो, यदि सिंगो समुदाय र देशलाई बचाउनु छ भने ।कुनै पनि घटना दुइ फरक जाति, धर्म वा स्थानका बीच भयो भने तुरन्तै साम्प्रदायिक मुद्दा बन्नपुग्छ । अहंको सवाल बन्नपुग्छ । शायद नेपाली समाजको अवचेतनको गहिराइमै विभाजनको मसिनो तर गम्भीर चिरा छ ।हामीले समाचारहरू निरन्तर पाइरहेका छौं कि हजारौं हजारौंको संख्यामा आफ्नै गाउँघर फर्केकालाई पनि समुदायले खोजीखोजी क्वारेन्टाइनमा पठाइरहेका छन् । तातोपानीका स्थानीयले चीनबाट अत्यावश्यक सामग्रीको ढुवानी भइरहेकोमा विरोध गरिरहेका छन् । त्यसबाट आफूलाई संक्रमणको खतरा देखिरहेका छन् । यी घटना समाचार त बनेका छन्, तर विवादको मुद्दा बनेका छैनन् । तर कुनै पनि घटना दुइ फरक जाति, धर्म वा स्थानका बीच भयो भने तुरन्तै साम्प्रदायिक मुद्दा बन्नपुग्छ । अहंको सवाल बन्नपुग्छ । शायद नेपाली समाजको अवचेतनको गहिराइमै विभाजनको मसिनो तर गम्भीर चिरा छ ।विभाजनको कटु यथार्थ हाम्रो समाजमा विद्यमान नै छ, गहिरो गरी जरा गाडेको छ । कुनै पनि सानोभन्दा सानो मौकामा त्यो देखा पर्छ । यहाँ सवाल उठ्छ, जाजरकोटको मानिस अलि कठिन खालको सुत्केरी गराउन काठमाडौं आउनुपर्ने वाध्यता कसरी सिर्जना भयो ? किन सिर्जना भयो ? काठमाडौंबाहिर बस्नेका लागि काठमाडौंसित रिस त पहिल्यैदेखि थियो र छ । उनीहरू काठमाडौं केन्द्रित विकासबाट भित्रभित्रै पहिल्यैबाट क्रोधित छन् । त्यो एकदमै स्वाभाविक हो । तर काठमाडौं केन्द्रित विकास हुनुमा काठमाडौंका रैथानेको कति हात छ ? उनीहरू आफैं यसबाट पीडित छन् र अत्तालिएका छन् । अहिलेको अन्धधुन्ध र अव्यवस्थित विकास योजनाले सबैभन्दा बढी कोही पीडित छन् भने कोठमाडौं उपत्यकाका रैथाने वासिन्दाहरु नै छन् । त्यसैले उनीहरु हामीलाई अब विकास पुग्यो भनिरहेका छन् ।नेपालको सन्दर्भमा मात्र होइन, कोरोना महामारीले विद्यमान विश्वसन्मुख नै धेरै यक्ष प्रश्नहरू खडा गरिदिएका छन्——   मानवकेन्द्रित सोचमा प्रश्न !—   भूमण्डलीकरणमा प्रश्न !—   नवउदार पूँजीवादमा प्रश्न !—   शहरी केन्द्रीकरणमा प्रश्न !—   मानिसको अत्यधिक वहिर्मुखी प्रवृत्तिमा प्रश्न !महामारीपछिको हाम्रो भविष्य सुनौलो पनि हुनसक्छ वा समाप्त पनि हुनसक्छ । त्यो हाम्रो विवेक र व्यवहारमा भरपर्ने कुरा हो । हामी अहिलेको राजनीतिक, सामाजिक, व्यक्तिगत व्यवहारहरूमा पुनरावलोकन गर्नसक्छौं भने यो महामारी अवसर हो, सुनौलो भविष्यको लागि । होइन, महामारी सकिएपछि सबै कुरा बिर्सेर फेरि पुरानै विचारहीन ढाँचामा यथावत चल्छौं भने हामीले आफ्नो समाप्ति नै रोजेको ठहरिन्छ । यसमा शंकै नगरे हुन्छ । त्यसमा पनि राष्ट्रिय, जातीय, धार्मिक विभाजनमा मलजल गरिरहन्छौं भने त त्यो समाप्ति असीम कष्टकर र दुर्दान्त हुने छ ।#कोरोनाभाइरस