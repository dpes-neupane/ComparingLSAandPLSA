सन् २०१९ को अन्तिम महिनामा चीनको हुबेई प्रदेशको राजधानीऊहानबाट सुरु भएको कोभिड–१९ विश्वव्यापी महामारीका रूपमा संसार भर फैलिएको छ । यी हरफ लेखिँदासम्म यसबाट सङ्क्रमित हुनेको सङ्ख्या ७,२२,४३५ पुगेको छ र अहिलेसम्म ३३,९९७ मानिसले यसैको कारणले ज्यान गुमाउनुपरेको छ । सङ्क्रमित भएकामध्ये निको भएर जानेको सङ्ख्या १,९१,९९१ रहेको छ । अझै यसबाट कति क्षति हुने हो, त्यसको अनुमान गर्न सकिने अवस्था छैन । सबै खाले राष्ट्रहरु यो महामारीको सिकार भएका हुनाले यसका विरुद्धको लडाइँमा सम्पूर्ण विश्व नै कटिबद्ध भएर लागेको छ ।राजनीतिक रङ ?यो महामारी चीनबाट सुरु भएको हुनाले यसको पहिलो सिकार पनि चीन हुनु स्वाभाविक थियो । चीन यसबाट हावा कावा भइरहेको बेलामा खासगरी चीनमा जन गणतन्त्र हुँदै समाजवाद ल्याउन प्रत्यक्ष नेतृत्व दिने नेता, माओको विरोध गर्ने र समाजवाद भन्ने शब्दसँगै एलर्जी हुनेहरुले खिसीटिउरीको शैलीमा भद्दा किसिमले विरोध गर्न थाले । ‘बिरामी देश’ भन्ने शीर्षकमा लेख लेखेर केही अमेरिकी पत्रिकाले चीनलाई तुच्छ देखाउने काम गरे । चीनको मात्र होइन विश्वकै उत्पीडित जनताका नेता माओको मास्क लगाएको कृत्रिम फोटो छापेर  अपमानित गरे । यो माओको व्यक्तिगत मात्र नभएर माओका विचार, दृष्टिकोण प्रतिकै अनादर थियो ।‘बिरामी देश’ भन्ने शीर्षकमा लेख लेखेर केही अमेरिकी पत्रिकाले चीनलाई तुच्छ देखाउने काम गरे । चीनको मात्र होइन विश्वकै उत्पीडित जनताका नेता माओको मास्क लगाएको कृत्रिम फोटो छापेर  अपमानित गरे । यो माओको व्यक्तिगत मात्र नभएर माओका विचार, दृष्टिकोण प्रतिकै अनादर थियो ।अमेरिकी राष्ट्रपति ट्रम्पले दिएको एउटा आधिकारिक भाषणमा कोरोना भाइरसको नाम फेरेर ‘चिनियाँ भाइरस’ राखेका थिए । यो नामकरण जातिवादी, नश्लवादी किसिमको भएको भनेर विश्व स्वास्थ संघले पनि विरोध ग¥यो । अमेरिकाभित्रैबाट पनि यसको चर्को विरोध भयो । यही महामारीकै सन्दर्भमा भएको जी–७ देशहरुको बैठकमा अमेरिकी विदेश मन्त्री पम्पेओले कोरोना भाइरसको नाम ‘उहान भाइरस’ राख्नुपर्छ भन्ने प्रस्ताव राखेपछि यसमा अमेरिका एक्लो प¥यो । बैठकको अन्तमा दिनुपर्ने संयुक्त विज्ञप्ती पनि जारी गर्ने अवस्था भएन । चीन सरकारको सफल प्रयासचीनको उहानमा यो महामारी ओमाजोनको जङ्गलमा फैलिएको डढेलो जस्तो गरी अनियन्त्रित रूपमा फैलियो । यसको नियन्त्रण गर्न वर्तमान विश्वमा न औषधि पत्ता लागेको छ नत खोपकै आविष्कार भएको छ । यो अवस्थामा चीनले धैर्यतापूर्वक यसको सामना गर्ने प्रयास गर्‍यो । सबैभन्दा पहिले त उनीहरुले यसलाई गम्भीर चुनौतीका रूपमा लिए । चिनियाँ राष्ट्रपति सी जिनपिङले यसलाई ‘जनयुद्ध’का रूपमा लिनुपर्छ भनेर सकृय र हस्तक्षेपकारी योजना ल्याए । यसलाई अनियन्त्रित रूपमा फैलिन नदिनका लागि चिनियाँ सरकारले ‘लक डाउन’को विधि अपनायो र दृढतापूर्वक लागू गर्‍यो । कथित लोकतन्त्रवादीहरुले ‘जनतामाथि तानाशाही लादियो’, ‘लोकतन्त्रमाथि दमन गरियो’ भनेर तीव्ररूपमा विरोध गरे । यसका साथै सरकारले उपचारका निमित्त डाक्टर, नर्स र अन्य स्वास्थ्यकर्मी गरी ४० हजारको सङ्ख्यामा परिचालन गर्‍यो । महामारी फैलिन नदिन र यसलाई नियन्त्रण गर्न चीन सरकार सफल भएको देखियो । यतिखेर चीन सरकारले चीनलाई ‘कोरोना भाइरसमुक्त’ घोषणा गरिसकेको छ । चीन सामान्य अवस्थामा फर्किएको र यातायात, बजार, कारखाना, शिक्षण संस्थाहरु सामान्य अवस्थामा चल्न थालेको घोषणा  गरेको छ । https://www.businessinsider.comचिनियाँ राष्ट्रपति सी जिनपिङले यसलाई ‘जनयुद्ध’का रूपमा लिनुपर्छ भनेर सकृय र हस्तक्षेपकारी योजना ल्याए । यसलाई अनियन्त्रित रूपमा फैलिन नदिनका लागि चिनियाँ सरकारले ‘लक डाउन’को विधि अपनायो र दृढतापूर्वक लागू गर्‍यो । कथित लोकतन्त्रवादीहरुले ‘जनतामाथि तानाशाही लादियो’, ‘लोकतन्त्रमाथि दमन गरियो’ भनेर तीव्ररूपमा विरोध गरे ।इटाली र अमेरिकामा जोखिम बढ्दैसबैभन्दा बढी मानवीय र अन्य क्षति हुने देश इटाली बन्न पुगेको छ । त्यहाँ मर्नेहरुको सङ्ख्या १० हजार नाघेको छ । त्यसपछि अमेरिका र स्पेन पर्दछन् । विश्लेषकहरुको भनाइअनुसार खासगरी इटालीमा यस प्रकारको भयावह स्थिति पैदा हुनाको मुख्यकारण प्रारम्भमा यसलाई उनीहरुले गम्भीर रूपमा नलिनु नै हो भन्ने रहेको छ । पछि जब यो महामारीका रूपमा फैलियो, उनीहरुले नियन्त्रण गर्ने भरपूर प्रयास गरे तर धेरै ढिलो भइसकेको थियो । यो भाइरस ज्यादै छिटो गतिमा सङ्क्रमित हुने भएकाले अहिले त्यो काबुभन्दा बाहिर गएको जस्तो देखिन्छ । इटाली सरकार र त्यहाँका स्वास्थ्यकर्मीहरु धेरै मिहिनेत गरिरहेका छन् । विश्वभरिबाट यो विपदामा उनीहरूप्रति सहानुभूति र समर्थन छ । सायद चाँडै नै यसलाई नियन्त्रण गर्न उनीहरु सफल हुने छन् ।अमेरिकामा कोरोनाभाइरस संक्रमित एक विरामीलाई उपचारको लागि लगिँदै ।[Lindsey Wasson/Reuters]  https://www.aljazeera.comअमेरिकी राष्ट्रपति ट्रम्पले ‘लक डाउन’को विरोध गर्दै ‘संसारको सबैभन्दा शक्तिशाली र सक्षम देश अमेरिकाले बन्द लागू गर्ने बाटो लिँदैन’ भन्ने बयान सार्वजनिक गरेपछि त्यसले ठूलो बहसलाई जन्माएको छ । डाक्टरहरु, वैज्ञानिकहरु र संसारका सबैभन्दा धनाड्य र माइक्रोसफ्टका मालिक बिल गेटले पनि यसको कडा विरोध गरेका छन् ।उता संयुक्त राज्य अमेरिकाको स्थिति केही भिन्न छ । अमेरिकी राष्ट्रपति ट्रम्पले ‘लक डाउन’को विरोध गर्दै ‘संसारको सबैभन्दा शक्तिशाली र सक्षम देश अमेरिकाले बन्द लागू गर्ने बाटो लिँदैन’ भन्ने बयान सार्वजनिक गरेपछि त्यसले ठूलो बहसलाई जन्माएको छ । डाक्टरहरु, वैज्ञानिकहरु र संसारका सबैभन्दा धनाड्य र माइक्रोसफ्टका मालिक बिल गेटले पनि यसको कडा विरोध गरेका छन् । सबैभन्दा बढी सङ्क्रमित भएको न्युयोर्क राज्यलाई लकअप गर्ने आफ्नो घोषणालाई खारेज गर्दै ४ घण्टापछि नै ‘लकअप नगर्ने र अन्य तरिकाबाट उपचार दिने राष्ट्रपतिको अर्को घोषणा सार्वजनिक भएको छ । लकअप् पद्धति लागू गर्न सकिन्न भन्ने राष्ट्रपति ट्रम्पको भनाइका पछाडिको तर्क के छ भने यसबाट पर्ने आर्थिक भार अमेरिकाले थेग्न सक्दैन । समाचार अनुसार अमेरिकामा कोभिड–१९ को प्रकोप सुरु भएदेखि मात्र ३० लाखभन्दा बढी मानिसले बेरोजगार भत्ताका लागि फारम भरिसकेका छन् । यसबाट अमेरिकामा एउटा अर्को बहस पनि अघि बढिरहेको छ– नागरिकको जीवनको सुरक्षा पहिलो हो कि आर्थिक पक्ष ? नेपालको अवस्थाहाम्रो नजिकको छिमेकी देश चीनमा कोरोना भाइरसले त्यत्रो बबन्डर मच्चाउँदा पनि त्यसको सङ्क्रमण नेपालमा तत्कालै नदेखिनु हाम्रा लागि ठूलो वरदान नै थियो । यसलाई हामीले ठूलो अवसरका रूपमा लिनुपर्दथ्यो । हामीले बारम्बार सरकारलाई त्यसै प्रकारको सुझाव दियौँ । तर यो सरकारले त्यतिखेर यसलाई तत्कालको र प्रमुख विषय बनाएन । जब भारत लगायत कोरोना सङ्क्रमित देशबाट करिब ९ लाख मानिसहरु नेपालभित्र पसे, जब तिनीहरु भित्रैबाट पोजिटिभ केसहरु देखिन थाले अनि तिनीहरु कहाँका हुन्, कता छन् ? कति जनालाई तिनीहरुले भेटे, हात मिलाए, सङ्क्रमण गराए ? भन्ने खोजी भर्खर गर्न थालेको छ, यो सरकार । सङ्क्रमण फैलाउनु जति उनीहरुले फैलाइसके । परीक्षण नै नगरिकन सङ्क्रमण छैन भनेर ढुक्कसँग बस्ने काम त भएको छैन ? यसको परिणाम धेरै घातक हुने आशङ्का देशमा फैलिरहेको छ । कतै एकै पटक विस्फोटन त हुने होइन ? भन्ने सन्त्रास फैलिरहेको छ ।  सरकारले ‘लकआउट’को घोषणा गरेको छ । यो काम राम्रो हो तर ढिलो भयो । जे होस्, यसलाई लागू गरौँ । तर तल्लो वर्ग र दिनदिनै काम गरी खाने वर्गका लागि राहत र प्याकेज पर्याप्त छैन । तत्कालका लागि निम्न कामलाई अविलम्ब र तत्परताका साथ लागू गर्नु आवश्य देखिन्छ–१. सबै सङ्क्रमितहरुलाई पत्ता लगाएर अविलम्ब क्वारेन्टाइनमा राखेर उपचार गराउनुपर्छ ।जब भारत लगायत कोरोना सङ्क्रमित देशबाट करिब ९ लाख मानिसहरु नेपालभित्र पसे, जब तिनीहरु भित्रैबाट पोजिटिभ केसहरु देखिन थाले अनि तिनीहरु कहाँका हुन्, कता छन् ? कति जनालाई तिनीहरुले भेटे, हात मिलाए, सङ्क्रमण गराए ? भन्ने खोजी भर्खर गर्न थालेको छ, यो सरकार । सङ्क्रमण फैलाउनु जति उनीहरुले फैलाइसके । परीक्षण नै नगरिकन सङ्क्रमण छैन भनेर ढुक्कसँग बस्ने काम त भएको छैन ? यसको परिणाम धेरै घातक हुने आशङ्का देशमा फैलिरहेको छ ।२. सबै प्रदेशले परीक्षणको कामलाई तीव्रता दिएर सङ्क्रमितलाई उपचारको व्यवस्था गरी हाल्नुपर्छ । सङ्क्रमितको सङ्ख्या बढ्न दिनु हुँदैन ।३. प्राइभेट अस्पतालहरुलाई पनि यो महामारीको उपचार गर्न अनिवार्य गराउनुपर्छ ।४. अन्य रोगका सिरियस बिमारीहरुको उपचारको व्यवस्था अनिवार्य गर्नुपर्छ ।५. स्वास्थ क्षेत्रमा काम  गर्नेहरुको सुरक्षा सामग्री र र्औषधि, मेसिनहरुको व्यवस्थाका साथै उनीहरुको इन्स्योरेन्स र पर्याप्त भत्ता आदिको  व्यवस्था गर्नुपर्छ ।६. सुरक्षाकर्मीको उचित सुविधाको व्यवस्था गर्नु पर्दछ ।७. यति लामो लकअपको मार खेपिरहेका तल्लो वर्गका र दिन दिनै कमाई खाने वर्गलाई खाने र अन्य दैनिक उपभोग्य वस्तुको ग्यारेन्टी गर्नुपर्छ । ८. निश्चित मापदण्ड तोकी बैङ्कको क्रण मिनाहा गर्नुपर्छ ।९. समय तोकी बैङ्कको ब्याज मिनाहा गर्नुपर्छ १०. जनतालाई बिजुली महसुल मिनाहा गर्नु पर्दछ ।यो सरकारका लागि यी काम गरेर देखाउने अवसर हो । यसमा सरकार खरो उत्रन सकेन भने नेपाली समाजले अग्रगामी परिवर्तनको बाटो रोज्ने कुरामा कुनै सन्देह छैन ।#कोरोनाभाइरस