अमेरिकाको नाम आउनासाथ हाम्रो मनमस्तिष्कमा अति महाशक्ति राष्ट्रको छवि आउँछ, पुँजीवादी विकासको चुचुरोमा रहेको अति धनी मलुकुको छायाँ नै छाउँछ । तर, हाम्रो मनमस्तिष्कमा अमेरिकाभित्रै ‘थुप्रै अमेरिका’ रहेको चित्र कमै मात्र आउँछ, अति महाशक्ति राष्ट्र अमेरिकाभित्रै पनि ‘अर्को अमेरिका’ पनि भएको तस्बिर साह्रै कम मात्र आउँछ ।साहित्यकार बाल्जाकले भनेका थिए, ‘प्रत्येक विशाल सम्पत्तिको पछाडि कुनै न कुनै अपराध लुकेको हुन्छ ।’ अति महाशक्ति राष्ट्र अमेरिकाको शक्ति र समृद्धिको पछाडि पनि अनगिन्ती अपराध लुकेका छन्, अरु धेरै अमेरिकाको रगत–पसिना–बलिदान छिपेको छ ।‘दी इनेमी’का लेखक फेलिक्स ग्रीनका अमेरिकाको अनुसार पुँजीवादी समृद्धि र सम्पत्ति दासहरूलाई कल्पनातीत वेदना दिएर, बेदखल गरिएका तथा मारिएका रेड इन्डियन तथा आप्रवासीलाई कल्पनाभन्दा परको कष्ट दिएर आर्जन गरिएको हो ।हो, तिनीहरूबाटै बनेको छ ‘अर्को अमेरिका’, जहाँ अमेरिकाका खास आदिवासी अमेरिकीहरू बस्छन्, युरोपबाट पसेका गोरा शासकहरूद्वारा दिइएको ‘रेड इन्डियन’को पहिचान भिरेर । गोरा शासकहरूले क्रिस्टोफर कोलम्बसमार्फत् ‘अमेरिका पत्ता लगाउनु’भन्दा हजारौं वर्षअघिदेखि अमेरिकी भूमिमा स्वेच्छापूर्वक विचरण गर्थे ती ‘रेड इन्डियनहरु’ । तिनीहरूलाई युद्धमा हराएर, उनीहरूविरुद्ध ठूलठूला नरसंहार गरेर, उनीहरूको देश, उनीहरूको भूमि र उनीहरूको संस्कृति लुटिएको थियो । र, नियोजित रुपमा गरिएको उनीहरूको सामूहिक विनाशको मूल्यमा गोरा शासकहरूको ‘सभ्य, सुसंस्कृत र समृद्ध अमेरिका’ बनाइएको हो ।तिनीहरूबाटै बनेको छ ‘अर्को अमेरिका’, जहाँ अमेरिकाका खास आदिवासी अमेरिकीहरू बस्छन्, युरोपबाट पसेका गोरा शासकहरूद्वारा दिइएको ‘रेड इन्डियन’को पहिचान भिरेर । गोरा शासकहरूले क्रिस्टोफर कोलम्बसमार्फत् ‘अमेरिका पत्ता लगाउनु’भन्दा हजारौं वर्षअघिदेखि अमेरिकी भूमिमा स्वेच्छापूर्वक विचरण गर्थे ती ‘रेड इन्डियनहरु’ । तिनीहरूलाई युद्धमा हराएर, उनीहरूविरुद्ध ठूलठूला नरसंहार गरेर, उनीहरूको देश, उनीहरूको भूमि र उनीहरूको संस्कृति लुटिएको थियो ।गोरा शासकहरूको नयाँ अमेरिकी सभ्यता र समृद्धिका लागि खासमा आदिवासी अमेरिकीहरूले आफ्नो देश, आफ्नो भूमि र आफ्नो संस्कृतिको अपहरणको मूल्य चुकाउनुपर्‍यो । सन् १८८० सम्म आइपुग्दानपुग्दै युरोपका गोरा शासकका लागि ‘नयाँ मुलुक’ अमेरिकामा ती आदिवासी मुठ्ठीभर कबिलाका रुपमा जीवित रहे । उनीहरूको भूमि र भूमिभित्र सम्भावित सुनको खानी लुट्न आतुर गोरा शासकहरूको औपनिवेशीकरण र नरसंहारका कारण आदिवासी अमेरिकीहरू रोग र भोकको सिकार भएपछि अन्ततः लोपोन्मुख जातिमा परिणत भए, जो पहिले दस लाखको संख्यामा रहेका थिए । गोराहरू र गोराहरूको सरकारले लुट्ने, हडप्ने र किन्ने उपक्रमका साथ उनीहरूको भूमि खोसेकाले आज उनीहरू ‘क्यान्टोन्मेन्ट’मा मात्रै सीमित छन्, चिडियाघरको सट्टा ‘मानवघर’मा बन्दीजस्तै अभिशप्त जीवन जिउँदै ।अमेरिकाका आदिवासी जनताका पीडा र संघर्षलाई सम्बोधन गर्ने काम न संवैधानिक सम्मेलनले गर्‍यो, न त त्यसले बनाएको संविधान र संघीयताले नै गरे । सीमान्तीकृत रेड इन्डियनहरूलाई समावेश गर्ने उद्देश्यले अमेरिकामा संघीयता निर्माण गरिएकै थिएन त त्यसले समावेशी राज्य कसरी बनाओस् !पुँजी भएका गोराहरूका वाणिज्य व्यापारलाई प्रवर्धन गर्ने र राष्ट्रिय सुरक्षालाई जगेर्ना गर्ने उद्देश्यले बनाइएको थियो अमेरिकी संघीयताको ढाँचा । त्यस्तो संघीयतामा, सुनलाई खेलौना ठान्ने, सुनलाई पुँजीको रुपमा विकास गर्न नपाएका र अमेरिकी राष्ट्रको परिभाषाको घेराभन्दा बाहिर परेका ती रेड इन्डियनको हक–हितको सुरक्षा कसरी हुन्छ ?हुन त सङ्घीय सरकारको निर्माणको सुरूआतदेखि नै इन्डियन जातिलाई सार्वभौम राजनीतिक स्वशासित निकायको रूपमा मान्यता दिइएको छ । त्यसको अर्थ उनीहरुको हक–हित सुरक्षित रहेको कसरी मान्न सकिन्छ ?विभिन्न स्वतन्त्र र सम्प्रभु राज्यहरूले आपसी सहमति र सम्झौताद्वारा सामान्य र साझा विषय संघबाट सञ्चालन गर्ने अभिप्रायले बनाइएको थियो अमेरिकाको संघीय संरचना । संघ र राज्यका अलग–अलग सरकार हुने, अलगै प्रशासन हुने, दोहोरो नागरिकता हुने, दोहोरै न्यायप्रणाली पनि हुने जटिल किसिमको संघीयताको ढाँचाले पनि रेड इन्डियनहरूलाई हालसम्म कुनै सरकारको अनुभूति दिन सकेको छैन, न त कुनै मानवीय न्याय नै ।जब क्षेत्रीयतालाई मात्रै संघीयता निर्माणको आधार बनाइन्छ, आदिवासी जनजातिगत र भाषिक आधारलाई पूरै बेवास्ता गरिन्छ भने त्यस्तो संघीयताले रेड इन्डियनहरूका जातिगत र भाषिक समस्यालाई कसरी सम्बोधन कसरी गर्न सक्छ ? अमेरिकाका सबै संघीय र राज्य सरकारले पुँजीपति वर्गको हित र स्वार्थ रक्षार्थ प्राकृतिक स्रोत–साधन दोहन र मानवीय शक्तिको शोषण मात्रै गर्दै आएका छन् । यस्तो स्थितिमा आदिवासी अमेरिकीहरूद्वारा वर्षौंवर्षअघिदेखि उठाइएको प्रकृति–प्रेम हास्यास्पद नभए के हुन्छ ?https://upload.wikimedia.orgअमेरिकाका मूल आदिवासी रेड इन्डियनका एक नाइके चीफ सियाटलले गोरा शासकहरूसामु उठाएका प्रश्न पनि धेरैलाई हास्यास्पद लाग्न सक्छ । तर रेड इन्डियन कबिलाका एक नाइकेका हैसियतले उनले ११ मार्च १८५४ मा मूल आदिवासीहरूका सबै जमिन किन्न चाहने वाशिङ्टन डिसीको गोरा सरकारसामु उठाएका सवाल आज पनि जायज छन् ।अमेरिकाका मूल आदिवासी रेड इन्डियनका एक नाइके चीफ सियाटलले गोरा शासकहरूसामु उठाएका प्रश्न पनि धेरैलाई हास्यास्पद लाग्न सक्छ । तर रेड इन्डियन कबिलाका एक नाइकेका हैसियतले उनले ११ मार्च १८५४ मा मूल आदिवासीहरूका सबै जमिन किन्न चाहने वाशिङ्टन डिसीको गोरा सरकारसामु उठाएका सवाल आज पनि जायज छन् ।रेड इन्डियनहरूको जमिन किन्ने, लुट्ने वा खोस्ने काममा सक्रिय सरकारले उनीहरूलाई भूमिबापत हालसम्म ‘मानवधर’बाहेक केही उपहार दिएको छैन । हो, आम अमेरिकीभन्दा कम औसत आयु, न्यून जीवनस्तर र उच्च गरिबी–दरबाहेक अरु कोसेली दिएको छैन । र, बेरोजगारी, बेदखली, बेघरबार, स्वास्थ्य समस्या र युवा आत्महत्याबाहेक अरु केही दिएको छैन ।यस्तो अवस्थामा चीफ सियाटलले आजभन्दा डेढ सय वर्षअघि लेखेको पत्र सान्दर्भिक हुनु स्वाभाविकै छ । त्यसबेला वाशिङ्गटन सरकारको नाममा पत्र लेख्दै चीफ सियाटलले आदिवासी भूमि र प्राकृतिक स्रोत–साधनको संरक्षण र अधिकारबारे मार्मिक प्रश्न उठाएका थिए । यो त्यस्तो ऐतिहासिक पत्र हो, जसलाई प्राकृतिक स्रोत–साधन र वातावरण संरक्षणबारे संसारकै अनौठो र महत्वपूर्ण दस्तावेज मानिन्छ । ....................‘तिमी कसरी किन्न सक्छौ आकाशलाई ? चीफ सियाटलले सोध्यो । तिमी हावा र पानीका मालिक कसरी बन्न सक्छौ ?मेरी आमाले मलाई भनेकी थिइन्, यो जमिनका हरेक टुक्रा मेरा मानिसलाई पूज्य छ । रुखविरुवाका एक–एक पात, हरेक बलौटे किनार, सन्ध्याकालीन कुइरोले ढाकिएको जङ्गल, घाँसे मैदान अनि भमराहरूको गुञ्जन, यी सबै पवित्र र पूज्य छन्, र हामी आदिवासीको स्मृति र जीवनसँग बाँधिएका छन् ।मेरा पिताले मलाई भनेका थिए, रुखविरुवाका रेसा–रेसामा बगिरहेको रसलाई म आफ्नो नसा–नसामा बगिरहेको रगतजस्तै जान्दछु ।हामी पृथ्वीकै एउटा हिस्सा हौं र यो माटो हाम्रै एउटा अंश हो । यी सुगन्धित फूल हाम्रै बहिनी हुन् ।यी मृग, यी घोडा, यी विशाल चील, यी सबै हाम्रै भाइ हुन् । लेक र पहाडका चुचुरा, मैदानको हरियाली र घोडाका बच्चा– यी सबै एकै परिवारका सन्तान हुन् ।मेरा पूर्वजका आवाजले मलाई भन्छन्, नदी र झरनामा बगिरहेका निर्मल जल केवल पानी होइन, बरु मेरा पूर्वजको रगत हो । अनि तालतलैयामा प्रतिविम्बित हुने हरेक छायाँमा लुकेका छन् मेरा पूर्वजका जीवनका सम्झना र गाथा ।पानीको कलकलमा सुनिन्छन् मेरो पूर्वजका आवाज । यिनै नदी हाम्रा मित्र हुन् । यिनले हाम्रो प्यास मेटाउँछन् । यिनका लहरमा खेल्छन् हाम्रा सस्याना डुङ्गा, अनि यिनले नै मेट्छन् हाम्रा बच्चाका भोक र तिर्खा । यसैले तिमी यी नदीलाई त्यत्तिकै लाडप्यार दिनू जति तिमी आफ्ना साख्खै भाइलाई दिन्छौ ।मेरा बाजेले मलाई भनेका थिए, यो हावा बहुमूल्य छ । यही हावाले नै सबै जीवलाई पोस्ने गर्छ । अनि सबैको हात–हातमा आफ्नो आत्मालाई बाँड्ने गर्छ । यही हावामै हाम्रा पुर्खाले लिएका थिए आफ्नो पहिलो सास । तिमी यही भूमि र हावालाई पवित्र बनाइराख्नू, जसबाट तिम्रा मानिसहरूले पनि सुगन्धित वायुको अनुभूति गर्न सकून् र शीतल हावाको आनन्द पाउन सकून् ।जब अन्तिम रेड इन्डियन पुरुष र नारी जङ्गली सम्पदासँगै हराउनेछन्, तब हरियो मैदानमा एउटा बादलको टुक्राजस्तै उनीहरूको स्मृति धूमिल भएर रहने छ । के तबसम्म नदीको किनार र जङ्गल बाँकी रहनेछन् ? के मेरा मानिसहरूका आत्मा तबसम्म बाँचिरहनेछन् ? मेरा पुर्खाले मलाई भनेका थिए, र यो हामी सबैलाई पनि राम्ररी थाहा छ– हामी यस धर्तीका मालिक होइनौं । हामी यस पृथ्वीका केवल एक अङ्ग हौं ।मेरी बज्यैले भनेकी थिइन्, आफ्ना बच्चाहरूलाई त्यही सिकाउनू, जुन तिमी आफैले सिकेका थियौ । यो धर्ती हाम्री आमा हुन् । जेजति धर्तीको हुनेछ, त्यही नै हुनेछ धर्तीका बच्चाहरूको पनि ।मेरो कुरा र मेरा पूर्वजको भनाइ ध्यान दिएर सुन, चीफ सियाटलले भने । गोरेहरूको नियति अहिलेसम्म पनि मेरा लागि एउटा रहस्य हो । के होला त्यतिखेर, जतिखेर सबै भैंसी मारिनेछन् ? र, सबै जङ्गली धोडा पाल्तू बनाइनेछन् ? के होला त्यतिखेर, जतिखेर जङ्गलका हरेक कुनाकाप्चा मानिसको पाइतालाबाट नराम्ररी कुल्चिनेछन् ?जतिखेर पहाडका सुन्दर दृश्य ढाकिनेछन् टेलिफोनका तारहरूबाट । त्यतिखेर के हुनेछन् जङ्गललाई, हरियालीलाई ? हो, नष्ट हुनेछन् ती । के होला ती शक्तिशाली चीललाई ? हो, खत्तम हुनेछन् ती । के होला त्यतिखेर, जतिखेर तेज घोडा र अरु सिकारको अन्त्य हुनेछ ? त्यतिखेर जीवनको अन्त्य हुनेछ र बाँचिरहने कोसिस मात्रै बाँकी रहनेछ ।एउटा कुरा हामीलाई थाहा छ– सबै चिज एक–अर्कासँग जोडिएका छन् । मानिसले बुनेको होइन जीवनको तानाबाना मानिस त त्यस्तो तानाबानाको एउटा कमजोर धागो मात्रै हो । हामीमाथि पनि त्यही हुनेछ, जुन हामी तानाबानासँग गर्छौं ।हाम्रा मानिस यो धर्तीलाई त्यत्तिकै प्रेम गर्दछन्, जति आमाको ढुकढुकीलाई नवजात शिशुले माया गर्दछ । त्यसैले यदि हामीले तिमीलाई जमिन बेच्यौं भने तिमीले त्यसरी नै माया गर्नू, जसरी ग¥यौं हामीले । हामीले जुन अवस्थामा आफ्नो भूमि तिमीलाई दियौं त्यसको स्मृतिलाई आफ्नो मनमा सधैं ताजा राख्नू ।यस जमिनलाई, यी हावालाई, यी नदीलाई सम्हालेर राख्नू आफ्ना बालबच्चाका लागि, अनि तिनलाई त्यही लाडप्यार दिनू, जुन हामीले दियौं ।’(इसमता डटकमबाट)Title photo: https://upload.wikimedia.org#आदिवासी