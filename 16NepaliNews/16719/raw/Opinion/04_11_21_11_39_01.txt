गरिबहरुले सबै बेला र अवस्थामा धेरै किसिमका जोखिमको सामना गर्नुपर्ने हुन्छ। प्रत्येक जोखिमले माथि उठ्न खोज्ने गरिबहरुका प्रयासलाई चकनाचुर बनाइदिन्छ। लक्ष्यमा लाग्न दिँदैन, बाटो परिवर्तन गर्न बाध्य बनाउँछ । यतिबेला ‘कोरोना भाइरस’ले त्रासदी फैलाएको छ र स्वास्थ्य विशेषज्ञहरुले यो निकै भयानक रहेको बताइरहेका छन् । यो आलेख तयार पर्दासम्म कोरोना भाइरसबाट विश्वभर ३ लाखभन्दा बढी मानिसमा संक्रमण देखिएको छ र मृत्यु हुनेको संख्या पनि १४ हजार नाघिसकेको छ । यो भाइरस अत्यधिक तीव्र गतिमा फैलिरहेको छ, भाइरसको कुनै उपचार पत्ता लागेको छैन र सारा विश्व चिन्तित छ । वैज्ञानिकहरुले आफ्नो प्रयास जारी राखेका छन् । त्यसैले यसबाट बच्न विश्वभर सतर्कता अपनाइएको छ ।चीनको रणनीतिक कौशलसुरुमा नोवेल कोरोना भाइरस (कोभिड-१९) को आउटब्रेक इपिसेन्टर वुहान र हुवेइका अन्य शहरमा चीनको केन्द्र सरकारले 'लकडाउन' गर्ने निर्णय गरेको थियो । यसै क्रममा पूरै शहरलाई नै क्वारेन्टाइनमा विकसित गरी 'लकडाउन' घोषणा गरेको थियो । 'लकडाउन' घोषणा गरेको केही घण्टामै वुहान यात्रामा प्रतिबन्ध लाग्यो, सार्वजनिक सवारीसाधन, रेल, विमान सञ्चालनमा आएनन् । वुहान सहरबाट बाहिर जान र सहर भित्रिन प्रतिबन्ध लगायो ।चीनले जनजीवनलाई अविचलित राखी, आवस्यक सामग्रीको आपूर्ति गर्दै रोगको फैलावट रोक्न अनुशासित रुपमा आफ्नो रणनीतिक कौशल देखायो र महामारीलाई नियन्त्रणमा लियो । देशभर अस्पतालको सञ्जाल बनाएर निःशुल्क रुपमा कोरोना जाँचको व्यवस्था गर्‍यो । स्वास्थ्य सामग्री ओसारपसार गर्न कुरियर सर्भिसले निःशुल्क सेवा दिए, बिरामी भएकालाई तीन महिनाको औषधि घरमा पुर्याउने व्यवस्था मिलायो ।चीनले जनजीवनलाई अविचलित राखी, आवस्यक सामग्रीको आपूर्ति गर्दै रोगको फैलावट रोक्न अनुशासित रुपमा आफ्नो रणनीतिक कौशल देखायो र महामारीलाई नियन्त्रणमा लियो । देशभर अस्पतालको सञ्जाल बनाएर निःशुल्क रुपमा कोरोना जाँचको व्यवस्था गर्‍यो । स्वास्थ्य सामग्री ओसारपसार गर्न कुरियर सर्भिसले निःशुल्क सेवा दिए, बिरामी भएकालाई तीन महिनाको औषधि घरमा पुर्याउने व्यवस्था मिलायो । अमेरिकालगायत पश्चिमा मुलुकले मानिसको हिँड्डुल गर्ने अधिकार हनन भएको प्रचार समेत गरे ।एकातिर हिजोसम्म चीनको बदख्वाइँ गर्ने देशहरु आज आएर 'चीनले गरेको ठिक थियो' भन्न बाध्य भए र तिनले आ-आफ्ना देशमा 'लकडाउन'को घोषणा गरे । नेपालले के गर्ने भन्नेबारे चीनको अनुभवबाट पाठ सिकौं। अर्कोतर्फ जनता अनुशासित नहुँदा, उनीहरुले सरकारको निर्देशन नमान्दा र परिस्थितिको मूल्यांकन नगरी रमाइलो दिनचर्यालाई नै प्राथमिकता दिँदा इटालीले ठूलो क्षति बेहोर्नुपरेको छ । के नगर्ने भन्नेबारे इटालीबाट सिकौं । वर्तमान संकटले नाफखोरहरु मानवताविरोधी हुन्छन् भन्ने कुरालाई उदाङ्गो परेको छ । इटालीले सहयोगको लागि भावुक अपिल गर्दा पनि अमेरिका र युरोपियन युनियनले कति सहयोग गरे ? भरखर समस्यामा परेर तंग्रिन लागेको चीन र त्यहाँका स्वास्थ्यकर्मीले आफ्नो ज्यानको बाजी लगाएर इटालीलाई कसरी सहयोग गर्दैछन्, संसार साक्षी छ ।इटालीलाई सघाउन पुगेका कोरोनाभाइरसविरुद्धको लडाइमा अनुभवी र प्रशिक्षित चिनियाँ चिकित्सकहरुको टोली https://static.boredpanda.comजनता अनुशासित नहुँदा, उनीहरुले सरकारको निर्देशन नमान्दा र परिस्थितिको मूल्यांकन नगरी रमाइलो दिनचर्यालाई नै प्राथमिकता दिँदा इटालीले ठूलो क्षति बेहोर्नुपरेको छ । के नगर्ने भन्नेबारे इटालीबाट सिकौं । वर्तमान संकटले नाफखोरहरु मानवताविरोधी हुन्छन् भन्ने कुरालाई उदाङ्गो परेको छ । इटालीले सहयोगको लागि भावुक अपिल गर्दा पनि अमेरिका र युरोपियन युनियनले कति सहयोग गरे ? भरखर समस्यामा परेर तंग्रिन लागेको चीन र त्यहाँका स्वास्थ्यकर्मीले आफ्नो ज्यानको बाजी लगाएर इटालीलाई कसरी सहयोग गर्दैछन्, संसार साक्षी छ ।नेपालमा पनि कोरोना भाइरसको संक्रमण देखिन थालेपछि सरकारका तर्फबाट देशभर सतर्कता आव्हान गरेको थियो । चैत्र १० गते काठमाडौंमा एक जनामा कोरोना संक्रमण पुष्टि भएलगत्तै सरकारले चैत ११ गतेदेखि चैत १८ गतेसम्म देशलाई 'लकडाउन' गर्ने निर्णय गरेको छ । 'लकडाउन' एक प्रकारको कर्फ्यु नै हो तर सार्वजनिक हितको लागि । लकडाउनमा सुरक्षाबाहेकका अन्य कारणले मानिसहरुलाई आउ-जाउ गर्न दिइँदैन । सार्वजनिक हितका लागि गरेको 'लकडाउन' हामी सबैले अनुशासित भए मान्नुपर्छ । भूमण्डलीकरणको दबदबा रहेको आजको विश्व समुदायको लागि यो २१औं शताब्दीको नयाँ अनुभव मात्र होइन फरक खालको चेतावनी, जिम्मेवारी र तयारीको पाठसमेत हो ।अन्य रोगले जस्तै कोरोनाले पनि पिरोल्ने त बेसी गरिबलाई नै हो । त्यसो त गरिबको प्रत्येक पल र पूरा जीवन नै जोखिमयुक्त हुन्छ। हैसियत कमजोर भएका कारण गरिबलाई विदेश जाने मामिलामा पनि पत्याइँदैन । अभावका प्वाल टाल्न भारत वा खाडी मुलुकमा आफ्नो पसिना चुहाउनेको पीडा युरोप र अमेरिका जानेहरुको भन्दा अलि भिन्न खालको हुन्छ । भारत वा खाडी मुलुकमा मनोवैज्ञानिक हिसाबले विक्षिप्त भई त्यहीँ बसेका, बाटोमा बिचल्लीमा परेका वा आफ्नो देशमा फर्किएका हाम्रा दाजुभाइ-दिदी बहिनीले आफू र आफ्नो परिवारलाई जोगाउन महत्वपूर्ण भूमिका खेल्नुपर्छ । यो महाव्याधि कति लामो समय लम्बिन्छ थाहा छैन ।देशभित्र पनि दैनिक ज्यालादारी गरेर खाने तथा न्यून आय भएका र बचत नभएकाको बेहाल हुनेवाला छ तर त्योभन्दा पहिले हामीले ज्यान जोगाउनुपर्ने छ । भनिन्छ नि 'ज्यान जोगिए लाख उपाय !' हो यतिबेला गर्नुपर्ने त्यही हो । प्रतिरोधी क्षमता हुने र होसियार हुनेलाई कोरोना संक्रमण हुँदैन, कोरोना लाग्नेबित्तिकै मरिँदैन पनि । भीडभाड र मानव सम्पर्कबाट टाढा बसौं । होस गरौं तर नडराउँ ।देशभित्र पनि दैनिक ज्यालादारी गरेर खाने तथा न्यून आय भएका र बचत नभएकाको बेहाल हुनेवाला छ तर त्योभन्दा पहिले हामीले ज्यान जोगाउनुपर्ने छ । भनिन्छ नि 'ज्यान जोगिए लाख उपाय !' हो यतिबेला गर्नुपर्ने त्यही हो । प्रतिरोधी क्षमता हुने र होसियार हुनेलाई कोरोना संक्रमण हुँदैन, कोरोना लाग्नेबित्तिकै मरिँदैन पनि । भीडभाड र मानव सम्पर्कबाट टाढा बसौं । होस गरौं तर नडराउँ । घरपरिवारसँग सम्पर्कमा आएपछि आफ्नै घरभित्र पनि अनुशासनको पालना गर्नुपर्छ । नत्र स्थिति झन् भयावह हुन्छ । भयावहको स्थिति आउन नदिन निम्न कुरामा ध्यान दिनुपर्छ ।घरबाट बाहिर ननिस्किनेविश्व स्वास्थ्य संगठन भन्छ– 'मान्छेबीच दूरी बढाउनु नै कोरोना संक्रमण फैलिनबाट रोक्न सकिने एक मात्र अचुक उपाय हो ।' चीनको अनुभवले पनि त्यही देखायो । संक्रमित व्यक्तिसँग सम्पर्क भएको छैन भने कोभिड–१९ ले आक्रमण गर्दैन । हावामा आएर लाग्दैन । त्यसैले त्रसित वा आतंकित हुनुपर्दैन, सतर्कता अपनाउने हो । सुरक्षित ढंगले घरमा बस्दा हुन्छ । जो जहाँ बसेको छ त्यहीँ बस्ने, सार्वजनिक ठाउँमा नजाने । आफू र अरुलाई बचाउने भनेकै घरभित्रै बसेर हो ।भारतमा कोरोना भाइरसको डरले नेपाल हिँडेका तर बाटोमा लकडाउनको कारणले अलपत्र परेका नेपाली दाजुभाइ तथा दिदीबहिनीले पनि केही कुरामा ध्यान दिनु जरुरी छ । तपाईहरु अहिले जहाँ हुनुहुन्छ सोही ठाउँमा कसरी सुरक्षित रूपमा बस्ने भन्ने कुरामा सोचविचार गर्नु जरुरी छ ।त्यसैगरी जोखिमयुक्त क्षेत्रबाट फर्किएकाहरूले घरमा भेट्न आउने मान्छेसँग ढोगभेट गर्ने, छुनेजस्ता व्यवहार गर्नुहुँदैन, छुट्टै बस्नुपर्छ । परिवारका बाँकी सदस्यसँग पनि दूरी कायम गर्नुपर्छ । कसैलाई भेट्नै पर्दा टाढा टाढा बस्नुपर्छ । सकभर हावा छिर्ने कोठामा एक्लाएक्लै बस्ने, घरभित्र पनि धेरै आवतजावत नगर्ने । जेष्ठ नागरिक, गर्भवती र बालबालिकाको सम्पर्कमा नआउने । गिलास, थाल, तन्ना र रुमालजस्ता घरायसी सामग्री एक अर्काको प्रयोग सकभर नगर्ने ।'भौतिक दूरी' बढाउने तर 'सामाजिक दूरी' कम गर्नेयति बेला 'भौतिक दूरी' बढाउने हो तर 'सामाजिक दूरी' कम गर्ने हो । सुख-दुख, विभिन्न घटना-परिघटना, अनुभवको कुरा घरपरिवारका सदस्यलाई सुनाउने, अरुको अनुभव सुन्ने हो । परिवारको कोही सदस्य विदेश वा आफ्नै देशभित्र अन्य ठाउँमा छ भने फोनमा कुराकानी गर्ने, नआत्तिन तर सजग रहन सल्लाह दिने । घरपरिवारका सदस्यसँग सकारात्मक कुरा गर्ने, सद्भाव बढाउने । सकारात्मक सोच र सामाजिक रुपले नजिक हुँदा आपसमा आत्मीयता बढ्छ र तनाव घट्छ । जेष्ठ नागरिकको हेरचाह, आफ्नै स्वास्थ्यको ख्याल गर्ने विषयमा कुनै कमी गर्नुहुन्न ।यति बेला 'भौतिक दूरी' बढाउने हो तर 'सामाजिक दूरी' कम गर्ने हो । सुख-दुख, विभिन्न घटना-परिघटना, अनुभवको कुरा घरपरिवारका सदस्यलाई सुनाउने, अरुको अनुभव सुन्ने हो । परिवारको कोही सदस्य विदेश वा आफ्नै देशभित्र अन्य ठाउँमा छ भने फोनमा कुराकानी गर्ने, नआत्तिन तर सजग रहन सल्लाह दिने । घरपरिवारका सदस्यसँग सकारात्मक कुरा गर्ने, सद्भाव बढाउने । सकारात्मक सोच र सामाजिक रुपले नजिक हुँदा आपसमा आत्मीयता बढ्छ र तनाव घट्छ । जेष्ठ नागरिकको हेरचाह, आफ्नै स्वास्थ्यको ख्याल गर्ने विषयमा कुनै कमी गर्नुहुन्न ।संक्रमित व्यक्तिसँग सम्पर्क भएको छैन भने घर-परिवारका सदस्यहरु मिलेर सामूहिक काम पनि गर्न सकिन्छ । जस्तो घरको सरसफाइ, करेसाबारीमा काम गर्ने, सिलाइ-कटाइको काम सिक्ने, खाना-पकाउने वा भान्छाको काममा सहयोग गर्ने, योग गर्न सिक्ने र सिकाउने । त्यसैगरी नयाँ पुस्तक पढ्ने, पढेको कुरा अरुलाई सुनाउने, लेख्ने आदि । यी काम गर्दा आर्थिक बोझ पर्दैन ।साबुन-पानीले हात धुनेकोरोना भाइरसका साथै अन्य सरुवा रोग फैलिन नदिन साबुन-पानीले हात धुनु अत्यन्तै प्रभावकारी प्रमाणित भएको छ । यस्ता सरुवा रोगबाट आफू तथा अन्यलाई जोगाउन यो नै सबैभन्दा सस्तो र प्रभावकारी उपाय हो । हात धुनु र स्यानिटाईजर लगाउनु दुबै उत्तिकै प्रभावकारी मानिन्छ । घरबाट बाहिर रहेका बेलामा स्यानिटाईजर एक सजिलो विकल्प हुनसक्छ । तर आपतकालीन अवस्थामा यो महँगो हुनुका साथै सजिलै नपाइन पनि सक्छ। कुनै खास किसिमको साबुन जरुरी पर्दैन, नियमित रुपमा प्रयोग गर्ने साबुनले हात धुँदा हुन्छ । साबुन र पानी उपलब्ध छैन भने विकल्पका रुपमा खरानीको प्रयोगले पनि भाइरस मार्न सघाउँछ तथापि यो त्यति प्रभावकारी हुँदैन। कोरोना भाइरसको संक्रमण फैलिन नदिन र जोगिन निम्न अवस्थामा हात धुनुपर्दछ : (१) नाक सफा गरेपछि, खोकेपछि वा हाच्छ्युँ गरेपछि, (२) सार्वजनिक यातायात, बजार वा धार्मिक स्थलजस्ता सार्वजनिक स्थानमा गएर फर्केपछि, (३) नगद-पैसालगायत घरबाहिरका अन्य वस्तु छोएपछि, (४) अस्वस्थ व्यक्तिको हेरचाह गर्नुभन्दा पहिले तथा गरिसकेपछि, र (५) खाना खानुभन्दा अघि तथा खाइसकेपछि । घरमा केटा-केटीलाई हातधुने पानी र साबुनको व्यवस्था गरेर उनीहरुलाई हात धुन सघाउनुपर्छ । हात धुन तातो वा चिसो पानी प्रयोग गर्न सकिन्छ । साबुन-पानीले हात धुँदा भाइरस मर्छ । भाइरस सुख्खा छालाभन्दा भिजेको छालामार्फत सजिलोसँग सर्ने हुनाले हातलाई पूर्ण रूपले सुकाउनुपर्छ । सफा कपडाले पुछ्नु नै भाइरस एक सतहबाट अन्यमा फैलिनबाट रोक्ने प्रभावकारी उपाय हो ।हामीले प्रयोग गर्ने मोबाइलबारे पनि ध्यान दिँदैनौ । कतिपयले खाना खाँदा पनि मोबाइल प्रयोग गरेको पाईन्छ । बेलाबेलामा स्यानिटाईजर वा साबुन-पानीको झोल सुख्खा कपडामा राखी मोबाइलको बाहिरी भागलाई पुछ्नुपर्छ र भाइरस फैलिनबाट रोक्नुपर्छ ।हामीले प्रयोग गर्ने मोबाइलबारे पनि ध्यान दिँदैनौ । कतिपयले खाना खाँदा पनि मोबाइल प्रयोग गरेको पाईन्छ । बेलाबेलामा स्यानिटाईजर वा साबुन-पानीको झोल सुख्खा कपडामा राखी मोबाइलको बाहिरी भागलाई पुछ्नुपर्छ र भाइरस फैलिनबाट रोक्नुपर्छ ।खानपिनमा ध्यान दिनेकतिपय मानिसलाई लाग्न सक्छ- राज्यले घरबाहिर नजाऊ भनेको छ, घरभित्र खानपानमा 'रमाइलो' गरेर बस्नुपर्छ । भाइरसले शरीरको प्रतिरक्षा प्रणाली कमजोर बनाउने भएकाले हरेक व्यक्तिले शरीर तन्दुरुस्त र बलियो राख्न ध्यान दिनुपर्छ । हामीले सधैँ खाने खाना : जस्तो दाल, भात, तरकारी, हरियो सागपात र झोल पदार्थ खानुपर्छ । रक्सी खाने र चुरोट पिउने जस्ता व्यवहार अरु बेला पनि गर्नु हुन्न र यस्तो बेला झन् हुन्न । रक्सी पिउँदा भाइरसले आक्रमण गर्दैन बरु रक्सीले भाइरस मर्छ भन्ने अफवाहको पछि लाग्नु हुँदैन । रक्सीले कीटाणु आउन नदिने वा मार्ने हैन बरु रोगसँग लड्ने क्षमता अलिकति भए पनि कमजोर बनाइदिन्छ । दाल, चामल, गेडागुडी, नुन, तेलजस्ता तत्काल अबिग्रिने खानेकुराको जोहो पनि गर्नुपर्छ ।हामीले सधैँ खाने खाना : जस्तो दाल, भात, तरकारी, हरियो सागपात र झोल पदार्थ खानुपर्छ । रक्सी खाने र चुरोट पिउने जस्ता व्यवहार अरु बेला पनि गर्नु हुन्न र यस्तो बेला झन् हुन्न । रक्सी पिउँदा भाइरसले आक्रमण गर्दैन बरु रक्सीले भाइरस मर्छ भन्ने अफवाहको पछि लाग्नु हुँदैन ।अनावश्यक बेला अस्पताल जानु उचित हुँदैनबिरामी पुग्ने ठाउँ अस्पताल भएकाले कोरोना भाइरस पनि अस्पतालमै हुने र अस्पतालबाटै फैलिने सम्भावना बढी हुन्छ । तसर्थ आपतकालीन अवस्थामा बाहेक अहिलेको समयमा अस्पताल जानु उचित हुँदैन । प्रेसर, सुगर, दमजस्ता दिर्घ रोग भएका र हाल औषधि प्रयोग गरिरहेका बिरामीहरु हाल फलोअपमा अस्पतालमा जानुको साटो हाल सेवन गरिरहेको औषधि सेवन गरिरहनु नै उत्तम हुन्छ । दाँत, मुख, गिजा आदिमा सामान्य समस्या भएकाहरु अहिले अस्पताल नजानु नै उचित हुन्छ ।नेपाल सरकार, रेडियो, टेलिभिजन, स्थानीय रेडियोहरुले दिएका स्वास्थ्यसम्बन्धी सूचना सुन्ने गर्नुपर्छ । स्वास्थ्य समस्या हुँदैमा वा रुघाखोकी लाग्दैमा कोरोनाको संक्रमण भएको नहुन सक्छ । तर अहिलेको अवस्थामा रुघाखोकीमा पनि अलि बढी सावधानी लिनुपर्छ, अलग्गै बस्नु नै राम्रो हुन्छ ।नेपाल सरकार, रेडियो, टेलिभिजन, स्थानीय रेडियोहरुले दिएका स्वास्थ्यसम्बन्धी सूचना सुन्ने गर्नुपर्छ । स्वास्थ्य समस्या हुँदैमा वा रुघाखोकी लाग्दैमा कोरोनाको संक्रमण भएको नहुन सक्छ । तर अहिलेको अवस्थामा रुघाखोकीमा पनि अलि बढी सावधानी लिनुपर्छ, अलग्गै बस्नु नै राम्रो हुन्छ । खोकी लाग्दा कुइनाले छोप्नुपर्छ, हात धोइहाल्नुपर्छ। कोरोनो संक्रमण रुघाखोकीजस्तै लागे पनि यो सामान्य रुपमा रहँदैन । त्यसपछि क्रमश: उच्च ज्वरो आउँछ, टाउको दुख्छ, सास फेर्न गाह्रो हुन्छ । यस्ता लक्षण देखापरेमा तुरन्तै नजिकैको अस्पताल वा स्वास्थ्य जाँच केन्द्रमा सम्पर्क गर्नुपर्छ ।र अन्तमाभूमण्डलीकरणको यो युगमा कोरोनाजस्तै थुप्रै समस्या आउने अनुमान गर्न सकिन्छ र विश्व समुदायले यस्ता समस्यासँग लड्नुपर्ने छ, गरिब होस वा धनी, सानो होस् वा ठूलो । यस्ता समस्या हामी सबैका हुनेछन् । तत्कालमा नेपाल सरकारले भारत, खाडी मुलुक वा अन्य देशमा अलपत्र परेका नेपालीलाई सुरक्षित रहने वातावरण बनाइदिन कूटनैतिक रुपमा पहल गर्नुपर्छ ।सुवेदी समाजशास्त्री हुन्#कोरोनाभाइरस