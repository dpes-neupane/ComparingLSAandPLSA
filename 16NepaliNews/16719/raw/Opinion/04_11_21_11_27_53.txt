सत्तासीन पार्टीका ठालु नेताले खुट्टा नटेकेकोमा पार्टीभित्र असन्तुष्टि व्यापक बनेको छ । सबैले देखाउने गरेको नेतृत्वको एकअर्कालाई नङ्ग्याउने र सबै नाङ्गिने नौटङ्की ७९ दिनपछि टुङ्गिएको छ । बालुवाटार, खुमलटार, भैँसेपाटी र शीतल निवास र यिनको फेरो लगाउँदा छताछुल्ल भएको दुई तिहाइको दम्भ एक बल्ड्याङ खाएर उत्तानो परेको छ । वाम अवतारको अवतरणले फेरिएका नेतागणको गठजोडले फेरि यसको विधि, पद्धति र जनवादको ढोँगले हारेको छ । यो पार्टीको आन्तरिक लोकतन्त्रको असली औकात उदाङ्गो भएको छ । हुन त यो दीर्घरोग सबै पार्टीमा उस्तै उस्तै छ । फरक केही छ भने यिनीहरुसग चुर्लुम्म डुब्न सत्ताको चास्नी छ । तर यिनकै घरभित्र रहेका अरू विरोधी र दायाँ बायाँ रहेका विपक्षीसँग यस्तो चास्नी त छैन तर डाडुपन्यु चलाउने सत्तासीन शासक पालाको पैँचो तिर्न भने चुकेका छैनन् । यो कुरा मिलेमतो र बाँडफाँटमा प्रस्ट देखिन्छ ।यी सबै मिलेर लोकतन्त्र भनिने शासन व्यवस्थालाई नै ठगतन्त्र, झुटतन्त्र र लुटतन्त्रमा परिणत गरेर कुरूप बनाएका छन् । सत्ता राजनीति सर्वसत्तावादी उन्मादले लुटेराकोे अखडा बन्दै जाने क्रमसँगै निरन्तर बिघटित हुँदै गएको छ । हुन त समय पछाडि फर्किंदैन तर तत्कालका लागि नेपाली समाज अराजकता र दिशाहीनतर्फ उन्मुख हुँदै दुर्घटिततर्फ उन्मुख छ । सँगै समय र स्थान फेरिएसँगै फेरिन नसकेका पार्टी र तिनका ढोँगी सारथि देखेर आक्रोशित कार्यकर्ता र नागरिकले सत्ताका खलनायक र सरकारी अकर्मण्यताको मनमनै विरोध गर्न थालेका छन् । मधुरा नै भए पनि सबैतिर अब त भएन है भन्ने आवाजहरु गुन्जिन थालेका छन् । यी सबै कुराले हामीलाई कहाँ चुक्यौँ भनेर इतिहासका पाना पल्टाउन उद्येलित बनाएको छ ।अहिले राजनीतिको मूल प्रवाहमा रहेका नेपालका राजनीतिक शक्ति शृङ्खलाबद्ध टुटफुट हुँदै पतनको सँघारमा छन् । यस्तो पतन फेरिएको सन्दर्भमा आफैलाई फेर्न नसक्ने संस्थाको जीवनचक्रको स्वाभाविक नियति हो । यो दुर्दशा हुनुमा यसकोे नेतृत्वको मुकट्टा संकृतिले बढाएको अहंकार र सर्वज्ञानको आशक्ति मुख्य रूपमा जिम्मेवार छ ।अहिले राजनीतिको मूल प्रवाहमा रहेका नेपालका राजनीतिक शक्ति शृङ्खलाबद्ध टुटफुट हुँदै पतनको सँघारमा छन् । यस्तो पतन फेरिएको सन्दर्भमा आफैलाई फेर्न नसक्ने संस्थाको जीवनचक्रको स्वाभाविक नियति हो । यो दुर्दशा हुनुमा यसकोे नेतृत्वको मुकट्टा संकृतिले बढाएको अहंकार र सर्वज्ञानको आशक्ति मुख्य रूपमा जिम्मेवार छ । सँगै यिनको यस्तो कुटिल सोचमा प्रश्न उठाउन साहस जुटाउन नसकेका निरिह कार्यकर्ता र यिनबाट राजकाज सम्भव भएन है भन्नसम्म नसक्ने नागरिक समाज उत्तिकै जिम्मेवार छन् । यसको परिणाम अब बृहत् नेपाली समाज यी सबैका कमजोरीलाई क्षमा दिनसमेत नसक्ने गरी विक्षिप्त हुँदै गएको छ । आम जनसमुदायको भित्रभित्रै चुलिँदै गएको वितृष्णा र आक्रोशको ज्वालामुखी समयमै र सचेततापूवर्क  सम्हाल्न नसक्ने हो भने भयानक विस्फोटको तयारीमा छ । हामी यस्तो दुरुह स्थितिमा किन र कसरी पुग्यौँ ? थाहा पाउन केही केही पछाडि फर्केर हेर्नै पर्छ । सामान्यतया सत्ताका लागि गरिने संस्थागत राजनीतिमा वैचारिक र साङ्गठानिक आयाम महत्त्वपूर्ण हुन्छन् । भविष्यमुखी दृष्टिकोणको वैचारिक स्पष्टताले चेतनशील जनमत र यसको जालो तयार हुन्छ भने यसका स्थापित मूल्य मान्यताका आधारमा यो जालो बिस्तार हुन्छ । आफ्नो दृष्टिकोण र यसका मूल्यमान्यता स्थापित गर्न सङ्गठित आन्दोलनहरु चलिरहन्छन् । यो प्रक्रियाले यो आन्दोलनको अगुवाइ गर्ने समूहलाई राजकाज सञ्चालन गर्ने हैसियत प्राप्त हुन्छ । यो बृहद् लोकतान्त्रिक राजनीतिको स्वाभाविक प्रक्रिया हो । यस अर्थमा सत्ता राजनीति गर्ने सबै संस्थाका जीवनमा अभियान  र राजकाज यी दुई फरक प्रकृतिका भूमिका सधैँ अपेक्षित हुन्छन् र यी दुवैका लागि चाहिने ज्ञान, सीप, क्षमता र दृष्टिकोण पनि फरक फरक नै हुन्छन् । खासगरी अभियानका लागि आस जगाउने भविष्यमुखी दृष्टिकोणको अपेक्षा हुन्छ भने राजकाजका लागि सङ्क्रमण व्यस्थापनको कौशलता चाहिन्छ । अहिलेका सत्तासीन पार्टीहरु पनि सामाजिक आन्दोलनको यही मान्यताका जगमा स्थापित भएका हुन् । तर अहिलेको सत्ता र शासनको समीकरण र यसको मर्म केलाउने हो यी पार्टीहरुले राजनीतिको यो आधारभूत मान्यताको जगमा उभिन सकेनन् ।यी पार्टीहरु २०औँ शताब्दीको मार्क्सद्वारा प्रतिपादित समाजवादी समाजको दृष्टिकोणको जगमा ०३६ देखि ०४६ सालको १० वर्षको आन्दोलनको तयारीमा होमिएका आन्दोलनकारीको बलमा बनेका हुन् । यिनले ०४७ को पहिलो जनआन्दोलनका बलमा समाज परिवर्तनका बाहक बन्न थप सङ्गठित हुँदै राजकाज गर्न योग्यता हासिल गरेका हुन् । यिनकै जोडबलमा पहिलो जनआन्दोलनका उपलब्धिले मात्र नेपाली समाज नफेरिने भयो भन्दै १० वर्षे जनयुद्ध सुरु भएको थियो । उत्साहित भए गरिएको जनयुद्ध र दोस्रो जनआन्दोलनले झण्डै ३०० वर्ष पुरानो राजसंस्थालाई ध्वस्त बनायो । यसका नाइके राजालाई हटाएर नामकै भए पनि समाजवाद उन्मुख सङ्घीय गणतन्त्र स्थापित समेत भएको हो । तर यो बीचमा राजाबाट यी आन्दोलनकारी पार्टीहरुमा सरेको राजकीय अधिकारको दुरूपयोग गरी यिनका नाइकेले यसलाई निम्नकोटिकोे केन्द्रीकृत संसदीय व्यवस्थामा मात्र रूपान्तरण गरेनन् अहिले आफैलाई असङ्ख्य रजौटामा परिणत गरेका छन् ।त्साहित भए गरिएको जनयुद्ध र दोस्रो जनआन्दोलनले झण्डै ३०० वर्ष पुरानो राजसंस्थालाई ध्वस्त बनायो । यसका नाइके राजालाई हटाएर नामकै भए पनि समाजवाद उन्मुख सङ्घीय गणतन्त्र स्थापित समेत भएको हो । तर यो बीचमा राजाबाट यी आन्दोलनकारी पार्टीहरुमा सरेको राजकीय अधिकारको दुरूपयोग गरी यिनका नाइकेले यसलाई निम्नकोटिकोे केन्द्रीकृत संसदीय व्यवस्थामा मात्र रूपान्तरण गरेनन् अहिले आफैलाई असङ्ख्य रजौटामा परिणत गरेका छन् ।यस्तो कुशासनको अभ्यास माथि प्रश्न उठाउनुको साटो यसैबाट मलाई के फाइदा होला भन्नेमा मात्र ध्यान दिने कार्यकर्ता र समर्थक बनाउन सक्नु नै अहिलेको अहंकारी र ढोँगी नेतृत्वको सफलता हो भने यसैमा रमाएर यिनैका चोचोमोचोमा आफ्नो भाग्य पर्गेल्ने सोच कुइराको काग बन्दै गरेका परनिर्भर कार्यकर्ता वा दास प्रवृत्तिको नियति हो ।अहिले अत्यन्त साँघुरो व्यक्तिगत स्वार्थ र गुटका वरिपरि मात्र केन्द्रित नेता र यिनै गुटका गोटी बनेका कार्यकर्ताहरु यिनका दास बन्दै कित्ताकाटमा रमाएका छन् । हुँदा हँुदा सार्वभौम भनिएका सांसदले समेत कित्ताकाट नहुने उद्घोष गरेर यो संसदीय व्यवस्थाको खिल्ली उडाएका छन् । यो महावाणि चोरको खुट्टाकाट भन्नु भन्दा पहिले नै खुट्टा झिक्नु भन्दा के कम छ र ?यी सबै कुराले नेपाली राजनीतिको अहिलेको जग भत्काएर नयाँ जग हाल्न तयार हुनुको विकल्प छैन । किनकि यो पुरानो ढाँचाको राजनीतिको घर भूकम्पका बेला रातो स्टिकर लगाएको जस्तै जगैदेखि भत्काउनुपर्ने अवस्थामा पुगेको छ । तर यो कुरा गर्दा यसरी भत्काउनुपर्ने घरले अहिलेसम्म दिएको ओत खासगरी नेपाली समाज उन्नत बनाउन गरिएका राजनीतिक आन्दोलनलाई भरथेग गरेको कुरामा यिनको योगदानको कदर गर्न कन्जुस्याइँ गर्नु हुँदैन । सँगै यो पुराना घरमा हजारौँ नयाँ घरका लागि काम लाग्ने सामान छन् भन्ने समेत बिर्सनु हुँदैन ।अबको राजनीतिक आन्दोलनले अहंकारी नेतृत्व, निकम्मा कर्मचारी तन्त्र र यीसँगको सहवासमा नेपाल र नेपालीलाई  परनिर्भरताको साङ्ग्लोमा बाँध्न सघाउने बिचौलियाको गठजोड बढार्ने हैसियत भएको सङ्क्रमणकालीन नेतृत्व जन्माउन सक्नुपर्छ । सचेतता र सावधानीपूर्वक यस्तो नेतृत्व र आन्दोलनको बलमा नयाँ घरको जग बनाउन नसक्ने हो नेपाली राजनीतिको सङ्क्रमणकालीन यात्रा अझै लामो मात्र हुनेछैन झनै कष्टकर समेत हुनेछ । किनकि गुटका गोटी फेरेर या यिनै निकम्मा पार्टी र नेता साटेर यो देशको मुहार फेरिँदैन । तसर्थ स्वार्थ बाझिएर टुक्रिएका र टुक्रिन तयार भएका पार्टीहरुलाई कुरीकुरी भन्दै हौसिने मात्र भन्दा यिनलाई जगैदेखि भत्काएर राजनीतिको नयाँ जग निर्माण गर्न खुट्टा टेकेर उभिने जो कोहीलाई सघाएर मात्र हाम्रो भविष्य राम्रो बनाउन सकिन्छ । जति नै ढिलो भए पनि राजनीतिको मूल ढाँचा र मूल्यमान्यता फेर्ने अठोटबिना नेपाली समाजको उन्नतितर्फको यात्रा सम्भव छैन भन्ने बुझ्नु र बुझाउनुको विकल्प छैन ।यस्तो राजनीतिक पुर्जागरणको यात्रा तय गर्न भने निकै सावधानीपूर्वक फर्केर हेर्दै पाइला चाल्नु पर्छ । अब हामी कसैलाई पनि पुरानै गल्ती दोहोर्याउने छुट छैन । यो कुरा अहिले मूल प्रवाहमा रहेका सबैभन्दा कान्छा र ठूलाकान्छा पार्टीहरुले समेत हेक्का राखे हुन्छ । यिनले पनि ठुल्दाइहरुको सिको गरेर अरूका ठूला गल्ती र समाजका कमजोरीको फाइदा लिएर शासन सत्ता त कुनै दिन हात पार्लान् तर यही सोचको धरातलले नेपाल र नेपालीको मुहार भने फेरिँदैन ।अबको समाजको नेतृत्व मानव मात्र केन्द्रित वाद वा प्रतिवादको साँघुरो घेराभन्दा माथि उठेको हुनुपर्नेछ । सारमा, यो मूल रूपमा प्राकृतिक प्रणालीमा भएको स्वअस्तित्व र परस्पर निर्भरताको मूल सिद्धान्तमा आधारित हुनुपर्नेछ । यी दुईको सन्तुलित दृष्टिकोणबिना गरिने राजनीतिक यात्रा फेरिएको प्रविधि, प्रवृत्ति र प्रकृतिको सन्दर्भमा अब व्यावहारिक हुँदैन ।यस अर्थमा अबको समाजको नेतृत्व मानव मात्र केन्द्रित वाद वा प्रतिवादको साँघुरो घेराभन्दा माथि उठेको हुनुपर्नेछ । सारमा, यो मूल रूपमा प्राकृतिक प्रणालीमा भएको स्वअस्तित्व र परस्पर निर्भरताको मूल सिद्धान्तमा आधारित हुनुपर्नेछ । यी दुईको सन्तुलित दृष्टिकोणबिना गरिने राजनीतिक यात्रा फेरिएको प्रविधि, प्रवृत्ति र प्रकृतिको सन्दर्भमा अब व्यावहारिक हुँदैन । खासगरी मानव समाजको सामाजिक सङ्गठनको मूल ढाँचा राजनीतिलाई प्रकृतिको सहअस्तित्व र एकआपसको सहकार्यको नियमसम्मत बनाउँदै लैजाने दूरदृष्टिले मात्र अग्रगामी मानवीय मूल्य मान्यतामा आधारित समतामूलक र दिगो मानव समाजको निर्माण सम्भव हुन्छ ।अबको राजनीतिको ढाँचामा राजनीतिक शक्तिको स्रोत व्यक्तिमा निहित हुने र यसको आर्जन आपसी अन्तरसम्बन्धको जालोबाट विस्तारित हुने प्रकृतिको व्यावहारसम्मत हुनुपर्नेछ भने यसका मूल्य मान्यता मानवको मात्र हितमा केन्द्रित साँघुरो घेराबाट हैन, मानव संस्कृति, सामाजिक व्यावहार र दिगो प्रकृतिको सन्तुलित मापदण्डबाट निर्धारित हुनुपर्नेछ । अबको प्रगतिशील मानव समाज मानवको आफ्नै सिर्जनाशीलताको उपज ज्ञान, सीप र प्रविधिलाई मानिस, समग्र प्रकृति र यसको अन्तरसम्बन्ध प्रवद्र्धन मान्यताको जगमा चलायमान हुनेछ । यस अर्थमा मुख्यतः हामीले अहिलेको जस्तो यान्त्रिकता, कृत्रिम बौद्धिकता र प्रविधि नियन्त्रित तहगत र व्यक्ति केन्द्रित दृृष्टिकोणभन्दा माथि उठेर जैविक सोच, मानवीय बुद्धिमत्ता र प्राकृतिक जालोको मर्मतर्फ फर्किने दृष्टिकोण बनाएर मात्र मानव समाज उन्नत बनाउन सकिन्छ भन्ने कुरा आत्मसात गरिएको मूल्यमान्यतामा आधारित हुनु पर्नेछ ।यसरी हेर्दा अबको राजनीति आधारमूत रूपमा तीनवटा मान्यताबाट निर्दिष्ट भएर अघि बढाउन सकिन्छ । पहिलो, यसले म, हामी र प्रकृतिको सन्तुलित र समान अस्तित्व स्वीकार गरेको हुनु पर्नेछ । दोस्रो, राजकाजको राजनीति मानव मानव र प्रकृति मानव अतरसम्बन्धको अन्तर्य र मर्मका आधारमा सङ्गठित गर्नुपर्नेछ । तेस्रो, प्रकृतिको नियमबाट सिकेर मानव समाजलाई निरन्तर गतिशील जालोको रूपमा उन्नत बनाउनु पर्नेछ  ।