देशमा अहिले मुलुकी ऐनमा चिकित्सकहरुले दिएका सेवा र सजाय सम्बन्धी व्यवस्थाले तरड्ग ल्याएको छ । यसका पक्ष विपक्षमा समाज विभाजित भएका छन् । चिकित्सा विज्ञान सम्बन्धि, चिकित्सकबारे, डाक्टरी पेशा, बिरामी र चिकित्सको सम्बन्ध, उपचार कै क्रममा प्रयोग भएका शब्दहरु जस्तै भव्यतव्य, लापरवाही, जटिलता र देशको स्वास्थ्य सेवा प्रणाली सम्बन्धि राम्रा  लेख, रचनाहरुले सञ्चार माध्यम र सामाजिक संजालमा प्रमुख स्थान पाएका छन् । प्रमुख स्थान पाएर मात्र भएन यसलाई अध्ययन र मनन गरी ज्ञान हासिल गर्नु पर्यो । कृष्ण भगवानले गीतामा भनेका छन्, ज्ञान भन्दा ठूलो केही छैन । ज्ञानको कमी नै समस्याको जड हो । त्यसैले अध्ययन र ज्ञान बिना बोल्नु सबैको लागि धोका हुनेछ ।चिकित्सकले आफूलाई भगवान भनेकै छैन, भनेको छ त आफूलाई पुजारी, बिरामी भगवान र अस्पताल मन्दिर । “भगवान” बिरामीले चिकित्सकलाई दिएको पदवी हो । अर्को कुरा भगवान छलफलको विषय पनि होइन, यो एउटा अनुभूति मात्र हो, बिरामीले उपचारको क्रममा महसुश गरेर विश्वासले दिएको अलंङकार हो यो पदवी । बिरामी र चिकित्सक बीचको सम्बन्धबारे विज्ञानले पनि ठूला कितावहरुमा लेखेका छन् । हाम्रा गन्थ्रहरुले पुजारी र भगवानको रुपमा स्थापित गरेको छ । यो नाता नेपालको भिडतन्त्रकारी, अस्तीरतावादी, स्वधोषित बुद्धजिवि र अज्ञानताका जमातहरुले मुलुकी ऐनको दफामा बिना छलफल चोरबाटोबाट राखेर नाता तोड्न सक्दैनन । नत सामाजिक सञ्चालमा चिकित्सक प्रति नकारात्मक टिप्पणीबाट नै यो परिभाषित हुन्छ । यो सम्बन्ध तोड्न कोशिस गर्नु आमा बाबुको नाता छोराछोरीसँग र दाजुभाइको नाता दिदीबहिनीस“ग तोड्नु जस्तै हो ।चिकित्सकहरुले नबुझेका पनि छैनन्, नेता, डाक्टर,  इन्जिनियर, शिक्षक, व्यापारी, समाजसेवी, चोर फटाहा सबै मिलेर नै समाज बनेको हुन्छ । समाजमा केही जाली फटाहाहरु छन् भन्दैमा समाजलाई खराब भन्न मिल्दैन । त्यसैगरी आ–आफ्नाे जिल्लाको नाजुक स्वास्थ्य स्थिति र यस्तो अवस्थामा चिकित्सकहरुले पु-याइरहेको सेवाको बारेमा सासंदहरुलाई पनि थाहा नभएको होइन । नबुझ्नेलाई बुझाउन सकिन्छ तर बुझेर बुझ पचाउनेलाई बुझाउन सकिँदैनन । अहिले त्यही स्थिति संसदमा देखा परेको छ ।२१ औं शताब्दीमा चिकित्सकद्वारा प्रमाणमा आधारित उपचारको प्रयोग गरिराखेका छन् । जब हामी विज्ञानमा आधारित तथ्यको कुरा गर्छौं, त्यहा“ सफलता र असफलताको कुरा पनि उठछन् र यी कुराहरु प्रतिशतमा उल्लेख गरिन्छ । यदि विज्ञानको प्रतिशतलाई विश्वास नगर्ने हो भने आध्यात्मिक शास्त्र, जडिबुडी र धामी झा“क्रीमा विश्वास गर्नुप¥यो, जहा“ प्रतिशतको कुरा आउ“दैन । विज्ञानले भनेका जटिलतालार्ई नेपालका भिडतन्त्रवादीहरुले लापरवाही भन्नुको कारण उनीहरुमा ज्ञान र अध्ययनको कमी नै हो । चिकित्सकहरुले अाफ्नाे विवेक प्रयोग गरी उपचार गरिराखेकोमा केही गिरोह देशको स्वास्थ्य सेवा प्रणालीलाई असफल बनाई बिरामी जतिलाई विदेश पठाउनेतिर लागेका छन् ।नेपालको स्वास्थ्य सेवा प्रणाली, जनताको आर्थिक अवस्था, स्वास्थ्य सम्बन्धी जनचेतनाको पूर्ण ज्ञान हाम्रा चिकित्सकहरुलाई छ । जुन देशमा दिसा गरे पछि हात धुनुस्, दिशापिसाव चर्पीमा गर्नुस्,   झाडावान्ता लाग्दा नुनपानी खुवाउनुस भनेर आम सञ्चार माध्यबाट प्रचार प्रसार गर्दछौं र दिशामुक्त क्षेत्र भनेर बोर्ड राख्छौं । त्यहा“को स्वास्थ्य सम्बन्धी जनचेतना कस्तो छ भन्ने सजिलैसँग अनुमान गर्न सकिन्छ । त्यसैगरी डोकोबाट बिरामी बोकेर ल्याइएका दृश्य, शहरमा नै बिना सुविधा सम्पन्न एम्बुलेन्स चलाई राखेका, सरकारी अस्पतालका दुर्दशा र सीमित श्रोत साधनाबाट स्वास्थ्य संस्थाहरु सञ्चालन भइरहेका कुराबाट कोही पनि अनभिज्ञ छैनन् । स्वास्थ्य बीमा छैन, एक पैसा खल्तीमा नभएका बिरामीलाई कसरी उपचार गर्ने, अनकन्टार गाउ“ पखेराबाट घाउ चोटमा किरा परेर दूर्गन्धित अवस्थामा आइपुगेका बिरामीहरुलाई उपचार कसरी गर्ने, हाम्रा चिकित्सकहरुले जानेका छन् । यस्ता अवस्थामा चिकित्सकहरुले अाफ्नाे विवेक प्रयोग गरी उपचार गरिराखेकोमा केही गिरोह देशको स्वास्थ्य सेवा प्रणालीलाई असफल बनाई बिरामी जतिलाई विदेश पठाउनेतिर लागेका छन् । विदेशका विभिन्न अस्पताल र क्लिनिकहरुमा हाम्रा बिरामीहरु लुटिन्छन् र नाड्डेझार बनाएर फिर्ता पठाइन्छ र अन्तिम अवस्थामा नेपाली चिकित्सकले नै तिनलाई सेवा दिइरहेका कुराको जानकारी नभएको पनि  होइन ।यस्तो अवस्थामा सरकारले आप्mनो स्वास्थ्य प्रणाली राम्रो छ भनेर जनतालाई विश्वास दिलाउनुको साटो आफ्ै प्लेन चढेर विदेशमा उपचार गर्न हिँड्छन् । सरकारले हाम्रा चिकित्सकहरु सक्षम छन् र स्वास्थ्य संस्थाहरु विश्वासिलो छन् र सबै रोगको उपचार देश भित्र नैं हुन्छ भनेर जनतालाई विश्वास दिलाउनुको साटो चिकित्सक, स्वास्थ्य संस्था र बिरामीविरुद्ध  ऐन कानून बनाएर जनतालाई उक्साइरहेको देखिन्छ । उपचारमा सुविधा सम्पन्न स्वास्थ्य संस्था, सक्षम चिकित्सक र गुणस्तरीय औषधीको भूमिका त छदै छ । यी सबै भन्दा पहिले बिरामीको स्वास्थ्य प्रणाली र चिकित्सक प्रति विश्वासहुनु जरुरी हुन्छ । यो विश्वास दिलाउने काम राज्यको हो तर मूलुकी ऐनमा नै चिकित्सकहरु अपराधी हो भनेपछि अव देशको स्वास्थ्य सेवा कता जा“दै छ ? हाम्रा गरिव निमुखा जनताहरुले यसबाट के पाउ“छन् त ?त्यसैले केही अस्थिरतवादी तत्वहरुले मूलुकी ऐनमा झुक्याएर केही दफा राख्यो भन्दैमा आप्mनो कार्यक्षेत्रबाट कतिपनि विचलित नभई चिकित्सक र बिरामीको युगयुगको सम्बन्ध कायम नै राख्नु पर्दछ । सत्य सत्य नै हुन्छ,  बहुमत  फटाहहरुले गलत भनेपनि । गलत गलतै हुन्छ यसलाई बहुमतले सही भनेपनि । अझैपनि नब्बे प्रतिशत भन्दा बढी बिरामीहरु नेपाली चिकित्सकहरुलाई विश्वास गरेर उपचार गराइराखेका छन् र परिणाम पनि राम्रै देखिएको छ । यसको प्रमाण अस्पतालका तथ्याड्ढबाट पुष्टि हुन्छ । केही प्रतिशत बिरामीमा रोग र उपचारका जटिलता देखिने, केही चिकित्सकले राम्रो स“ग बुझाउन नसक्नु वा बिरामीलाई जानकारी दिएपनि बुझ्न नसक्नु, केहि चिकित्सकको कार्यक्षमतामा कमी हुनु र केही भीडतन्त्रवादीहरुको आर्थिक लाभ लिने क्रियाकलापले गर्दा सम्पूर्ण चिकित्सा क्षेत्र खराब छ भन्न मिल्दैन । अत्याधिक सकारात्मक कार्यलाई न्यून नकारात्मक परिणामले बदनाम गर्नु उचित हु“दैन, जुन अहिले देशमा भइराखेको छ र यसले गर्दा भविष्यमा भयावह स्थित आउन   सक्छ । राजाले दिएको मुलूकी ऐन भन्दा गणतन्त्रवादीहरुले संशोधन गरेका मूलुकी ऐन पेशागत, व्यवहारिक, सुरक्षित, विकाशमुखी र देश र जनता सुहाउदो भनेको त ‘उपचारको क्रममा बिरामी म-यो भने बिना छानविन सिधै चिकित्सकलाई जेल हाल्नु भन्छ’ ।राजाले दिएको मुलूकी ऐन भन्दा गणतन्त्रवादीहरुले संशोधन गरेका मूलुकी ऐन पेशागत, व्यवहारिक, सुरक्षित, विकाशमुखी र देश र जनता सुहाउदो भनेको त ‘उपचारको क्रममा बिरामी म-यो भने बिना छानविन सिधै चिकित्सकलाई जेल हाल्नु भन्छ’ । हामी चिकित्सकहरुले गणतन्त्र ल्याउनमा मुख्य भूमिका खेलेका थियौँ । त्यसैले चिकित्सकहरुलाई कुनै कारबाही गरिनु हुँदैन भन्ने माग हाम्रो हुँदै होइन । माग यतिमात्र हो कि ‘लापरवाही छ कि छैन भन्नेकुरा विज्ञहरुको छानविन कमिटीको प्रतिवेनको आधारमा निक्र्यौल गरी, पुष्टि भएमा चिकित्सकहरुलाई सजाय गरियोस् ।” अहिले कानून मन्त्रालयले यसमा विचार गर्ने भन्ने सुनिएको छ यदि त्यसो हो भने यी तलका दुई बु“दाहरुलाई समावेश गर्नु उचित हुनेछ ।यदी उचार सुरुगर्नु भन्दा पहिले बिरामी वा उनका नातेदारहरुले मन्जुरी पत्रमा दस्तखत गरेको छ भने मुद्दा नलाग्ने व्यवस्था गराउनु पर्छ । त्यसका लागि नेपाल सरकारले विभिन्न पक्षस“ग छलफल गरी मन्जुरी पत्र बनाउने र देशभर एउटै मञ्जुरी पत्र प्रयोगमा ल्याउने । यसबाट चिकित्सकले के–कस्ता उपचार गर्दैछन्, बिरामीहरुलाई पूर्ण जानकारी हुन्छ र बिरामीले आपूmमाथि कस्तो उपचार र जटिलता आउन सक्छ भन्ने थाहा पाउनेछन् । दुबै पक्षले एक अर्कोको कुरा सुनेपछि उपचार लिन दिन वा नलिन नदिन सक्छन् ।अर्को कुरा बिरामीको परिवार र नातेदारहरुलाई पनि जिम्मेवार बनाउन जरुरी हुन्छ । यदि नातेदारहरुले बिरामी अस्पताल ल्याउनमा ढिलो भई जटिलता भएमा बिरामीको नातेदारलाई पनि कार्वाहीको घेराभित्र राखिनुपर्छ ।चिकित्सकहरु अपराधी होइनन् । भिडतन्त्रवादीहरुसँग हात जोडेर भिख पनि माग्दैनन्, माग्दछन् त बिधिको  शासन ।  