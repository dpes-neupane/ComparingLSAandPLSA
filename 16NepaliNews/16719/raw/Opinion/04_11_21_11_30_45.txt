पृष्ठभूमि म पहिलो पटक अमेरिका भ्रमणमा जाँदै थिएँ । पासपोर्टमा भिसाको लाहाछाप ठोकिएको ३ वर्षसम्म मलाई त्यता जाने मौका मिलेन । निकै योजना मिलाएर लागेँ अमेरिका । आफ्ना सहपाठी तथा आफन्तहरूको सहयोगले मेरो यात्रा सहज बनेको थियो ।म दुनियाँ बुझ्ने दृष्टिकोणमा ऐतिहासिक द्वन्द्वात्मक भौतिकवादमा विश्वास राख्छु । यसका लागि पृथ्वी तथा ब्रह्माण्डीय ज्ञान, विकास, संसारका मुख्य देशहरूको राजनीतिक, सामाजिक र आर्थिक अवस्थाको लेखाजोखा जरुरी हुन्छ । मानव विकासका चरण, राजनीतिक विचार र सिद्धान्त तथा यसको व्याख्या, विश्लेषण एवं विश्व दृष्टिकोण धेरथोर मेरो मस्तिष्कमा थिए । यसो हुँदा भ्रमण त्यति उत्पात बयान गरिनसक्नु भने रहेन, जति मानिसहरू अमेरिका घुमेपछि व्यक्त गर्छन् ।यसको अर्थ भ्रमणले दिने अन्तर्य ज्ञान तथा वास्तविक अनुभूतिको अर्थ नरहने होइन । भ्रमणले मेरो ज्ञान अझै परिष्कृत भएको महसुस भयो । यहाँ म अमेरिकी सामाजिक र आर्थिक व्यवस्था तथा यसको विश्लेषणमा केन्द्रित हुन खोजिरहेको छु ।यात्राका क्रममा मेरा मित्रहरू ई. खेम न्यौपाने तथा सीए टीकाप्रसाद आचार्यले पनि आग्रहभन्दा बढी समालोचनात्मक हिसाबले कुरा गर्न धैर्यताका साथ समय दिनुभयो । जुन विषयलाई मैले सपाट रूपमा प्रस्तुत गर्ने जमर्को गरेको छ ।इतिहासको पातो कुनै देशको वस्तुगत र यथार्थपरक विश्लेषण गर्न इतिहास अध्ययनको जरुरी हुन्छ । ऐतिहासिक विकासको तथ्यबिना विश्लेषण गर्नु वा धारणा बनाउनु रुखको पात हेरेर त्यसको कथा लेख्नु सरह हो । मैले यहाँ अमेरिकाको झन्डै ५ शताब्दी पुरानो इतिहास कोट््याउने प्रयास गरेको छु ।१.     एउटा युग सन् १४९२ मा क्रिस्टोफर कोलम्बस अमेरिका जानुपूर्व पूर्व–कोलम्बिस युग थियो । त्यस समयमा अमेरिकी मूलबासी अहिलेको संयुक्त राज्य अमेरिका नियन्त्रित भूमिमा बसोबास गर्थे । विभिन्न संस्कृति अँलागेका उनीहरू मुख्यतः सिकार खेल्ने, माछा मार्ने, मकै उत्पादन गर्ने, घरहरू बनाउने जस्ता पेसामा संलग्न थिए । सन् १५८५ मा बेलायतीहरू रोआनोके टापुमा बसोवास गर्ने प्रयास गरे पनि प्रयास सफल हुन सकेन । सन् १६०७ मा बेलायती बसोवासका लागि जेमस्टाउन, भर्जिनियामा पहिलो स्थायी व्यवस्था गरियो । सुरु वर्षमा भर्जिनियामा धेरै मानिस रोग र भोकले मरे । यद्यपि सुर्ती उत्पादन गरी मनग्य पैसा कमाउन सकेकाले उनीहरूको भर्जिनियाको उपनिवेश लामो समयसम्म चल्यो ।सन् १६२१ देखि १७३३ सम्म त्यहाँ १३ वटा उपनिवेश निर्माण भइसकेका थिए । न्युयोर्क, फिलाडेल्फिया, बोस्टन र चाल्स्र्टन त्यसबेलाका ठूला सहर र मुख्य पोर्ट थिए । सन् १७५३ देखि १७६३ सम्म बेलायत र फ्रान्सले अमेरिकामा रहेको आफ्नो भूमिमा ७ वर्ष युद्ध लडे जुन अङ्ग्रेजहरूले जितेका थिए ।युद्धपछि उपनिवेशीहरुले स्वतन्त्र अङ्ग्रेजको रूपमा अधिकार नपाएको महसुस गरे । उनीहरू अङ्ग्रेजी सरकारबाट निष्पक्ष व्यवहारको अपेक्षा राख्थे । अङ्ग्रेजहरूले युद्धका लागि उपनिवेशीलाई कर तिर्न लगाएकाले यस्तो अवस्था सिर्जित भएको थियो । ब्रिटिस सेनाले बोस्टनलाई कब्जा गरेपछि १३ उपनिवेशहरूका नेताले कन्टिनेन्टल काँग्रेस नामको समूह गठन गरे । बेन्जामिन फ्रान्कलिन, जोन एडम्स, थोमस जेफरसन, जोन ह्यान्कक, रोजर सर्मन र जोन जे जस्ता धेरै चर्चित व्यक्तिहरू कन्टिनेन्टल काँग्रेसका सदस्य थिए ।सन् १७७६, जुलाई ४ मा १३ उपनिवेशका नेताले अमेरिकालाई स्वतन्त्र घोषणा गर्न सहमति जनाए । साथै तिनले आफूहरू कहिल्यै अङ्ग्रेजहरूको अधीनमा नभएको र सधैँ स्वतन्त्र रहेको तर्क प्रस्तुत गरे । सन् १७७५ मा लेक्सिङटन र कन्कर्डमा क्रान्तिकारी युद्ध सुरु भयो । यद्यपि जर्ज वासिङटनको नेतृत्वका अमेरिकी सैनिकहरूले अङ्ग्रेजविरुद्ध धेरै युद्धमा पराजय भोग्नुप¥यो । तर उनीहरूले सन् १७७७ मा साराटोगामा ठूलो विजय हासिल गरे । फ्रान्स र स्पेनले समेत अमेरिकीलाई युद्धमा सघाए । सन् १७८१ मा अमेरिकाको योर्कटाउनमा भएको विजयले फ्रान्सेलीहरूको पहलमा अङ्ग्रेजले लडाइँ रोकी उपनिवेश छोड्ने निर्णय गरे । यसरी अमेरिकाले स्वतन्त्रताको युद्धमा विजय हासिल ग¥यो ।सन् १७८७ मा संविधान लेखियो । वासिङ्टन, जेम्स मैडिसन, अलेक्जेन्डर ह्यामिल्टन र गोभर्नर मोरिस जस्ता संविधान लेख्न सहयोग गर्ने धेरै मानिस त्यस समयमा अमेरिकाका प्रमुख चिन्तकहरू थिए । संविधानले एक बलियो राष्ट्रिय सरकारको गठन ग¥यो । तर संविधानले केन्द्रलाई बढी शक्ति दिएका कारण धेरै राज्यले संविधानप्रति आपत्ति जनाए । राज्य कानुन साथसाथै संविधानको १४औँ, १५औँ, १९औँ, २४औँ र २६औँ संशोधन भयो । यसबाट कम्तीमा १८ वर्ष उमेरका सबै अमेरिकीले मतदान गर्न पाउने भए । जबकि सुरुमा सम्पत्तिको स्वामित्व भएका गोराले मात्र मतदान गर्न पाउने व्यवस्था थियो ।२.     औद्योगीकरण सन् १७८९ मा वासिङ्टन अमेरिकाको पहिलो राष्ट्रपति निर्वाचित भए । उनको कार्यकालमा सन् १७९५ मा काँग्रेसले जय सन्धि पारित ग¥यो । जसले ब्रिटेनसँग तालमा अवस्थित आफ्ना किल्लाहरू त्यागेको बदलामा व्यापार बढाउन अनुमति दियो । यद्यपि ग्रेट ब्रिटेनले अझै पनि संयुक्त राज्यलाई हानि वा चोट पु¥याउने काम गरिरह्यो ।दोस्रा राष्ट्रपति जोन एडम्सले सेना र नौसेना ठूलो बनाए । सन् १८०० मा जेफरसन राष्ट्रपति भएपछि उनले फ्रान्सबाट लुइसियाना खरिद गरे । जसले संयुक्त राज्यलाई दुई गुणा ठूलो बनायो । जेफरसनले बेलायत र फ्रान्सबीच भइरहेको युद्धमा हस्तक्षेप नगर्न दुवै राष्ट्रसँग आफ्नो व्यापार रोक्न खोजे । सन् १८१२ मा जेम्स म्याडिसन राष्ट्रपति हुँदा संयुक्त राज्य र बेलायतबीच युद्ध भयो ।उक्त समयमा काँग्रेसले अमेरिकी प्रणालीको अवधारणा ल्यायो । यसकारण ठूला सहरहरू र अधिक कलकारखानाहरू निर्माण गरियो । सन् १८४० देखि १८६० सम्म हजारौँ किलोमिटर रेलमार्ग, नहर, टेलिग्राफ लाइनहरू निर्माण भए । १९औँ शताब्दीको सुरुमा अमेरिकामा औद्योगिक क्रान्ति आयो । सो समयमा धेरै कारखानाहरू निर्माण गरिए र त्यहाँ अधिकांश कामदारहरु महिलाहरू थिए । केही बच्चाहरू वा आयरल्यान्ड वा जर्मनीका मानिसहरू थिए । यो औद्योगीकरणका बाबजुत अमेरिका अझै पनि किसानहरूको देश थियो ।सन् १८४८ मा धेरै महिलाहरू भेला भएर मतदानसहित महिला अधिकार, दासत्व अन्त्यका लागि लड्न सहमत भए । सन् १८२८ मा एन्ड्र्यु ज्याक्सन डेमोक्र्याटिक पार्टीबाट निर्वाचित हुने पहिलो राष्ट्रपति बने । उनका धेरै समर्थकहरू गरिब वर्गका भएका कारण उनले धेरै समर्थकलाई सरकारी जागिर दिए ।सन् १८४० को दशकमा धेरै नयाँ राज्यहरू पहिलो तेह्रमा थपिए जुन प्रायः मध्ययुद्ध र दक्षिणमा गृहयुद्ध हुनुभन्दा अगाडि र पश्चिममा गृहयुद्ध पछि भएको थियो । यस अवधिमा मूलबासी अमेरिकीले आफ्ना धेरै जग्गा गुमाए । मेक्सिको छोडेपछि एउटा छुट्टै राष्ट्रको रूपमा रहेको टेक्सास सन् १८४५ मा संयुक्त राज्यमा सामेल भयो । अमेरिकनहरूले मेक्सिकोको वेस्ट कोस्टमा रहेको भूमि प्राप्त गर्न खोजेका थिए । मेक्सिकोलाई यो मन परेन । यसको फलस्वरूप अमेरिका र मेक्सिकोबीच युद्ध भयो । जसलाई मेक्सिको–अमेरिकी युद्ध भनिन्छ । युद्धका क्रममा अमेरिकाले सानफ्रान्सिस्को, लसएन्जलस, मोन्टेर्रे, भेराक्रुज र मेक्सिको सिटी कब्जा गर्याे । यसैको परिणाम अमेरिकाले क्यालिफोर्निया र धेरैजसो अमेरिकी दक्षिण पश्चिममा भूभाग प्राप्त ग¥यो ।३.     गृहयुद्ध त्यसताका अमेरिकामा दासत्व प्रमुख समस्याको रूपमा थियो । सन् १८६१ सम्म ३० लाखभन्दा बढी अफ्रिकी–अमेरिकीहरू दक्षिणी भेगमा दास थिए । उनीहरूले कामको बदलामा पारिश्रमिक पाउँदैनथे । अरूका लागि काम गर्थे तर स्वतन्त्रता थिएन । दासत्वविरुद्ध विद्रोह नभएको होइन तर प्रयास असफल भयो । दक्षिण तथा उत्तरका मानिसले दासत्वका कारण कन्सासमा एक अर्काको हत्या गर्न थाले । यसलाई ‘ब्लडिङ कन्सास’ भनिन्थ्यो । ब्लिडिङ कन्सासका एक व्यक्ति जोन ब्राउनले दासत्व गलत हो भन्ने कुरा औल्याए । आफ्ना मालिकसित लड्न तयार भएका दासहरूको खोजी गर्न सन् १८५९ मा भर्जिनियाको एउटा सहर कब्जा गरे । सन् १८६० को चुनावमा डेमोक्र्याटिक पार्टी विभाजित भयो र रिपब्लिकन उम्मेदवार अब्राहम लिङ्कन राष्ट्रपति चुनिए । यसपछि धेरै दक्षिणी राज्यहरूले युनियन छोडे । अन्ततः बाँकी ११ राज्यले अमेरिकाको कन्फेडेरेट स्टेट्स वा ‘कन्फेडेरेसी’ भन्ने छुट्टै नयाँ देश बनाउने प्रयास गरे । युनियन (उत्तर) र कन्फेडेरेसी (दक्षिण) बीच युद्ध सुरु भयो ।युद्धको प्रारम्भमा कन्फेडेरेट जनरलहरूले युनियन जनरलसँगको लडाइँ जिते । सन् १८६२ र १८६३ मा युनियन सेनाले धेरै पटक कन्फेडेरेटको राजधानी रिचमन्ड, भर्जिनिया लिने प्रयास ग¥यो तर प्रत्येक पटक असफल भयो । युद्धकै बीचमा लिङ्कनले दासत्व अन्त्य भएको घोषणा गरे । जसले महासङ्घका सबै दासहरूलाई स्वतन्त्र तुल्यायो ।४.     पुनर्निर्माणको युग अप्रिल १८६५ मा लिङ्कनको हत्यापछि चयन भएका नयाँ राष्ट्रपति एन्ड्र्यु जोनसनले पुनर्निर्माणको प्रक्रियामा बढी जोड गरे । यस समयमा संविधानको १३औँ, १४औँ र १५औँ संशोधनले दासहरूलाई स्वतन्त्र बनायो । उनीहरूलाई नागरिकको हैसियत प्रदान गरी मतदान गर्ने अधिकार दियो । काँग्रेस ‘रेडिकल रिपब्लिकन’ जोनसनलाई हटाई दक्षिणको असहमतिमै १४औँ र १५औँ संशोधन पारित गर्न लगाइयो । त्यसैले दक्षिणले ‘जिम क्रो’ कानुन बनाए । जसले कालाहरूलाई कम भूमिकामा राख्यो । गोरा दक्षिणीहरूले कालामाथि आक्रमण गरी मतदान गर्नबाट रोके ।गृहयुद्धपछि मानिसहरू पश्चिममा सर्न थाले । जहाँ नयाँ राज्यहरू स्थापना भएका थिए । सन् १८६२ को होमस्टिड ऐन भन्ने कानुनका कारण मानिसहरूले पश्चिमी मुलुकमा निःशुल्क भूमि पाउन सक्ने भए । पश्चिमका अधिकांश जमिनहरू सरकार, रेलमार्ग वा ठूला किसानहरूको स्वामित्वमा थिए । सन् १८६९ मा समाप्त ट्रान्सकन्टिनेन्टल रेलमार्गले पश्चिम र बाँकी देशका लागि मानिस र सामानहरू लिन मद्दत पुग्यो ।धेरै रेल लाइनहरू जोडिएका कारण सिकागो सहर पश्चिम र पूर्वको व्यापारिक केन्द्र बन्यो । रेलमार्गले किसानसँग धेरै पैसा असुल गरेको कारण आर्थिक अवस्था कमजोर हुँदै गएको महसुस गरियो । मजदुरहरूले रेलमार्गको विरुद्ध धेरै हड्ताल गरे पनि सेनाले असफल बनायो । यसपछि किसानहरूले रेलमा लडाइँ गर्न समूहहरू बनाए ।जुन पपुलिस्ट पार्टीका नामले चिनियो । उक्त पार्टीले विलियम जेनिग ब्रायनको नेतृत्वमा राष्ट्रपति पदसमेत जित्यो । जनवादीहरू आयकर व्यवस्था र सिनेटको प्रत्यक्ष निर्वाचन हुनुपर्ने जस्ता सुधारहरू चाहन्थे । सन् १८९६ पछि पपुलिस्ट पार्टीको अन्त्य भए पनि पपुलिस्टहरूले चाहेका धेरै सुधार प्रगतिशील युगमा भए ।५.     प्रगतिशील तथा साम्राज्यवाद १९औँ र २०औँ शताब्दीको उत्तराद्र्धमा अमेरिकाले विदेशी मामिलामा बढी सक्रियता देखायो । सन् १८९८ मा स्पेनसँगको युद्ध जितेपछि धेरै भूमि प्राप्त ग¥यो । उक्त समयमा संयुक्त राज्य र युरोपियन देशहरूले चीनसँग व्यापारको ढोका खोले । सन् १९०१ मा थियोडोर रुजबेल्ट राष्ट्रपति बने । उनले ल्याटिन अमेरिकामा नौसेनाको आकार ठूलो बनाउन एक विदेश नीति ल्याए । सन् १९०१ र १९३० को बीचमा संयुक्त राज्यले धेरै पटक सैनिकहरू ल्याटिन अमेरिकामा पठायो ।  रूजबेल्ट राष्ट्रपति हुँदा पानामा नहरमा काम सुरु भएको थियो । यो प्रशान्त महासागर र अट्लान्टिक महासागरबीच जोड्ने बिन्दु थियो । जसले विश्वको यात्रालाई दु्रत बनायो ।  सन् १९१२ मा एक प्रगतिशील व्यक्ति बुड्रो विल्सन राष्ट्रपति बने । उनले अमेरिका भित्रिने वस्तुमा ठूलो परिमाणमा व्यापार कर लगाए । उनले अमेरिकाको संविधान संशोधन गरी सङ्घीय आयकर र यूएसका सिनेटरहरूको प्रत्यक्ष चुनाव गर्न अनुमति दिए । ६.     विश्वयुद्ध अमेरिका पहिलो विश्व युद्धमा प्रवेश गर्न चाहँदैनथ्यो । ऊ त केवल दुवै पक्षलाई हतियार बेच्न चाहन्थ्यो । तर सन् १९१५ मा अमेरिकीहरू भएको एक जर्मन पनडुब्बी डुब्यो । यसले अमेरिकीहरूलाई आक्रोशित बनायो । त्यसपछि जर्मनीले यात्री जहाजहरूमा आक्रमण गर्न छोडे । सन् १९१७ जनवरीमा जर्मनीले उनीहरूमाथि फेरि आक्रमण गरेपछि अमेरिका–जर्मनी युद्ध भयो । एक वर्षपछि युद्ध सेलायो । पहिलो विश्वयुद्धको अन्त्यमा फ्लु महामारीले संयुक्त राज्य र युरोपमा लाखौँ मानिसहरूको ज्यान लियो । युद्धपछि अमेरिकाले हतियार लगायत अन्य युद्ध सामग्री बिक्री गरेर आफूलाई विश्वको धनी र शक्तिशाली राष्ट्रका रूपमा स्थापित ग¥यो । सन् १९२० को दशक अमेरिकाका लागि सम्पन्नताको युग सावित भयो ।पहिलो विश्वयुद्धपछि अमेरिकाले विदेश मामिला सम्बन्धमा अलग वा पृथक् रहने नीति लियो । फेरि युद्धमा प्रवेश गर्न नचाहने अमेरिकाले युद्ध सदाका लागि अन्त्य गर्न केही कानुन र सन्धिहरू पारित ग¥यो । र आफ्नो हतियार बेच्न पनि अस्वीकार ग¥यो । सन् १९२१ मा वारेन जी हार्डिङ राष्ट्रपति बनेपछि अर्थ–व्यवस्थालाई राम्रो बनाउन सरकारी कर घटाइयो । नियमन सीमित गरेर ठूला व्यवसायलाई अनुकूल बनाइयो । फलस्वरूप अमेरिकाको अर्थ–व्यवस्था एकदम राम्रो हुँदै गएको थियो । सँगसँगै धनी–गरिबबीच सम्पत्तिको खाडल गहिरो भइरहेको थियो ।दोस्रो विश्वयुद्ध सुरु हुँदा अमेरिकाले युद्धमा आफ्नो संलग्नता नहुने तथा तटस्थ रहने प्रष्ट्याएको थियो । यद्यपि अमेरिकाले शक्ति राष्ट्रहरू क्रमशः सोभियत सङ्घ, बेलायत र फ्रान्सलाई सहयोग पु¥याउने प्रयास गर्याे । यस युद्धमा पनि अमेरिकाले हतियार तथा अन्य युद्ध सामग्री बिक्रीलाई प्राथमिकतामै राख्यो । सन् १९४१, डिसेम्बर ७ मा जापानले अमेरिकाको हवाईस्थित पर्ल हार्बरलाई आक्रमण गरेपछि भने अमेरिकाले पनि जवाफमा जर्मनी, जापान र इटलीसँग युद्ध घोषणा ग¥यो । युद्धले धेरै रोजगार सिर्जना गरेका कारण अमेरिकामा महामन्दी पनि समाप्त भयो । अमेरिकाले जापानमा दुई आणविक बम खसाल्ने निर्णय गरेसँगै जापानले हार स्वीकार्याे र युद्ध अन्त्य भयो । ७.     शीतयुद्ध दोस्रो विश्वयुद्धपछि सोभियत सङ्घ र अमेरिका विश्वका शक्तिशाली राष्ट्र बने । दुई देशबीच तनावको स्थिति थियो अर्थात शीतयुद्ध । दुवैले संसारका अरू देशलाई आआफ्नो पक्षमा ल्याउने कोसिस गरे । सोभियत सङ्घले अन्य देशहरूलाई कम्युनिस्ट बनाउने प्रयास गर्याे भने अमेरिकाले कम्युनिस्ट हुनबाट रोक्न खोज्थ्यो । प्रत्यक्ष कहिल्यै युद्ध नगरेका अमेरिका र सोभियत सङ्घले अप्रत्यक्ष रूपमा कोरियाली र भियतनाम युद्ध लडे ।कोसँग बढी र उत्तम हतियार छन् भन्ने होडबाजी चल्यो । सोभियत सङ्घ आणविक बम बनाउने दोस्रो देशका रूपमा देखापर्नुले अमेरिका–सोभियत सङ्घबीच शीतयुद्धको अवस्था निम्तियो । सन् १९५७ मा सोभियतले स्पुतनिक नामक उपग्रह अन्तरिक्षमा प्रक्षेपण गर्नुले पनि शीतयुद्ध बढायो । उपग्रह प्रक्षेपणपछि सोभियत सङ्घको रवैयाले अमेरिकालाई चिन्तित बनायो । अमेरिकाले शिक्षामा गणित र विज्ञान विषयमा बढी ध्यान केन्द्रित गर्याे । केही वर्षमै अमेरिका र सोभियत सङ्घ दुवैले उपग्रह प्रक्षेपण गरे । जनावर र मानिसलाई अन्तरिक्ष कक्षमा पठाए । सन् १९६९ को अपोलो ११ अभियानले निल आर्मस्ट्रङ र बज अल्ड्रिनलाई चन्द्रमामा पु¥यायो । सन् १९७० र १९८० को दशकमा अमेरिकाले चीनसँगको सम्बन्धलाई सामान्य बनायो । सोभियत सङ्घ टुक्रियो र अन्य देशहरूमा कम्युनिस्ट सरकारहरू ढलेपछि शीतयुद्ध अन्त्य भयो । सन् १९८० मा रोनाल्ड रेगन ४४ राज्यबाट विजयी भए । जिमी कार्टरलाई हराएका उनी अमेरिकाको राष्ट्रपति भए । मुद्रास्फीति र खराब अर्थतन्त्रको सामना गरिरहेको बेला उनले व्यवसायले सञ्चित नाफा बढाई पुनः लगानी गर्न सकून् भन्ने उद्देश्यले कर्पाेरेसनहरूको कर घटाए । उनले थप रोजगारी सिर्जना गर्दै अमेरिकी सेनालाई विस्तार गरे । उनको पहिलो कार्यकालमा अर्थिक वृद्धि ४.५ बाट ७.२ प्रतिशत पुग्यो । दोस्रो कार्यकालको दौरान रेगन शीतयुद्ध अन्त्य गर्न केन्द्रित भए । यद्यपि, केही खराब व्यवस्थापन शैलीले उनी विवादमा परे । समग्रमा रेगन अमेरिकाका सबैभन्दा लोकप्रिय राष्ट्रपतिमध्ये थिए । ८.     २१औँ शताब्दी सन् २००० मा जर्ज डब्ल्यु बुस राष्ट्रपति चुनिए । सन् २००१, सेप्टेम्बर ११ मा विश्व व्यापार केन्द्रमा आतङ्ककारी हमला भयो । यसबाट हजारौँको मृत्यु भयो । आक्रमणका योजनाकार ओसामा बिन लादेनमाथि शङ्का गरियो । यसलगत्तै अमेरिका र नाटो अफगानिस्तान गए । सन् २००३ मा अमेरिकाले इराकमा आक्रमण ग¥यो । अनि इराक–अफगानिस्तान युद्ध धेरै वर्षसम्म चल्यो । सन् २०११ सम्म अमेरिकी सैनिकहरूले इराक छोडेपछि त्यहाँ युद्ध बिराम भएको थियो । बुस कार्यकालको अन्त्यमा अमेरिका महामन्दीपछि अझ खराब मन्दीमा प्रवेश ग¥यो ।सन् २००८ मा बराक ओबामा अमेरिकाका पहिलो अफ्रिकी–अमेरिकी राष्ट्रपति बने । उनको कार्यकालमा स्वास्थ्य र बैङ्किङ क्षेत्र सुधार भयो । मन्दीको समयमा अर्थव्यवस्थामा सुधार ल्याउन तथा बैङ्किङ र अटो उद्योगमा पर्ने व्यापक असर कम गर्न सरकारले धेरै पैसा प्रयोग ग¥यो । विदेश नीतितर्फ ओबामाले जलवायु परिवर्तनसँग लड्न प्रमुख विश्वव्यापी प्रतिबद्धताअन्तर्गत पेरिस जलवायु सम्झौता गरेका थिए । उनले इरान आणविक सम्झौता गरे र ५० वर्षमा पहिलो पटक क्युबासँग सम्बन्ध विस्तारको ढोका खोले । (क्रमश.....)#घुमफिर