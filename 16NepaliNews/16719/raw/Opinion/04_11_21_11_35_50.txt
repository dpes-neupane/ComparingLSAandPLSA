जब देश संकटमा पर्छ वा जनता संकटमा पर्छन्, उनीहरुले सरकारबाट सहयोगको अपेक्षा गरेका हुन्छन् । जनउत्तरदायी सरकारले त्यसलाई आफ्नो बुँताले भ्याएसम्म सम्बोधन गर्ने कोशिश पनि गर्छ । तर जनताप्रति उत्तरदायी नहुने शासनसत्ताले जनताका साना अपेक्षालाई पनि अजंगको समस्याको पहाडको रुपमा देख्नथाल्छ । ऊ त्यसबाट पन्छिनका लागि बहाना बनाउन थाल्छ । सकेसम्म त्यसलाई टार्न खोज्छ । भएन भने अल्मल्याउन खोज्छ । त्यतिले पनि पुगेन भने अनेक शर्तका खोंचेहरु थाप्न थाल्छन् । सरकारले तेर्साएका त्यस्ता  शर्त पूरा गर्न पहाड फोड्नुभन्दा कम हुँदैन । अधिकांश त्यतिकै बाहिरिन्छन् । जतिले पूरा गर्न सक्छन्, ती सरकारकै निकटमात्रै हुन्छन् ।अहिले अवस्था ठ्याक्कै त्यस्तै छ । पहिलो चरणमा राहत प्याकेज भनेर ल्याइएको प्याकेजमा सरकारले आफ्नो कोषबाट मुस्किलले ३० करोड रुपैंया खर्च गर्यो । सामाजिक सुरक्षा कोषमा योगदान गर्न सुरु गर्ने करिब ३६ हजार कर्मचारीको चैत महिनाको योगदान व्यहोरिदिने काम बाहेक त्यो प्याकेजमा केही थिएन । सामाजिक सुरक्षा कोषमा गरिदिने भनेको योगदान पनि आजको खर्च थिएन, ६० वर्षपछिको उमेरका लागि थियो ।वर्षअघि दार्चुलाको बाढीबाट पीडितका लागि राहत र उद्दारको लागि तात्कालिन खिलराज रेग्मी सरकारले करिब ८ वर्ष पहिले नै ५० करोडको प्याकेज ल्याएका थियो । अहिलेको महामारीमा सरकारले गरेको खर्च भनेको त्यसको ६० प्रतिशत । ७ वर्षको मुद्राको चक्रीय अवमूल्यनको समायोजन गर्ने हो भने यो २० करोड बराबर पनि हुँदैन । महामारीका लागि सरकारले गरेको आजसम्मको योगदान त्यही हो । त्योपनि उधारो योगदान ।तर सरकारले राहत प्याकेज भनेर जुन घोषणा गर्यो, त्यसको ‘साइड इफेक्ट’ देख्न सुरु भने भइसकेको छ । सरकारले घरबेटीलाई भाडा छुट दिन भन्यो, अहिले घरबेटी र डेरावालाबीच विवादका घटना आइरहेका छन् । विद्यालयलाई मासिक शुल्क मिनाहा गर्न भनियो तर त्यसले ल्याउन सक्ने समस्याहरुको निदान के हुन सक्छ भनेर दिशानिर्देश गरेको छैन । भोलि विद्यालय खुलेपछि अभिभावक र विद्यालय सञ्चालकबीच यसले ठूलै विवाद निम्त्याउने पक्का छ ।इन्टरनेट, बिजुली आदिमा २५ प्रतिशत छुट दिन भनियो, अहिले इन्टरनेट सेवा प्रदायकप्रति ग्राहकको नजर फेरिएको छ । खाद्यान्नमा १० प्रतिशत छुट दिनुपर्ने भनियो, तर त्यसको कार्यान्वयन कहिँ कतै छैन, बरु भाऊ बढ्दै जाँदा पसलेहरुमा उपभोक्ताले कालोबजारीको स्वरुप देख्न थालिसके । अहिले सतहमा देखानपरेका तर भित्रभित्रै भुसको आगो जस्तै सल्किँदै गइरहेका यस्ता थुप्रै समस्याहरुको पोको लकडाउन खुलेपछि विस्तारै खुल्ने पक्का छ । सरकारले ठानेको हुनसक्छ, लकडाउन खुलेपछि सबै समस्याहरु साम्य हुन्छ । त्यसैले आफूलाई ‘सूको’ भार नपर्नेगरी लोकप्रिय कार्यक्रम ल्याउन सरकार पछि परेन । सामाजिक उत्तरदायित्वको अनिवार्य खर्चलाई प्रयोग गर्न लगाएर गरिएको सहयोग र राहतको ‘रिहर्सल’ पनि अब विस्तारै सकिँदैछ । तर, सरकारको आफ्नै अकर्मण्यताको परिणति यतिमा मात्रै सीमित हुँदैन भन्ने त निश्चित नै थियो । विश्वले कोरोना संक्रमण विस्तारको सबैभन्दा मुख्य माध्यम हवाई उडानहरु बन्द गर्दा ‘कोरोनामुक्त नेपाल’ भन्दै नेपाल भ्रमण वर्षको प्रचार गरेको परिणाम कतिसम्म भयावह हुनसक्छ भन्ने आँकलन गर्न हामीले इटाली, स्पेन र अमेरिकालाई हेरे पुग्छ । अहिलेको अवस्थामा त्यस्तो नहोस् भन्ने कामना गर्नेबाहेक हामीसामु अर्को विकल्प केही छैन ।राहत र उद्दारको दीर्घकालीन राहतबारे प्रश्नमा अर्थ मन्त्रालयको ‘रेडिमेड’ उत्तर आउँछ – ‘हामी अध्ययन गर्दैछौं ।’ तर, अध्ययन नामको ‘बीरबलको खिचडी’ कहिले पाक्ने हो र त्यसबाट जनताले राहतको स्वाद कहिले चाख्न पाउने हुन् ? त्यसको उत्तर ‘कोरोना कहिले अन्त्य हुन्छ’ भन्ने प्रश्नको भन्दा जटिल भइसक्यो ।अध्ययन समिति : नाटकको अर्को ‘रिहर्सल’पहिलो चरणको ‘टालटुले’ राहतले मात्रै नपुग्ने भयो । महासंकटको यो घडीमा बँच्नको लागि जनताको अपेक्षा बढ्दै गयो । तब सरकारले अध्ययनको नाटक रच्न थाल्यो । विपद्मा राहतको घोषणाका लागि युद्धस्तरमा काम गर्नुपर्ने सरकारी संयन्त्रहरु ‘अध्ययन’ नामको ठेडी कानमा कोचेर चिरनिन्द्रामा छन् । यो अवस्था आर्थिक क्षेत्रका निकायहरुमा अझै बढी देखिन्छ ।गभर्नरको रुपमा नियुक्त भएर पदबहाली ग्रहण गरेकै दिन नेपाल राष्ट्र बैंकका गभर्नर महाप्रसाद अधिकारीले ‘अध्ययन समिति’ बनाए । त्यसले अहिले तथ्यांक संकलन गर्न सुरु गर्दैछ भनिएको छ । राष्ट्रिय योजना आयोगले शुक्रबार मात्रै एकजना सदस्यको नेतृत्वमा अर्को अध्ययन समिति बनायो । त्यसले पनि केही समयपछि तथ्यांक संकलन सुरु गर्ला ।अहिले अत्यावश्यक सेवाबाहेक कुनै पनि सेवाहरु सञ्चालनमा छैनन् । अत्यावश्यक भनिएका सेवाहरु पनि पर्याप्त छैनन् । ३४ खर्बको नेपाली अर्थतन्त्रलाई दैनिक उत्पादनले दैनिक ९.५ अर्बको औसत उत्पादनलाई जनाउँछ । अत्यावश्यक सेवाहरुको हिसाव गर्ने हो भने यसले दैनिक २/३ अर्बको उत्पादन नियमित रुपमा गर्न सक्ला बाँकी सबै उत्पादकत्व अहिले ठप्प नै छन् ।उता राहत र उद्दारको दीर्घकालीन राहतबारे प्रश्नमा अर्थ मन्त्रालयको ‘रेडिमेड’ उत्तर आउँछ – ‘हामी अध्ययन गर्दैछौं ।’ तर, अध्ययन नामको ‘बीरबलको खिचडी’ कहिले पाक्ने हो र त्यसबाट जनताले राहतको स्वाद कहिले चाख्न पाउने हुन् ? त्यसको उत्तर ‘कोरोना कहिले अन्त्य हुन्छ’ भन्ने प्रश्नको भन्दा जटिल भइसक्यो ।अहिले अत्यावश्यक सेवाबाहेक कुनै पनि सेवाहरु सञ्चालनमा छैनन् । अत्यावश्यक भनिएका सेवाहरु पनि पर्याप्त छैनन् । ३४ खर्बको नेपाली अर्थतन्त्रलाई दैनिक उत्पादनले दैनिक ९.५ अर्बको औसत उत्पादनलाई जनाउँछ । अत्यावश्यक सेवाहरुको हिसाव गर्ने हो भने यसले दैनिक २/३ अर्बको उत्पादन नियमित रुपमा गर्न सक्ला बाँकी सबै उत्पादकत्व अहिले ठप्प नै छन् । कृषि व्यवसायलाई लकडाउन गरिएको छैन तर उत्पादनमा समस्या नभए पनि आपूर्तिको प्रणाली खल्बल्लिँदा बाटोमा दुध पोखेको दृष्यलाई क्षणिक आवेगका रुपमा हेरिन्छ भने त्यो गल्ती हुन्छ । यो कृषि क्षेत्रमा परेको प्रभावको एउटा ज्वलन्त उदाहरण मात्रै हो ।बैंकिङ क्षेत्रमा अहिलेको स्थितिले पार्ने भयावह असर त झनै प्रष्ट छ । ३२ खर्बको ऋणलाई वार्षिक १२ प्रतिशत (मासिक १ प्रतिशत) को औसत ब्याजदरका दरले हेर्ने हो भने बैंकिङ क्षेत्रले ऋणीबाट मासिक ३२ अर्बको ब्याज उठाउँछ । उता ३५ खर्बको निक्षेपमा वार्षिक औसत करिब पौने ७ प्रतिशतले करिब २० अर्बको ब्याज भुक्तानी हुन्छ । बैंकहरुले कर्मचारी खर्चमा मासिक करिब २ अर्ब खर्च गर्छन् । अन्य सञ्चालन खर्च मासिक डेढ अर्बजति हुन्छ । बैंकहरुको औसत मासिक नाफा औसत नाफा ८.५ अर्बजति होला । सरकारले साढे २ अर्बजति आयकर पाउँछ । बाँकी ६ अर्ब बैंकहरुले खुद नाफा कमाउँछन् । बैंकिङ क्षेत्रको सामान्य अवस्था यही हो ।तथ्यांकशास्त्रको मान्यताअनुसार औसतले कहिल्यै विशिष्टिकृत अर्थ राख्दैन । अर्थ मन्त्रालय, राष्ट्रिय योजना आयोग, नेपाल राष्ट्र बैंक वा अरु जुनसुकै निकायले जुनसुकै विज्ञता प्रयोग गरेर अध्ययन गरे पनि अवस्था त्यही नै हो । यसकारण ‘रेस्पोन्डेन्ट’लाई तथ्यांक नियमित गर भनेर काम गरेको जस्तो देखाउनुभन्दा अघिल्ला वर्षको तथ्यांक र अवस्था हेरेरै अहिले घोषणा कार्यक्रम ल्याउन सकिन्छ । तर यहाँ एकपछि अर्को समितिको नाममा जनतालाई उद्दार र राहतबाट बञ्चित गर्ने कामबाहेक केही भएको छैन ।हाम्रो कृषि क्षेत्रले एकैपटक ५० लाखको जीवन धान्न सक्दैन । गाउँमा गएका जनसंख्या सबै खेतबारीमै जाने अवस्था आयो र उनीहरुको कार्यशैली पुरानै भयो भने त्यसको परिणाम झनै भयावह हुने कुरालाई नजरअन्दाज गर्न पनि सकिँदैन । रोगजारी र आयआर्जन हुने खालका योजना र कार्यक्रम घोषणा गरिहाल्नु अहिलेको आवश्यकता हो । त्यसका लागि प्रदेश र स्थानीय तहलाई सक्रिय बनाउनु र सहजीकरण गर्नु केन्द्रीय सरकारको अहिलेको प्रमुख आवश्यकता हो ।छोटो समयमै गाउँमा पुग्न सक्ने कतिपय अहिले गाउँमै बेरोजगार छन् । भारतबाट देश फर्केका कति सीमानामै अड्किएर बसेका छन् । विदेशबाट फर्किनेको संख्या बढ्दा कोरोनापछि जहाज भाडा कति महँगिने हो, त्यसको अनुमान केही दिनअघिको आन्तरिक हवाई भाडालाई हेरेर गर्न सकिन्छ । यो हिसाबले हेर्दा ५० औं लाखको बेरोजगारी सिर्जना भइसक्यो । अबको आवश्यकता अध्ययनको होइन, फास्ट ट्र्याकबाट हस्तक्षेपकारी योजनाको निर्माण र त्यसको शीघ्र कार्यान्वयनको हो ।हाम्रो कृषि क्षेत्रले एकैपटक ५० लाखको जीवन धान्न सक्दैन । गाउँमा गएका जनसंख्या सबै खेतबारीमै जाने अवस्था आयो र उनीहरुको कार्यशैली पुरानै भयो भने त्यसको परिणाम झनै भयावह हुने कुरालाई नजरअन्दाज गर्न पनि सकिँदैन । रोगजारी र आयआर्जन हुने खालका योजना र कार्यक्रम घोषणा गरिहाल्नु अहिलेको आवश्यकता हो । त्यसका लागि प्रदेश र स्थानीय तहलाई सक्रिय बनाउनु र सहजीकरण गर्नु केन्द्रीय सरकारको अहिलेको प्रमुख आवश्यकता हो ।अहिले मुलुक बजेट सम्मुखमा छ । अघिल्ला वर्षहरुमा प्रधानमन्त्री नै रेल र पानीजहाजका सपना बाँड्दै हिँड्थे । अहिले बालुवाटारको खोपीबाट  ‘घर जान हिँडेकालाई बाटोमै रोक्नु’ भन्ने हुकुमी आदेशबाहेक केही आउँदैन । ‘भावनामा बग्ने होइन’ भन्ने ‘गायत्री मन्त्र’लाई शिरोपर गरेर दिनदिनै जप्ने जनतामा ज्यादती गर्ने कामबाहेक महामारी रोकथाममा सरकारको भूमिका केही देखिएको छैन । योबेला जनतालाई राहत कार्यक्रम ल्याउनुपर्ने अध्ययन र सुझाव संकलनको नाममा दिन कटाइरहेका छन् ।संसारको सबैभन्दा सजिलो हिसाब शुन्यको हुन्छ । यसका लागि क्याल्कुलेटर चाहिँदैन । यसलाई जोड्दा–घटाउँदा परिणाम उही हुन्छ, गुणन वा भाग गर्दा पनि नतिजा शुन्य नै हुन्छ । अहिलेको अवस्था भनेको त्यही शुन्यताको अवस्था हो यो समयको प्रभावका अध्ययनका लागि कुनै साधन वा विज्ञता चाहिँदैन, सामान्य अनुमान र दृढ इच्छाशक्ति भए पुग्छ । तर अध्ययनको नामको सरकारी व्यवहार जलिरहेको रोमको वेवास्ता गर्दै ‘बाजा’ बजाइरहेका ‘निरो’लाई भुलाउने खालको छ ।कोरोनाभाइरस (कोभिङ–१९) ले नेपाल प्रवेश गरेको आज ८५ दिन पुग्यो । त्योभन्दा एक महिनाअघि नै चीनमा यसको संक्रमण देखिएको हो । विपत्ति बाजा बजाएर आउँँदैन । तर यो विपत्ति ढोल पिटेरै आएको थियो । आजको भूमण्डलीकृत विश्वमा त्यसबाट निरपेक्ष रहन नसकेपनि बचाउका अधिकतम उपायहरु अपनाउन सकिन्थ्यो, सावधानी र सर्तकताहरु अपनाएर त्यसलाई छेक्ने कोशिश गर्न सकिन्थ्यो, त्यसको संक्रमणको विस्तारलाई सुस्त गर्न सकिन्थ्यो । अहिले विश्वका मै हुँ भन्ने शक्तिशाली देशहरुलाई समेत हावाकावा खेलाइरहेको यो नोबेल कोरोनानामक ज्यानमारा भाइरसलाई रोक्न नै नसके पनि अहिलेको विजोग अवस्थालाई व्यवस्थापन गर्न पक्कै सकिन्थ्यो । तर त्यो दिशामा हाम्रो कदम र रणनीति न हाँसको चाल, न कुखुराको चाल जस्तो बन्दै गइरहेको प्रतीत हुन्छ ।मजदूरहरु बाटोमै अलपत्र पर्ने तर सरकार कुनै पनि हालतमा अघि बढ्न नदिनु भन्नेखालको यो कन्फ्रन्टेसनको परिणाम के हुने हो भन्ने कसैलाई पनि थाहा छैन । तर, आफ्नो अक्षमतालाई लुकाउन गरिएको निरंकुशताको ‘ताण्डव’ भने अहिले विरानो शहरमा भोकभोकै मनुभन्दा आफ्नो गाउँघरतिर पुगेर जसरी भने सास अड्काउने जोहो गर्नका लागि  भोकभोकै घर फर्कन हिँडिरहेको मजदुरहरुको ताँती र सीमानामा फँसेका हज्जारौं नेपाली नागरिकरुको हरिविजोग अवस्थामा झल्किरेको छ । त्यो एउटा यस्तो प्रतिनिधिमूलक विद्रूप दृश्य बनेको छ, जसले समाजवादोन्मुख समाजको सपना बाँडेर दुईतिहाईको कम्युनिष्ट शासन चलिरहेको मुलुक नेपालको भयानक स्थितिलाई नराम्ररी प्रतिविम्वित गरिरहेको छ ।