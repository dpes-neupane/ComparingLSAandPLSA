सन् २०१० सम्म चीनले विश्वव्यापी चेतनालाई नयाँ तरिकाले प्रभावित पार्न थालिसकेको थियो । तर पश्चिमी राष्ट्रलाई प्रभावित पारेको वित्तीय संकट अघि, चीनलाई एक कच्चा खेलाडिको रुपमा हेरिन्थ्यो । सन् २००८ को वित्तीय सङ्कटपछि त्यो धारणा बदलियो ।सन् २००८ अघि परम्परागत पश्चिमी ज्ञानले चीन ढिलोचाडों ठूलो आर्थिक दुर्घटनामा फस्ने पूर्वानुमान व्यक्त गथ्र्यो । तर त्यसो कहिले पनि भएन । बरु उल्टो पश्चिमी राष्ट्र सङ्कटमा फसेँ । त्यस सङ्कटले पश्चिमको स्थायित्व र आत्मविश्वासमा ठूलो धक्का लगायो ।सन् २०१० को दशकको प्रत्येक वर्ष विश्व आर्थिक वृद्धिको मुख्य चालक राष्ट्र अमेरिका नभएर चीन रह्यो । विश्व बैंकका अनुसार पर्जेजिङ पावर प्यारिटी(पीपीपी)का आधारमा सन् २०१४मा चिनियाँ अर्थतन्त्रले अमेरिकाको अर्थतन्त्रलाई उछिनेर विश्वको ठूलो अर्थतन्त्र बन्यो ।यो वर्ष चीनको वृद्धि दर घटेर ६.२ प्रतिशतमा झरेको देखियो । तथापि अहिले पनि विश्वको सबैभन्दा तीव्र आर्थिक वृद्धि भइरहेको देश हो । बलियो आर्थिक वृद्धिकै बलमा चिनियाँ अर्थतन्त्र पछिल्लो दश वर्षमा दोब्बर बनेको छ ।विगत दशकको चिनियाँ आर्थिक वृद्धिको कथालाई मानव इतिहासकै सबैभन्दा असाधारण आर्थिक रुपान्तरणको कथा मान्न सकिन्छ । पश्चिमले लामो समय यो परिघटनालाई स्वीकार्न सकेन ।दश वर्षअघि पनि नजाउँ, पाँच वर्षअघिसम्म पनि चीनको नाम सस्तो उत्पादनको पर्याय थियो । पश्चिमले चीन लामो समयसम्म अरुको नक्कल गरेर बस्नेछ र आफूजस्तो नविनतामा आधारित अर्थतन्त्र नहुने सोच्थे । अहिले आएर अमेरिका र युरोप चीनको उदयमा आफ्नो अस्तित्वको खतरा परिरहेको देखिरहेका छन्, प्रभुत्वको अस्तित्वमा खतरा । पश्चिमी विश्व विस्थापनको प्रक्रियामा छ र निश्चित बिन्दूभन्दा बढी उसले यसमा प्रभावित पार्न सक्दैन ।चीनको उदय इतिहासमा विरलै हुने परिवर्तन हो । अघिल्लो दशकमा आएर बल्ल पश्चिमले चीनको उदयले संसार पहिलेभन्दा फरक पार्नेछ भन्ने महसुस गर्न थालेको हो ।दश वर्षअघि पनि नजाउँ, पाँच वर्षअघिसम्म पनि चीनको नाम सस्तो उत्पादनको पर्याय थियो । पश्चिमले चीन लामो समयसम्म अरुको नक्कल गरेर बस्नेछ र आफूजस्तो नविनतामा आधारित अर्थतन्त्र नहुने सोच्थे ।तर चीनले केही वर्षभित्रै आफू एक नविन अर्थतन्त्रको लागि योग्य राष्ट्र भएको प्रमाणित गरेको छ । चिनियाँ सहर शेनझेन अमेरिकी नविनताको राजधानी सिलिकन भ्यालीको प्रतिस्पर्धीको रुपमा उदाएको छ ।चिनियाँ कम्पनीहरु हुवावे, ट्यान्सेन्ट र अलिबाबा अमेरिकी एप्पल, गुगल र अमेजनको हाराहारीमा गनिन थालेका छन् । हिजो नक्कली सामाग्री उत्पादनको राजधानी भनेर चिनिने देश चीन अहिले असाधारण आविष्कार गर्न थालेको छ ।अघिल्लो वर्ष विश्वका कुल प्याटेन्टमध्ये आधा चीनमा दर्ता भएको कुराले यही कुरालाइ बल दिन्छ । तर त्यति आश्चर्य मान्नु पर्ने कुरा होइन । ३५ वर्षसम्म औसतमा १० प्रतिशत वृद्धि भएको र विगत दशक ६ देखि ८ प्रतिशतबीचमा वृद्धि भएको मुलुकका जनता तिव्र परिवर्तन र निरन्तर नविनतामा अभ्यस्त हुन्छन् ।हामीले के बिर्सनु हुँदैन भने, चीन सिकाई र शिक्षाप्रति निक्कै प्रतिबद्ध एक निक्कै पुरानो र समृद्ध सभ्यता हो ।चीनको बढ्दो प्रभावको सबैभन्दा ज्वलन्त प्रदर्शन ‘बेल्ट एण्ड रोड इनिसियटिभ(बीआरआई)’मा देखियो । राजमार्ग, रेलमार्ग, बन्दरगाह, उर्जा पूर्वाधारको विश्व संजाल परियोजना बीआरआई सन् २०१३मा सार्वजनिक गरिएको थियो ।यसले समग्र युरासिया क्षेत्रको परिर्वतनको लक्ष लिएको छ जुन विश्वको ६० प्रतिशत जनसंख्या बसोबास गर्ने क्षेत्र हो । यसमा १४० देश (मुख्यतः विकासोन्मुख देश)ले हस्ताक्षर गरेका छन् । अमेरिकाको विरोधको बावजुद उसको नजिकको मित्र शक्ति बेलायत यसमा हस्ताक्षेर गर्ने पहिलो गैर–एशियाली देश बन्यो ।बीआरआईमा हस्ताक्षर अधिकांश देशका नेता सन् २०१९को सुरु तिर सम्पन्न ‘बेल्ट एण्ड रोड सम्मेलन’मा सहभागी थिए । त्यो स्तरको देशको सहभागिता हुने कार्यक्रम अहिले अमेरिकाले समेत कुनै पनि देश आयोजना गर्न सक्दैनन् ।वर्तमान अन्तराष्ट्रिय प्रणाली उत्तराद्र्धमा प्रवेश गर्दै गर्दा बीआरआईलाई नयाँ विश्व व्यवस्थाका भ्रूण मान्न सकिन्छ । विकासोन्मुख देश बीआरआइमा जोडिनुको कारण छ । विकासोन्मुख देशको विकास पश्चिमा राष्ट्रको एजेण्डा पर्न छाडेको अवस्थामा चिनियाँ लागनी प्रतिबद्धताले तिनमा आशा जगाएको हो ।पछिल्लो चार दशक चीन र अमेरिकाबीचको सम्बन्ध सौहार्दपूर्ण रह्यो । डोनाल्ड ट्रम्पको जीतपछि यसमा परिवर्तन आएको छ । चीनप्रतिको उनको वैमनश्यता उनीमा मात्र सिमित छैन । अहिले अमेरिकाका दुवै प्रमुख दल ट्रम्पकै चिनियाँ नीतिमा एकाकार हुन थालेका छन् ।अमेरिका–चीनबीचको सम्बन्धमा निरन्तर ह्रास हुदैं गएर नयाँ शीतयुद्धजस्तो परिस्थिति निर्माण हुन थालेको छ । तर नयाँ शितयुद्ध अघिल्लो शीत युद्धजस्तो हुने छैन ।अमेरिकाको बदलिएको रणनीति चीनले आफ्नो विश्वव्यापी प्रभुत्वलाई धरमराउनेछ भन्ने डरको जगमा उभिएका छ । विश्व मन्चमा बढेको चीनको सक्रिय र आत्मविश्वासी भूमिकाले पनि अमेरिकी डर बढाउन आंशिक भूमिका खेल्यो ।अमेरिका पछिल्लो समय हिजो आफैले निर्माण गरेका अन्तर्राष्ट्रिय व्यवस्था समर्थन दिन आनाकानी गरिरहँदा फाइदा चीनलाई नै हुनेछ । ट्रम्पले विश्व व्यापार सङ्गठन र नेटोप्रति असहयोगी व्यवहार देखाइरहेको प्रष्टै देखिएको छ ।ट्रम्पले चीनविरुद्ध सुरु गरेको व्यापार युद्धले अपेक्षित उद्देश्य हासिल नगरेको स्पष्ट भइसकेको छ । न त चीनविरुद्धको प्रविधि युद्धमै उसले जित हासिल ग¥यो । हुवावेको फाइभ–जी अहिले पनि विश्वको अधिकांश भागमा प्रयोगमा छ । युरोपकै कयेन देशमा हुवावेका दुरसञ्चारसम्बन्धी उपकरण प्रयोग भइरहेका छन् ।अमेरिका–चीनबीचको सम्बन्धमा निरन्तर ह्रास हुदैं गएर नयाँ शीतयुद्धजस्तो परिस्थिति निर्माण हुन थालेको छ । तर नयाँ शितयुद्ध अघिल्लो शीत युद्धजस्तो हुने छैन ।पहिलो शीत युद्धको समयमा अमेरिका विकास भइरहेको थियो भने सोभियत सङ्घ ह्रासोन्मुख थियो । तर यो पटक अमेरिकामा ह्रास देखिइरहेको छ भने चीनमा वृद्धि भइरहेको छ ।अघिल्लो शितयुद्ध मुलत सैन्य क्षेत्रमा देखिएको थियो । तर चीनको इतिहास हेर्ने हो भने ऊ कहिले पनि सैन्य शक्तिमा प्रतिस्पर्धा नगरेको देखिन्छ ।चीन अहिले विकासको जुन चरणमा पुगेको छ, विगतमा त्यही स्तरको शक्तिशाली हुँदा अमेरिका, बेलायत, फ्रान्स र जर्मनी क्रुरतासँग विस्तारवाद सञ्चालन गरेका थिए । तिनको तुलनामा चीन उलेख्नीय रुपमा संयमित रहेको देखिन्छ ।आगामी दशक पश्चिम–केन्द्रीत अन्तर्राष्ट्रिय प्रणालीमा खण्डिकरण जारी हुनेछ र उही समयमा चीन–केन्द्रीत संस्थाको प्रभाव बढेको देखिनेछ । उक्त प्रक्रिया असमान, पूर्वानुमान गर्न नसकिने र कहिलेकाही डरलाग्दो हुनेछ तर यो भएरै छाड्नेछ ।मार्टिन ज्याक्स ‘ह्वेन चाइना रुल्स द वल्ड’का लेखक हुन् ।द गार्डियन ।#china