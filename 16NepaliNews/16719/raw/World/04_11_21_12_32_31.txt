 रोयटर्स समाचार एजेन्सीका लागि काम गर्दै आएका भारतीय फोटो पत्रकार दानिश सिद्दीकी अफगानिस्तानमा सरकारी सुरक्षा बल र तालिबान लडाकुबीचको संघर्षका क्रममा मारिएका छन् ।रोयटर्स समाचार एजेन्सीले उनको मृत्यु भएको पुष्टि गरेको छ । एक अफगान कमाण्डरलाई उद्धृत गर्दै रोयटर्सले जनाएअनुसार अफगानिस्तानको विशेष सुरक्षा बलको एउटा टुकडीले स्पिन बोल्डक सहरलाई पुनः नियन्त्रणमा लिन प्रयास गरिरहेको समयमा तालिबान लडाकुसँग मुठभेड भएको थियो । सोही क्रममा फोटो पत्रकार दानिशका साथै एक अफगान अधिकारी पनि मारिएको जनाइएको छ ।फोटो पत्रकार दानिश दुई दिनअघि यस्तै हमलामा जोगिएका थिए । सो घटनापछि उनले ट्वीट गर्दै आफू ‘भाग्यमानी’ रहेको बताएका थिए ।The Humvee in which I was travelling with other special forces was also targeted by at least 3 RPG rounds and other weapons. I was lucky to be safe and capture the visual of one of the rockets hitting the armour plate overhead. pic.twitter.com/wipJmmtupp— Danish Siddiqui (@dansiddiqui) July 13, 2021ट्वीट गर्दै उनले भनेका थिए, ‘जुन बख्तरबन्द गाडीमा म अन्य विशेष बलका साथ यात्रा गरिरहेको थिएँ, त्यसमा कम्तीमा ३ आरपीजी राउन्ड र अन्य हतियारले निशाना बनाइयो । म भाग्यमानी थिएँ कि म सुरक्षित रहेँ र मैले कवच प्लेटमाथि ठोक्किन आएको रकेटको एउटा दृश्य पनि क्याप्चर गरेँ ।’Reuters journalist @dansiddiqui was killed while covering a clash between Afghan security forces and Taliban fighters near a border crossing with Pakistan, an Afghan commander said https://t.co/Uq33s4rI5Z pic.twitter.com/DL0XG3CAok— Reuters (@Reuters) July 16, 2021