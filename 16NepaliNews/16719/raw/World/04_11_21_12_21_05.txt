बेलायतमा पछिल्ला दिनमा कोरोना संक्रमण र मृत्युदरमा वृद्धि हुन थालेको छ ।  कोरोना संक्रमणका कारण मृत्यु हुनेको संख्या बुधबार छ महिनायताकै उच्च भएको छ ।  ‘डिपार्टमेन्ट अफ हेल्थ एण्ड सोसल केयर’ ले  दिएको जानकारी अनुसार पछिल्लो २४ घन्टामा  २०७ जना कोरोना संक्रमितको मृत्यु भएको छ ।मृतक संख्या गत मार्च ९ पछिकै सबैभन्दा बढी हो ।  यससँगै बेलायतमा हालसम्म कोरोनाका कारण मृत्यु हुनेको संख्या एक लाख ३२ हजार ७४२ पुगेको छ । यसैगरी पछिल्लो २४ घन्टामा ३५ हजार ६९३ जना नयाँ  संक्रमित थपिएका  छन् । बेलायतमा कोरोना संक्रमितको कुल संख्या ६८ लाख २५ हजार ७४  पुगेको छ ।यसैगरी बेलायतमा हालसम्म ९ करोड ९ लाख ९४ हजार ६२७ डोज खोप वितरण भइसकेको छ । जसमध्ये चार करोड ८० लाख ८६ हजार ६०५ जनाले खोपको पहिलो डोज र चार करोड २९ लाख ८ हजार २२ जनाले खोपको दुवै डोज लगाइसकेको ‘डिपार्टमेन्ट अफ हेल्थ एण्ड सोसल केयर’ को पछिल्लो तथ्यांकमा उल्लेख छ ।