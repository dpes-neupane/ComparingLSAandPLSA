अघिल्लो महिना मारवा सुलेहदोरले केही अचम्मको घटना देखिन् ।मिडियामा एवरगिवेन नामको एउटा जहाज स्वेज नहरमा फसेको खबर आयो । यसका कारण संसारको सबैभन्दा व्यस्त व्यापारिक मार्गमा बाधा उत्पन्न भयो र थुप्रै जहाज त्यहिँ अड्किए ।जब मारवाले आफ्नो फोन हेरिन् तब उनले यसका लागि आफूलाई जिम्मेवार देखाइएको कुरा थाहा पाइन् ।इजिप्टकी पहिलो महिला जहाज कप्तान मारवा भन्छिन्, ‘यो खबर देखेर मलाई झट्का लाग्यो ।’जतिबेला स्वेज नहरको बाटोमा अवरोध  उत्पन्न भयो, त्यतिबेला मारवा त्यहाँबाट सयौं मिल टाढा एलेक्जेन्ड्रियामा ‘आएडा–फोर’ नामको जहाजमा फर्स्ट मेटको रुपमा काम गरिरहेकी थिइन् ।इजिप्टको मेरीटाइम सेफ्टी अथोरिटीको यो जहाजले रातो समुद्रमा भएको एउटा लाइटहाउसम्म आवश्यक सामान पुर्‍याउँछ ।अरब लीग (केही अरब देशले सन् १९४५ मा मिलेर यो क्षेत्रीय संगठन बनाएका थिए) द्वारा चलाइएको विश्वविद्यालयको अरब एकेडेमी अफ साइन्स, टेक्नोलोजी एण्ड मेरिटाइम ट्रान्सपोर्ट (एएएसटीएमटी) का विद्यार्थीलाई प्रशिक्षित गर्नका लागि पनि यो जहाजलाई काममा लगाइन्छ ।याे पनि:स्वेज नहरमा विशाल जहाज फस्दा आवागमन नै ठप्पस्वेज नहरमा फसेको जहाज निकाल्ने कोसिस जारी, तेलको मूल्य बढ्योस्वेज नहरमा फसेको मालवाहक जहाज निकालियोः रिपोर्ट इन्टरनेटमा फैलिएको फर्जी खबरमा ‘एवरगिवन’ जहाज स्वेज नहरमा फस्नुमा मारवाको भूमिकाबारे लेखिएको स्क्रिनसट शेयर गरिँदै थियो । यो खबर सम्भवतः अरब न्यूज नामको एउटा वेबसाइटमा छापिएको थियो जसमा स्वेज नहरमा भएको यो घटनामा उनी संलग्न थिइन् भनिएको थियो ।यो खबरमा मारवाको एउटा तस्बिर प्रयोग गरिएको थियो जसलाई एडिट गरिएको थियो ।त्यो तस्बिर २२ मार्चमा अरब न्यूजको एउटा खबरमा प्रकाशित भएको थियो जसमा मारवालाई इजिप्टकी पहिलो महिला जहाज कप्तान बनेको बारे थियो । मारवाका नक्कली तस्बिरलाई दर्जनौं पटक ट्वीटर र फेसबुकमा सेयर गरिएको छ ।‘सायद महिला भएका कारण निशाना बनाइयो’एवरगिवेन जहाज फसेको बारे झुटो खबर फैलाउनका लागि उनको नामबाट थुप्रै नक्कली ट्वीटर अकाउन्ट पनि बनाइयो ।२९ वर्षकी मारवा सुलेहदोरले बीबीसीसँगको कुराकानीमा यो अफवाह कसले र कुन उद्देश्यसहित फैलायो, यसबारे आफूलाई केही थाहा नभएको बताएकी छिन् ।उनी भन्छिन्, ‘म यो क्षेत्रमा एक सफल महिला हुँ र म इजिप्टकी हुँ, त्यसैले मलाई निशानामा बनाइएको हो कि भन्ने लाग्छ । तर यस्तो किन गरियो भनेर यकिनका साथ भन्न सक्दिनँ ।’पुरुष प्रधान यो उद्योगमा मारवाले चुनौतीको सामना गर्नुपरेको यो पहिलो घटना भने होइन । इन्टरनेशनल मेरिटाइम अर्गनाइजेशनको आँकडालाई हेर्ने हो भने जहाजमा काम गर्नेहरुमा दुई प्रतिशतमात्रै महिला छन् ।मारवाका अनुसार उनलाई सधैं समुद्रसँग प्रेम थियो र जब उनका दाइले एएएसटीएमटीमा  भर्ना लिए तब उनले पनि मर्चेन्ट नेवीमा जाने प्रेरणा पाइन् । तर त्यतिबेला एएएसटीएमटीमा पुरुषलाई मात्रै प्रवेश दिने गरिन्थ्यो । यति हुँदा पनि मारवाले आवेदन दिइन् । इजिप्टका राष्ट्रपति होस्नी मुबारकको समीक्षापछि उनले त्यहाँ भर्ना पाइन् ।राष्ट्रपतिले गरेका थिए सम्मानितःसुलेहदोरका अनुसार पढाईका बेला उनले लगभग हरेक मोडमा भेदभावको सामना गर्नुपर्‍यो ।उनी भन्छिन्, ‘मसँग पढ्ने धेरैजसो पाका उमेरका पुरुष थिए जसले भिन्न सोच राख्दथे । यस्तोमा कुराकानी गर्नका लागि समान सोचका व्यक्ति खोज्नु मुश्किल थियो । आफ्नो मानसिक स्वास्थ्यलाई यथावत् राखेर यी सबैमा एक्लै यात्रा गर्नु ठूलो चुनौती थियो ।’उनी भन्छिन्, ‘हाम्रो समाजमा आज पनि मानिसहरु यो स्वीकार गर्नका लागि तयार छैनन् कि महिला आफ्नो परिवारबाट टाढा गएर एक्लै समुद्रमा काम गर्न सक्छन् । तर जब तपाईं आफूलाई असाध्यै रुची लागेको काम गर्नुहुन्छ, त्यसका लागि तपाईंले अरुको अनुमति लिन आवश्यक छैन ।’आफ्नो पढाई पूरा गरेपछि मारवाले जहाजमा फर्स्ट मेटको रुपमा काम गरिन् । वर्ष २०१५ मा जब चौडा गरिएको स्वेज नहरमा पहिलो पटक ‘आएडा–फोर’ जहाज उतारियो तब मारवालाई त्यसको कप्तान बनाइयो ।उनी त्यतिबेला इजिप्टकी सबैभन्दा युवा तथा पहिलो महिला कप्तान थिइन् जसले स्वेज नहर पार गरिन् । सन् २०१७ मा इजिप्टमा भएको महिला दिवस समारोहमा राष्ट्रपछि अब्दुल फतेह अल–सीसीले उनलाई सम्मानित गरे ।जब स्वेज नहर ब्लक हुनुमा उनी जिम्मेवार भएको भन्दै उनको नाम मुछियो तब उनलाई यसको असर उनको काममा पर्ने हो कि भन्ने डर लाग्यो ।याे पनि:स्वेज नहरमा फसेको जहाज निकालिएसँगै तेलको मूल्यमा गिरावटस्वेज नहरमा फसेको जहाजलाई किनाराबाट हटाइयो उनी भन्छिन्, ‘यो गलत खबर अंग्रेजीमा थियो, त्यसैले यो थुप्रै देशमा तीब्र रुपमा फैलियो । मैले यो खबर खण्डन गर्ने पूरा कोसिस गरेँ किनभने यसले मेरो प्रतिष्ठामा हानी पुर्‍याइरहेको थियो र यहाँसम्म पुग्नका लागि मैले अहिलेसम्म जति मिहिनेत गरेँ, यो अफवाहले ती सबैमा पानी खन्याइरहेको थियो ।’यद्यपि, मारवाले आफूले पाइरहेको प्रतिक्रियाले आफूलाई निकै उत्साहित गरेको बताएकी छिन् ।उनी भन्छिन्, ‘यी नक्कली खबर भएको लेखमा कति कमेन्ट नकारात्मक थिए । तर थुप्रै सर्वसाधारणले र मसँग काम गर्नेहरुले थुप्रै सकारात्मक कमेन्ट पनि लेखेका थिए ।’‘मैले त्यसमाथि ध्यान दिएँ जसले मेरो उत्साह बढाइरहेको थियो । जुन प्रेम मैले पाइरहेको थिएँ त्यसले मेरो रिस शान्त पारिदियो र मलाई लाग्यो कि म मानिसहरुप्रति आभारी छु । यो साँचो हो कि यसपछि अब मलाई धेरै मानिसहरुले चिन्दछन् ।’कप्तानको फूल र्‍याङ्क पाउनका लागि मारवा सुलेहदोर अर्को महिना फाइनल परीक्षा दिँदैछिन् । उनलाई आशा छ कि उनी यो क्षेत्रमा महिलाका लागि प्रेरणाको स्रोत बन्नेछिन् ।बीबीसी 