हलिउड नायिका तथा चर्चित गायिका लेडी गागाको घर बाहिर हमला गरेर चोरिएको कुकुर भेटिएको छ । लस एन्जलस प्रहरीले एक महिलाले लेडी गागाको दुबै कुकुरलाई ओलम्पिक कम्युनिटी पुलिस स्टेशनमा लिएर आएको जानकारी दिए । हराएका कुकुरको नाम कोजी र गुस्ताव हो । त्यसपछि प्रहरीले लेडी गागाका प्रवक्तालाई बोलाएर हराएको कुकुरबारे पुष्टि गरे । यद्यपि, लेडी गागाको कुकुर कुनै उद्देश्यले चोरिएको थियो र ती महिलासँग कसरी आइपुग्यो भनेर केही जानकारी छैन । प्रहरी अनुसन्धानमा जुटेको छ । यो पनिःयी सेलिब्रिटीको चोरी भयो कुकुर, खोजी गरिदिनेलाई ५ करोड बढी इनाम  बुधबार राती एक बन्दुकभारीले लेडी गागाका तीनवटा कुकुरलाई बाहिर डुलाउन लगेका व्यक्तिलाई गोली हानी कुकुर अपहरण गरेका थिए । गोली लागेका व्यक्तिलाई अस्पतालमा भर्ना गरिएको छ भने तीनमध्ये एउटा कुकुर भाग्न सफल भएको थियो । कुकुर हराएपछि लेडी गागले आफ्ना कुकुरहरु खोजिदिने व्यक्तिलाई पाँच लाख डलर इनाम दिने घोषणा गरेकी थिइन् ।     View this post on Instagram           A post shared by Lady Gaga (@ladygaga)आफ्ना कुकुर भेटिएपछि लेडी गागाले खुसी व्यक्त गरेकी छिन् र आफ्नो ज्यान जोखिममा पारेका कारण रायन फिशरलाई धन्यवाद भनेकी छिन् ।   #lady gaga