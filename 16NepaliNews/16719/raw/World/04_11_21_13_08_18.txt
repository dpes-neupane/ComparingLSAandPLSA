फाइजरको भ्याक्सिन वास्तविक दुनियाँमा पनि ९४ प्रतिशतसम्म प्रभावकारी रहेको बताइएको छ । इजराइलमा आयोजित खोप अभियानबाट प्राप्त डाटाका अनुसार लक्षणसहितको संक्रमणमा यो खोप ९४ प्रतिशतसम्म प्रभावकारी रहेको पत्ता लागेको हो ।यो खोपले क्लिनिकल ट्रायलमा झैं ठूलो जनसंख्यामा पनि निकै राम्रो काम गरिरहेको छ ।यो खोपले सबै उमेर समूहका लागि गम्भीर संक्रमण रोक्न निकै प्रभावकारी ढङ्गले काम गर्ने बारे पुष्टि भइसकेको प्राध्यापक डाक्टर हागाई लेभिनले जानकारी दिए ।‘हामीले मुख्य प्राथमिकतामा अत्यधिक जोखिममा रहेका समूहलाई राख्यौं,’ उनले भने ।इजराइलको सबैभन्दा ठूलो स्वास्थ्य कोष क्लालिटले खोप लगाएका ६ लाख संक्रमित व्यक्ति र त्यति नै संख्याका खोप नलगाइएका व्यक्तिबारे अनुसन्धान गर्यो । उनीहरुको उमेर र स्वास्थ्य स्थितीबीच पनि मेल गराइयो ।यसो गर्दा खोप लगाइएका ९४ प्रतिशत कम व्यक्तिमा संक्रमण देखियो ।यो खोप लगाएका मानिसहरुको मेडिकल रेकर्डलाई आधार मानेर गरिएको हो ।फाइजरको भ्याक्सिनले भ्याक्सिनले गम्भीर रोगको प्रायः सबै केस रोकेको छ ।यो ढाँचा ७० वर्ष नाघेकासहित लगभग सबै उमेर समूहमा उस्तै देखियो ।  ७० वर्ष नाघेकाहरु क्लिनिकल ट्रायलमा सायद समावेश भएका थिएनन् ।यद्यपि, यो डाटा आधिकारिक रुपमा प्रकाशित भने भएको छ ।#vaccine#COVID-19#corona virus