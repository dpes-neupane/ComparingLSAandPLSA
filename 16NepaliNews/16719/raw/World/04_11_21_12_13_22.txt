ब्राजिलका राष्ट्रपति जैर बोल्सोनारोले  कोभिड विरुद्धको खोप नलगाएकाले आफूलाई सान्तोस बनाम ग्रेमियो फुटबल म्याचमा प्रवेश निषेध गरिएको जानकारी दिएका छन् । राष्ट्रपतिको प्रेससँगको कुराकानीको भिडियो आइतबार सार्वजनिक भएको छ जसमा राष्ट्रपतिले आफूमा खोप लगाएकामा भन्दा बढी इन्टिबडी भएको दाबी गरेका छन् ।  उनले भने, 'किन खोप कार्ड चाहियो ! किन पासपोर्ट चाहियो ! म केवल खेल हेर्न चाहान्छु ।'स्थानीय सञ्चार माध्यमले जनाएअनुसार  राष्ट्रपति बोल्सोनारो हाल साओ पाउलोमा बिदामा छन्  । ब्राजिलका नेताले कोरोनाभाइरस विरुद्धको खोपप्रति शंका व्यक्त गर्ने गरेका छन् र त्यहाँ  उल्लेख्य मात्रामा खोप लगाइएको पनि छैन। उनी जुलाई २०२० मा कोरोनाभाइरसबाट सङ्क्रमित भएका थिए। केही हप्ता क्वारेन्टिनमा बसेपछि नियमित काममा फर्किएका थिए । राष्ट्रपति बोल्सोनारो जो लकडाउनको एक कट्टर विरोधी पनि हुन् भने उनले मास्क पनि लगाउँदैनन् ।