देशको राजधानी दिल्लीमा कोरोनाका नयाँ संक्रमितको दर कम भएको छ । यस्तै, घट्दो संक्रमण दरका बीच लकडाउन बढाउने वा समाप्त गर्ने संशय अब समाप्त भएको छ । आइतबार केजरीवाल सरकारले एकपटक पुनः लकडाउन बढाउँदै यसलाई एक हप्ता थप लागू गर्ने आदेश दिएका छन् । यस्तोमा अब दिल्लीमा ३१ मेसम्म प्रतिबन्ध जारी रहनेछ ।मुख्यमन्त्रीले संक्रमित घट्ने सिलसिला जारी रहे र स्थितिमा सुधार आए ३१ मेदेखि अनलकको प्रतिक्रिया सुरु गर्ने बताएका छन् । १८ अप्रिलदेखि दिल्लीमा सुरु भएको लकडाउन २४ मेमा समाप्त हुँदै थियो तर यसअघि नै मुख्यमन्त्रीले यसलाई एक हप्ता थप बढाउने घोषणा गरेका छन् ।कोरोना के ख़िलाफ़ दिल्लीवासियों की कोशिशों से स्थिति बेहतर हो रही है, हमें इसी तरह अनुशासित रहना है | Press Conference | LIVE https://t.co/jSIrwjVQpL— Arvind Kejriwal (@ArvindKejriwal) May 23, 2021आइतबार पत्रकार सम्मेलनमा केजरीवालले एक महिनामा दिल्लीको अनुशासनका कारण कोरोनाको लहर कमजोर भइरहेको बताएका छन् । उनले भने, ‘अप्रिलमा संक्रमण दर ३७ प्रतिशत पुगेको थियो, आज मानिसहरु कम संक्रमित भइरहेका छन् । पछिल्लो २४ घण्टामा १६०० नयाँ संक्रमित भेटिएका छन् ।’भ्याक्सिनको कमीःकेजरीवालले भ्याक्सिनको कमीको विषयमा पनि कुरा गरेका छन् । उनले भ्याक्सिनको अत्यधिक कमी भएको तर भ्याक्सिनको समस्या सबैजना मिलेर समाधान गर्ने बताएका छन् । उनले भने, ‘युद्ध अझै बाँकी छ । अहिले पनि एक हजारभन्दा बढी केस आइरहेका छन् ।’#lockdown#delhi