अफगानिस्तानमा तालिबान सरकारका उप–प्रधानमन्त्री मुल्ला अब्दुल गनी बरादरले एक भिडियो जारी गरे आफू घाइते भएको खबर खण्डन गरेका छन् ।बरादरले भिडियो जारी गरेर ती खबरलाई गलत बताएका छन् जसमा तालिबानका एक प्रतिद्वन्द्वी गुटसँग भएको हिंसामा उनी घाइते भएको जानकारी दिइएको थियो ।तालिबानका सह–संस्थापक बरादर पछिल्ला थुप्रै दिनदेखि सार्वजनिक रुपमा देखिएका थिएनन् । तत्पश्चात् विभिन्न प्रकारका अनुमान लगाइँदै थिए ।तालिबान नेताबीच विवादको खबर पनि सार्वजनिक भइरहेका छन् ।खबरमा बरादर र हक्कानी नेटवर्कप्रति बफादार एक प्रतिद्वन्द्वी गुटबीच विवाद भएको बताइएको छ । तर भिडियो जारी गरेर बरादरले कुनै पनि प्रकारको आन्तरिक कलहको खबर खण्डन गरेका छन् ।बरादरलाई ‘तपाईंलाई चोट लागेको छ ?’ भनेर प्रश्न सोधियो । यसबारे उनले जवाफ दिए, ‘छैन, यो साँचो होइन । म ठिक छु र स्वस्थ छु ।’‘म काबुल बाहिर थिएँ र यो फर्जी खबरबारे खण्डन गर्नका लागि मसँग इन्टरनेट सुविधा थिएन ।’दोहास्थित तालिबानको राजनीतिक कार्यालयले ट्वीटरमा एउटा सानो क्लिप जारी गरेको छ जसमा बरादर एक सरकारी टेलिभिजन प्रस्तोता नजिकै एउटा सोफामा बसेका छन् । उनी सोफामा बसेर केही पढिरहेको छन् ।