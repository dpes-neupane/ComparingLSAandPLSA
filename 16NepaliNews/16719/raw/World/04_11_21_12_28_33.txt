युरोपेली संघ (ईयू) को आधा जनसङ्ख्याले कोभिड–१९ विरूद्धको  खोप लगाईसकेको छ । एएफपीको मङ्गलबारको एक अध्ययन रिपोर्ट अनुसार कोभिड–१९ विरूद्धको खोप अभियानमा ईयू संयुक्त राज्य अमेरिकाभन्दा अगाडि रहेको पाइएको छ । ईयूका २७ सदस्य राष्ट्रमा झण्डै २२ करोड ४० लाख व्यक्तिले कोभिड–१९ विरूद्धको खोप लिएका छन् । यसमध्ये स्पेनमा ५८.३ प्रतिशत जनसङ्ख्याले खोप लगाएर ठूला देशका कार्यक्रमलाई अग्रता दिएको छ । त्यसपछि इटाली मा ५४.४ प्रतिशत, फ्रान्स ५२.९ प्रतिशत र जर्मनी ५२.२ प्रतिशतले खोप लगाइसकेका छन् । यस तथ्याङ्कको अर्थ कोभिड–१९ विरुद्धको खोप अभियानमा अहिले अमेरिकाभन्दा पनि अगाडि यूरोप रहेको मान्न सकिन्छ । अमेरिकी जनसङ्ख्याको करिब ४९.७ प्रतिशत मानिसहरूलाई खोपको पूर्ण मात्रा लगाइएको छ तर विशेष गरी दक्षिणपश्चिमी र मध्यपश्चिमी यूरोपेली मुलुकहरूमा खोप अभियान सुस्त देखिएको छ । सङ्क्रमणको सबैभन्दा बढी प्रभाब देखिएको अमेरिकामा ग्रीष्म ऋतुमा देखिएको सङ्क्रमणको स्तर अझै धेरै छ ।  सोमबार ७० प्रतिशत वयस्कहरूलाई कम्तीमा पनि एक मात्रा खोप लगाउने राष्ट्रपति जो बाइडेनको एक महिना पहिला पूरा हुनुपर्ने लक्ष्यमा पुग्न अमेरिकालाई निकै कठिनाई भएको छ । अमेरिकीहरूमा खोपको विश्वसनियतामाथिको प्रश्नले गर्दा अमेरिकामा खोप अभियान अपेक्षा गरेभन्दा ढिलो भएको बाइडेन प्रशासनको तर्क रहेको छ । अमेरिकामा कोभिड सङ्क्रमणका पछिल्ला लहरले गर्दा यो ग्रीष्म ऋतुमा पनि अस्पतालहरूमा कोभिड–१९ सङ्क्रमण उपचारका लागि पुग्ने विरामीको सङ्ख्या उच्च रहेको पाइएको एएफपीको एक समूहले सार्वजनिक गरेको पछिल्लो रिपोर्टमा उल्लेख छ ।खोप लगाउन अमेरिकापछि मात्र सुरू गरेको क्यानडा पनि आफ्नो दक्षिणी छिमेकीभन्दा अगाडि देखिएको छ । क्यानडामा सोमबारसम्ममा ५९ प्रतिशत नागरिकले कोभिड–१९ विरूद्धको खोप लगाइसकेका छन् ।आधिकारिक स्रोतबाट एएफपीलाई प्राप्त तथ्याङ्क अनुसार यूरोपेलीहरूले आफ्नो जनसङ्ख्याको ५९.३ प्रतिशत अंशलाई पहिलो मात्रा खोप दिएका छन् भने सोमबार सार्बजनिक ताजा तथ्याङ्कमा अमेरिका ५७.८ प्रतिशतसहित यूरापभन्दा पछाडि छ । यूरोपको सानो टापु राष्ट्रले यूरोपेली संघका अन्य राष्ट्रमा भन्दा धेरै खोप लगाएको देखिएको छ । यहाँका तीन चौथाइ मानिसहरूले पूर्ण खोप लगाएका छन् र त्यसपछि बेल्जियममा ५८.९ प्रतिशतले पूर्ण खोप लगाएका छन् ।  यूरोपेली संघको सूचीमा बुल्गेरियामा १४.५ प्रतिशत र रोमानियामा जनसङ्ख्याको एक चौथाई मानिसहरूले पूर्ण खोप लगाएका छन् । 