पेरुकी विदेशमन्त्री एलिजाबेथ एस्टेटले कोभिड भ्याक्सिन लगाएका कारण राजीनामा दिनुपरेको छ ।उनले देशमा सरकारी खोप अभियान सुरु हुनु अघि र क्लिनिकल ट्रायल बाहिर कोरोनाको खोप लगाएको आइतबार स्विकार गरिन् । एलिजाबेथका अनुसार उनले जनवरीमा चिनियाँ कम्पनी सिनोफार्माको भ्याक्सिन लगाएकी थिइन् ।यसको अघिल्लो दिन राष्ट्रपति फ्रानसिस्को सागस्तीले स्वास्थ्य मन्त्री पिलार माजेटीको राजीनामा स्विकारेका थिए ।माजेटीले आफ्नो राजीनामा त्यतिबेला दिए जब पूर्व राष्ट्रपति मार्टिन विजकाराको समय अगावै भ्याक्सिन लगाएको भन्दै विवाद निम्तिएको थियो ।मार्टिन विजकाराले नोभेम्बरमा भ्रष्टाचराको आरोपका कारण आफ्नो पदबाट राजीनामा दिनुपरेको थियो । ताजा भ्याक्सिन विवादमा उनले भनेका छन्, ‘खोप लगाउनका लागि मैले कुनै लाइन तोडेको छैन । मैले ट्रायलमा समावेश भएर खोप लगाएको हुँ ।’यद्यपि, स्थानीय मिडियाले उनको यो दाबीमाथि प्रश्न उठाएका छन् ।एलिजाबेथ एस्टेटेले अघिल्लो वर्ष नोभेम्बरमा विदेशमन्त्रीको पद सम्हालेकी थिइन् ।Declaración pública. pic.twitter.com/yFbtGzjHMG— Elizabeth Astete Rodríguez (@E_AsteteR) February 15, 2021उनले राजिनामा दिएपछि भनिन्, ‘मैले २२ जनवरीमा खोप लगाएको थिएँ । यो खोप मैले पेरुको एक युनिभर्सिटीको प्रस्तावमा लगाएको हुँ जुन पेरुमा चिनियाँ कम्पनी सिनोफार्माको ट्रायलको इन्चार्ज हो । यो खोप बाँकी भएको खोपबाट लगाएको थिएँ ।’उनले ट्वीटरमा लेखिन्, ‘मलाई थाहा छ कि मैले ठूलो गल्ती गरेको छु । त्यसैले मैले भ्याक्सिनको दोस्रो डोज लिएको छैन । तर यो गल्तीका लागि मैले राजीनामा दिएको छु ।’पेरुको सरकारले जनवरी २०२१ को सुरुवातमा सिनोफार्मामार्फत् कोभिड भ्याक्सिनका करिब तीन करोड ८० लाख डोज खरिद गर्ने घोषणा गरेको थियो ।एक हप्ताअघि पेरुले सिनोफार्माबाट तीन लाख डोज पाएको छ र यसै हप्ता मंगलबार पेरुमा आधिकारिक रुपमा खोप अभियान सुरु भएको छ ।सरकारी डाटा अनुसार पेरुमा कोभिड–१९ का कारण करिब ४४ हजारको मृत्यु भइसकेको छ ।