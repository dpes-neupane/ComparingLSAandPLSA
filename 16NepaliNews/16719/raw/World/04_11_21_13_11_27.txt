अमेरिकाले यमनमा आफ्ना सहयोगीको आक्रामक कारवाहीको समर्थन अब नगर्ने भएको छ । यमन पछिल्लो ६ वर्षदेखि युद्धको विध्वंश झेलिरहेको  छ जसमा १ लाख १० हजारभन्दा बढीको मृत्यु भइसकेको बताइएको छ । विदेश नीतिमाथि आफ्नो पहिलो ठूलो भाषणमा राष्ट्रपति जो बाइडेनले भने, ‘यमनमा अब युद्ध समाप्त हुनुपर्छ ।’बाइडेन अघिका दुई राष्ट्रपतिको कार्यकालमा अमेरिकाले यमन विद्रोहीविरुद्ध साउदी अरब नेतृत्वको गठबन्धनको समर्थन गरेको थियो । यो संघर्षका कारण यमनका लाखौं मानिसहरुलाई भोकमरीको स्थितीमा ल्याइदिएको छ । यो लडाईं सन् २०१४ मा एक कमजोर यमनी सरकार र हूती विद्रोही आन्दोलनबीच सुरु भएको थियो । एक वर्षपछि यो लडाईं थप चर्कियो जब साउदी अरब र अन्य आठ अरब देशले हूती विद्रोहीमाथि हवाई हमला सुरु गर्न थालियो । यसले अमेरिका, बेलायत र फ्रान्सको समर्थन हासिल गरेको थियो । राष्ट्रपति बाइडेनले अमेरिकी विदेशी नीतिमा थुप्रै परिवर्तनको घोषणा गरे जसमा शरणार्थीको संख्यामा उल्लेखनीय वृद्धि छ । उनीहरुलाई अमेरिकामा आउन अनमति दिइनेछ र जर्मनीबाट अमेरिकी सैनिकलाई फिर्ता बोलाउने निर्णय फिर्ता लिनु पनि समावेश छ । यहाँ दोस्रो विश्व युद्धको अन्त्यदेखि अमेरिकी सैनिक तैनाथ छन् । यमनका लागि गरिएको घोषणाको अर्थ के हो ?अमेरिका हूती विद्रोहीविरुद्ध युद्धमा यमन सरकार र उसको सहयोगी साउदीको नेतृत्व भएको गठबन्धनको समर्थन गर्दै आएको छ । बिहिबार गरिएको घोषणाका अनुसार अमेरिका अब आक्रामक अभियानको समर्थन गर्न बन्द गर्नेछ जसमा साउदी अरब र संयुक्त अरब इमिरेट्स (यूएई) लाई युद्ध सामाग्री बेच्नु पनि समावेश थियो ।  यो परिवर्तन अरब प्रायद्वीपमा अल–कायदाविरुद्ध अपरेशनका लागि होइन । बाइडेन प्रशासनले पहिले नै साउदी अरब र यूएईलाई हतियार बेच्नका लागि अस्थायी रोक लगाएको थियो । राष्ट्रपति बाइडेनको समूहले लेन्डरकिङ्गलाई यमनका राजदूतको रुपमा नियुक्त गर्ने अनुमान गरिएको छ जो एक अनुभवी कूटनीतिज्ञ र मध्य पूर्वका जानकार हुन् ।  नयाँ नीति ट्रम्प प्रशासनको नीतिभन्दा एकदम भिन्न छ । उनले साउदीको नेतृत्व भएको गठबन्धनका लागि समर्थन बढाएका थिए । अघिल्लो महिना ट्रम्प प्रशासनका विदेशमनत्री माइक पोम्पियोले हूतिलाई आतंकवादी संगठन भनेर नाम दिन लागिएको घोषणा गरेका थिए । #joe biden#america