दक्षिण अफ्रिकाका पूर्व राष्ट्रपति ज्याकब जुमाले अदालतको अपहेलनाको एउटा मुद्दामा तोकिएको सजाय काट्नका लागि आत्मसमर्पण गरेका छन् ।जुमाद्वारा सञ्चालित एक फाउन्डेशनले उनी बुधबार अबेर राती क्वाजुलु–नताल प्रान्तमा आफ्नो घर नजिकैको एक जेलमा उपस्थित भएको जानकारी दिएको छ । यसअघि प्रहरीले ७९ वर्षीय ज्याकब जुमाले बुधबार राती १२ बजेसम्म आफूलाई आत्मसमर्पण नगरे आफूहरु उनलाई पक्राउ गर्नका लागि तयार भएको चेतावनी दिएको थियो ।जुमालाई अघिल्लो हप्ता भ्रष्टाचारको एक अनुसन्धानमा संलग्न नभएको भन्दै १५ महिनाको जेल सजाय सुनाइएको थियो ।यो पूरा मामिलामा जुन नाटकीय ढङ्गले प्रहरीले चेतावनी दियो र जसरी जुमाले आत्मसमर्पण गरे, त्यसले मानिसहरुको अत्यधिक ध्यान आकृष्ट गरेको छ ।जुमाले आइतबार आफूलाई आत्मसमर्पण गर्न अस्वीकार गरेका थिए, तत्पश्चात् प्रहरीले बुधबार मध्य रातसम्म समयसीमा निश्चित गरेको थियो ।जुमाको फाउन्डेशनले एक संक्षिप्त बयानमा भनिएको छ, ‘राष्ट्रपति जुमाले कैदको आदेशको पालना गर्ने निर्णय गरेका छन् ।’जेल जाने पहिलो दक्षिण अफ्रिकी राष्ट्रपतिःउनकी छोरी दूदू जुमा–सांबुदलाले पछि ट्वीटरमा लेखिन्, ‘मेरा पिता जेलको  बाटोमा हुनुहुन्छ र अहिले पनि प्रसन्न हुनुहुन्छ ।’दक्षिण अफ्रिकामा जुमा पहिलो पूर्व राष्ट्रपति हुन् जो जेल गएका छन् ।  जुमालाई २९ जूनमा आफ्नो कार्यकालका बेला भ्रष्टाचारको अनुसन्धानमा प्रमाण दिने निर्देशनको अवहेलना गर्नका लागि १५ महिनाको सजाय सुनाइएको थियो ।उनको कार्यकालमा व्यवसायीले सरकारको निर्णय लिने प्रक्रियालाई प्रभावित पार्नका लागि राजनेतासँग मिलेर षड्यन्त्र रच्ने गरेको आरोप छ । तर जुमाले बारम्बार आफू एक राजनीतिक षड्यन्त्रको शिकार भएको बताउँदै आएका छन् ।यद्यपि, उनलाई सन् २०१८ मा अफ्रिकन नेशनल कांग्रेस (एएनसी) द्वारा पदबाट हटाउनका लागि बाध्य बनाइएको थियो, पार्टीभित्र र विशेषगरी उनको गृह राजय क्वाजुलु–नतालमा उनका निकै समर्थक छन् ।शानदार राजनीतिक व्यक्तित्वको ‘लज्जास्पद अन्त्य’अघिल्लो आइतबार मात्रै उनका समर्थनले उनलाई गिरफ्तारीबाट जोगाउनका लागि उनको महलनुमा घर बाहिर एक मानव ढाल बनाएका थिए । बुधबार उनले आत्मसमर्पण गर्नु अघि पनि यसै प्रकारको भीड जम्मा भएको थियो ।बीबीसी संवाददाता फारुक चोथियाका अनुसार ज्याकब जुमा एक शानदार राजनीतिक व्यक्तित्व रहँदै आएका छन् जसलाई दक्षिण अफ्रिकामा रंगभेदको नस्लवादी व्यवस्थासँग लड्नका लागि जेल पठाइएको थियो ।तर उनीमाथि भ्रष्टाचारको गम्भीर आरोप छ । अब उनलाई दक्षिण अफ्रिकाको सबैभन्दा ठूलो अदालतको अपहेलना गर्नका लागि पक्राउ गरिएको छ । जुमा यस्तै लोकतन्त्रका लागि लडेका थिए जहाँ न्यायपालिका स्वतन्त्र होस् । तर अब उनले आफ्नो राष्ट्रपति पदका बेला भ्रष्टाचारको आरोपमाथिको जवाफदेहीबाट बच्ने कोसिस गरेका छन् ।चोथियाका अनुसार यो जुमाको राजनीतिक करियरको एउटा लज्जास्पद अन्त्य हो तर यो दक्षिण अफ्रिकाको लोकतन्त्रका लागि एक गर्वको पल हो किनभने यसमार्फत् थाहा हुन्छ कि कोही पनि कानूनभन्दा माथि हुँदैन – यहाँसम्म कि एक पूर्व राष्ट्रपति पनि होइनन् ।के भयो मध्यरातमा ?बुधबार मध्य रातमा नाटकीय घटनाक्रममा बीबीसी संवाददाता नोम्सा सेकोले नजर राखिरहेकी थिइन् । उनका अनुसार घर बाहिर ठूलो संख्यामा हतियारधारी प्रहरी थिए ।यस्तो लागिरहेको थियो कि वरिष्ठ अधिकारीको एक प्रतिनिधिमण्डल पूर्व राष्ट्रपतिको गिरफ्तारीका लागि राजी गराउने उद्देश्यसहित थुप्रै घण्टासम्म उनको घरमा उपस्थित रहे ।त्यसपछि घरबाट कारको एउटा कार्केड निस्कियो । यसैमध्ये एकमा जुमा पनि सवार थिए । यसअघि जुमाले आफू जेल जानका लागि तयार भएको बताएका थिए ।यद्यपि, उनले भनेका थिए, ‘मेरो उमेरमा महामारीका बेला मलाई जेठ पठाउनु मृत्युको सजाय दिनु समान हो ।’जुमाले बारम्बार आफू एक राजनीतिक षड्यन्त्रको शिकार भएको बताउँदै आएका छन् । उनले भ्रष्टाचारको एक अनुसन्धानमा एकपटक मात्रै बयान दिएका छन् ।बीबीसी 