अफगानिस्तानको राजधानी काबुलमा बिहिबार बेलुका दुई बिस्फोट भए । पहिलो बिस्फोट अन्तर्राष्ट्रिय विमानस्थलको एबी गेट बाहिर भएको थियो भने दोस्रो बिस्फोट एबी गेटभन्दा थोरै पर बैरन होटल वा त्यस आसपास भएको थियो । बिस्फोटमा कम्थीमा ६० जना मारिएको र कम्तीमा १४० जना घाइते भएको खबर छ ।पेन्टागनले मारिनेमा अमेरिकी सेना पनि समावेश भएको पुष्टि गरेको छ । मृत्यु हुनेमा ११ अमेरिकी मरिन्स र एक नौसेनाको मेडिकल सेवाका कर्मचारी हुन् । कथित इस्लामिक स्टेटले हमलाको जिम्मेवारी लिएको छ । उनका अनुसार उनीहरुले सोसल मिडियामार्फत् बिस्फोट गराउन सफल भएका हुन् । यो बिस्फोट पश्चिमी सरकारको त्यो चेतावनीपश्चात् गरिएको हो जसमा उनीहरुले आफ्नो नागरिकलाई विमानस्थलबाट टाढै बस्न सल्लाह दिएका थिए । चेतावनीमा बताइए अनुसार अफगानिस्तानमा सक्रिय इस्लामिक स्टेट समूहसँग जोडिएका आईएस–केका चरमपन्थीसँग खतरा छ । یک انفجار در نزدیک میدان هوایی کابل رخ داده‌است. تاکنون چندین از زخمیان این رویداد، برای درمان به شفاخانه ایمرجنسی، انتقال یافته‌اند. pic.twitter.com/6EEJ1weBej— TOLOnews (@TOLOnews) August 26, 2021अमेरिकी राष्ट्रपति जो बाइडेनलाई यो घटनाबारे पूर्ण जानकारी दिइएको छ । अमेरिकाले स्थितिमाथि निगरानी गरिरहेको छ । यस्तै बेलायतका प्रधानमन्त्री बोरिस जोनसनले बिस्फोटको विषयमा आपतकालीन बैठकको आयोजना गर्नेछन् । विदेश मामिलाा र राष्ट्रिय सुरक्षा रणनीति समितिकी सदस्य एलिसिया केन्र्सले भनेकी छिन्, ‘बेरन होटल नजिकै भएको हमलामा थुप्रै घाइते भएका छन्, त्यहाँ बेलायतले ती व्यक्तिहरुको नामलाई अन्तिम रुप दिइरहेको थियो जसलाई त्यहाँबाट बाहिर निकालिनु थियो ।’उनकी सहयोगी नुस घनीले बिस्फोटका बेला उनी काबुल विमानस्थलबाहिर उभिएका कोही व्यक्तिसँग कुरा गरिरहेकी थिइन् । पछि उनले बताइन् कि जुन व्यक्तिसँग उनी कुरा गरिरहेकी थिइन्, ती ठिक छन् र कुनै सुरक्षित स्थानमा गएका छन् । पहिलो बिस्फोटःएबी गेटमा जहाँ बिस्फोट भयो त्यहाँ बेलायती सैनिक जम्मा थिए । एक अमेरिकी अधिकारीले समाचार एजेन्सी रोयटर्ससँगको कुराकानीमा यो एक आत्मघाती बिस्फोट भएको बताए । यतिबेला जमिनमा गोली चलेको खबर पनि आइरहेको थियो । We can confirm that the explosion at the Abbey Gate was the result of a complex attack that resulted in a number of US & civilian casualties. We can also confirm at least one other explosion at or near the Baron Hotel, a short distance from Abbey Gate. We will continue to update.— John Kirby (@PentagonPresSec) August 26, 2021त्यसको केही समयपछि तालिबानसँग जोडिएका एक अधिकारीले बताइए अनुसार बिहिबार बेलुका भएको बिस्फोटमा कम्थीमा ६० जनाको मृत्यु भएको छ । यी अधिकारीले मृत्यु हुनेमा महिला र बालबालिका समावेश भएको बताए । यसका साथै घाइते हुनेमा तालिबानी लडाकू पनि समावेश भएको उनले जानकारी दिए । अफगानिस्तानका लागि फ्रान्सका राजदूत डेविड मार्टिननले थप बिस्फोटको खतरालाई मध्यनजर गर्दै विमानस्थलको प्रवेशद्वारबाट मानिसहरुलाई टाढा जान अपिल गरेका छन् । उनले ट्वीटरमा लेखे, ‘हाम्रा सबै अफगान मित्रका लागि, यदि तपाईंहरु विमानस्थलको गेट नजिकै हुनुहुन्छ भने तत्काल त्यहाँबाट टाढा जानुहोस् । दोस्रो बिस्फोट सम्भव छ ।’फ्रान्सका राजदूतले यो बिस्फोटमा मारिएकाप्रति आफ्नो समवेदना प्रकट गरे । साथै फ्रान्सका थुप्रै सैनिक, प्रहरी अधिकारी वा कुटनीतिज्ञलाई एबी गेटमा तैनाथ नगरिएको पनि बताए ।फ्रान्सले हालसम्म अफगानिस्तानबाट २ हजार अफगानी र ११५ फ्रान्सेली नागरिकलाई निकालिसकेको छ । उसको अन्तिम विमानले शुक्रबार बेलुका काबुलबाट उडान भर्नेछ । दोस्रो बिस्फोटःत्यसको केही बेरपछि दोस्रो बिस्फोटको खबर आयो । पेन्टागनका प्रवक्ता जोन किर्बीले यसको पुष्टि गर्दै ट्वीट गरेका छन्, ‘हामी यो कुराको पनि पुष्टि गर्छौं कि एबी गेटभन्दा थोरै पर रहेको बेरन होटलमा वा त्यस आसपास अर्को एउटा बिस्फोट भयो । हामी थप जानकारी दिइरहनेछौं ।’   