प्यालेस्टिनी चरमपन्थी संगठन हमासले गाजामा इजराइली हवाई हमलामा आफ्ना वरिष्ठ कमान्डरहरुको मृत्यु र एक भवन भत्किएपछि इजराइलमाथि दर्जनौं हमला गरेको हो ।बीबीसी हिन्दीमा प्रकाशित समाचार अनुसार दक्षिणी इजराइलको थुप्रै स्थानमा हमला भएको खबर प्राप्त भएको छ । यस्तै स्टेरोड शहरमा एक बालकको मृत्यु भएको खबर प्राप्त छ ।इजराइल र प्यालेस्टिनी चरमपन्थीबीच सोमबारदेखि अचानक हिंसा भड्किएको छ जुन रोकिने छाँटकाँट नै छैन । प्यालेस्टिनी चरमपन्थी इजराइलमा रकट हमला गरिरहेका छन् र इजराइलले गाजामा चरमपन्थीको क्याम्पमा निशाना बनाइरहेका छन् ।हालसम्म गाजामा ६५ जना मारिएका छन् जसमध्ये १४ बालबालिका छन् । यस्तै इजराइलमा सातजनाको मृत्यु भएको छ ।संयुक्त राष्ट्रले स्थितिमाथि गहिरो चिन्ता व्यक्त गर्दै संघर्ष एक युद्धमा परिवर्तन हुनसक्ने चेतावनी दिएको छ ।इजराइलभित्र पनि यस्ता इलाकामा हिंसा भइरहेको छ जहाँ यहूदी र अरब जनता बस्छन् । इजराइली मिडियामा इजराइलका थुप्रै शहर र इलाकामा आक्रमणकारीले कतै अरबीलाई निशाना बनाइरहेका छन् त कतै यहूदीलाई ।इजराइली प्रहरीका अनुसार बुधबारको हिंसापछि ३४७ जनालाई पक्राउ गरियो । ३६ प्रहरी घाइते भएका छन् ।इजराइलका प्रधानमन्त्री बिन्यामिन नेतन्याहूले हिंसा प्रभावित शहरमा प्रहरीको मद्दतका लागि सेना पठाउनेबारे आफूले विचार गरिरहेको बताए ।बुधबार राती एक भिडियो सन्देशमा उनले यी हमलालाई अराजकता बताउँदै भने, ‘अरब आक्रमणकारीको यहूदीमाथि हमला र यहूदी आक्रमणकारीहरुको अरबीहरुलाई मारिरहेको विषयलाई कसैले पनि जायज बताउन सक्दैन ।’नेतन्याहूले आफ्नो सरकारले इजराइललाई बाहिरको दुश्मन र देशभित्रका आक्रमणकारीबाट बचाउनका लागि पूरा शक्तिको प्रयोग गर्ने बताए ।नेतन्याहूले यसअघि तेल अविव नजिकैको शहर लडमा संकटकालको घोषणा गरे । टाइम्स अफ इजराइलका अनुसार सन् १९६६ पछि पहिलो पटक सरकारले अरब समुदायविरुद्ध आपतकालीन अधिकारीको प्रयोग गरेको छ ।उता गाजा पट्टी र वेस्ट बैंकमा आंशिक रुपमा सत्ता सम्हाल्ने प्यालेस्टिनी प्राधिकरणले इजराइलको सैन्य आक्रमणको निन्दा गरेका छन् । उनले ट्वीट गरेर उनको व्यवहारले पहिलेदेखि नै पीडित २० लाख मानिसहरुलाई थप पीडित बनाइरहेको बताएका छन् ।बुधबार के भयो ?गाजामा हमास चरमपन्थीले उनले इजराइली हमलाको जवाफमा १३० रकेट दागेको बताए ।इजराइली सेनाले मंगलबार राती गाजामा हवाई हमला गर्यो र यो हमलामा गाजाको दुई टावर ध्वस्त भयो । यीमधये एउटा टावर हमासको टिभी च्यानल अल–अक्साको कार्यालयको थियो । यस्तै सोमबारदेखि जारी हमलामा गाजामा यो तेस्रो टावर थियो जसलाई इजराइली हवाई हमलामा ध्वस्त पारिएको थियो ।इजराइलले गाजामा हमासका वरिष्ठ नेताहरुको हत्या गरेको र हमासले मिसाइल दागिरहेको स्थानमा पनि हमला गरिरहेको  बताएको छ ।हमासले आफ्ना एक वरिष्ठ कमान्डर र वरिष्ठ नेता मारिएको कुरा स्वीकार गरेको छ ।इजराइली सेनाले मंगलबार राती गजामा भएको हमला सन् २०१४ पछि भएको सबैभन्दा ठूलो हमाल भएको बताएको छ ।हमला अघि मानिसहरुलाई भवनबाट बाहिर निस्कन चेतावनी दिइएको थियो । तर गाजामा हमासको स्वास्थ्य मन्त्रालयका अनुसार तरपनि सर्वसाधारण मारिएका छन् ।समाचार एजेन्सी एएफपीका अनुसार मंगलबार भएको एक हमलामा एक परिवारका पाँचजना मारिएका छन् जसमा दुई स–साना दाजुभाइ समावेश छन् ।उनीहरुका १४ वर्षका आफन्त भाइले रुँदै भने, ‘उनीहरुले बस बर्साउन सुरु गर्दा हामी सबै हाँसिरहेका थियौं र रमाइलो गरिरहेका थियौं । हाम्रो वरिपरि सबैतिर आगलागी भइरहेको थियो । ’उता इजराइली सेनाका अनुसार बुधबार बेलुका देशभरी साइरनमा रकेट हमलाको चेतावनीपछि इजराइली मानिसहरु बम हमलाबाट बच्नका लागि शेल्टरमा गए ।जेरुशलम पोस्ट पत्रिकाकी संवाददाता ऐना एरनहीमले बीबीसीसँगको कुराकानीमा आफ्नो पाँच महिनाको बच्चासँग रातभरी सेल्टरमा लुकिरहेको बताइन् ।उनले भनिन्, ‘सयौं मिसाइल इन्सेप्टरर्स र नजिकै खसिरहेको बमको आवाज सुन्नु निकै भयानक थियो ।’इजराइली सेनाका अनुसार बिहिबार बिहान संघर्ष सुरु भएपछि गाजाबाट इजराइली शहरमा लगभग १५ सय रकेट दागिएको छ । यीमध्ये कतिलाई इजराइलको डोम एयर डिफेन्स सिस्टमले हावामा नै मार हान्यो तर धेरैजसो इजराइली शहरमा खसे ।इजराइल र प्लेस्टिनी अबब बीच हिंसाको यो सिलसिला वर्षौं पुरानो एक विवादको विषयमा सुरु भयो जसका लागि पछिल्लो एक महिनादेखि तनावको स्थिति बनेको छ ।कसरी भड्कियो ताजा हिंसा ?संघर्षको यो सिलसिला जेरुसलममा पछिल्लो लगभग एक महिनादेखि जारी अशान्तिपछि सुरु भएको हो ।यसको सुरुवात पूर्वी जेरुशलमबाट प्यालेस्टिनी परिवारलाई निकाल्ने धम्कीपछि सुरु भयो जसलाई यहूदी आफ्नो जमिन बताउँछ र त्यहाँ बस्न चाहन्छ । यसैकारण त्यहाँ अरब जनसंख्या भएको इलाकामा प्रदर्शनकारी र प्रहरीबीच झडप भइरहेको थियो ।शुक्रबार पूर्वी जेरुशलमस्थित अल–अक्सा मस्जिद नजिकै प्रदर्शनकारी र प्रहरीबीच थुप्रै पटक झडप भयो ।अल–अक्सा मस्जिद नजिकै पहिला पनि दुई पक्षबीच झडप भइरहन्थ्यो तर पछिल्लो शुक्रबार भएको हिंसा सन् २०१७ पछिको सबैभन्दा गम्भीर थियो ।अल अक्सा मस्जिदलाई मुसलमान र यहूदी दुबैले पवित्र स्थल मान्छन् । 