बेलायतसमेत संसारका करिब सय देशले तालिबानले आफूहरुलाई विदेशी र अफगान नागरिकलाई ३१ अगस्टपछि पनि अफगानिस्तान छोड्न अनुमती दिने विश्वास दिलाएको बताएका छन् ।मंगलबारपछि पनि यो बचन कायम राहने कुरामा ध्यान दिइँदैछ किनभने यस दिन अमेरिकाको पूरा फौज अफगानिस्तानबाट निस्कनेछ ।यस्तै समाचार एजन्सी पीए न्यूजका अनुसार बेलायतका विदेशमन्त्रीले जी–७ देश र नेटो, कतार र टर्कीका अधिकारीसँग बैठक आयोजना गर्दैछन् ।जी–७ सम्मेलनमा उनीहरुले बेलायतको स्थिति पेश गर्नेछन् र तालिबानले मानवाधिकार सम्बन्धि आफ्नो बचनमाथि अडिग रहनुपर्ने कुरामा जोड दिनेछन् ।कुटनीतिक स्रोतले पीए न्यूजलाई दिएको जानकारीमा यो सम्मेलनमा बेलायती विदेशमन्त्री डोमिनिक राबले तालिबानले कस्तो व्यवहार गर्छ, त्यसमा अन्तरराष्ट्रिय व्यवहार निर्भर हुने कुरामा जोड दिनेछन् ।याद गर्नुपर्ने कुरा के पनि छ भने बेलायत सरकारले अफगानिस्तानमा तालिबानमाथि कस्तो व्यवहार गर्ने भन्ने विषयमा अन्तर्राष्ट्रिय साझेदारहरुले आपसी सहमतिपछि लिने स्पष्ट पारिसकेको छ ।