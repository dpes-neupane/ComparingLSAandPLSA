भारतका प्रधानमन्त्री नरेन्द्र मोदीले मंगलबार पूर्वोत्तर राज्यमा कोरोनाको स्थितिबारे चर्चा गरेका छन् । यसमा असम, मणिपुर, अरुणाचल प्रदेश, मिजोरम, मेघालय, सिक्किम, त्रिपुरा र नागाल्याण्डका मुख्यमन्त्रीको पनि उपस्थिति थियो । यतिबेला मोदीले सम्भावित तेस्रो लहरमा चिन्ता व्यक्त गरे । उनले हिल स्टेशन, बजारमा मास्क नलगाई र प्रोटोकललाई नजरअन्दाज गर्दै भीड उर्लिनु ठिक नभएको बताएका छन् । उनले यसलाई चिन्ताको विषय बताएका छन् ।उनले भने, ‘केही मानिसहरु छाती तानेर भन्छन् कि तेस्रो लहर आउनु अघि रमाइलो गर्न चाहन्छन् । मानिसहरुले के बुझ्नुपर्छ भने तेस्रो लहर आफैं आउँदैन । यसलाई कसरी रोक्ने होला भनेर मानिस चिन्तित हुनुपर्छ । प्रोटोकलको पालना कसरी गर्ने भन्ने बारे पनि मानिसहरुले विचार पुर्याउनुपर्छ । कोरोना आफसे आफ आउँदै, कसैले गएर लिएर आए मात्र आउँछ । हामीले सावधानी अपनायौं भने मात्रै यो रोक्न सक्छौं ।’यसका साथै उनले रोकथाम र उपचारसमेत आवश्यक भएको बताए । उनले भने, ‘हामीले भाइरसको हरेक भेरियन्टमाथि निगरानी राख्नुपर्छ । संक्रमण रोक्नका लागि हामीले निकै सुक्ष्म ढङ्गले र कडा कदम उठाउनुपर्छ । यो बहुरुपी हो । बारम्बार रुप बदल्छ । म्यूटेशन पछि यसले कति समस्या दिन्छ, यसबारे विशेषज्ञले अनुसन्धान गरिरहेका छन् । रोकथाम र उपचार असाध्यै आवश्यक छ । यसमाथि हामीले आफ्नो पूरा ध्यान केन्द्रीत गर्नुपर्छ । भाइरसको प्रहार दुई गजको दुरी, मास्क र भ्याक्सिनेसनको कभरेजको अगाडि फिक्का हुनेछ ।’