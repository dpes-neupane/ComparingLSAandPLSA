एमा कोरोनेल एसपूरो न्यूयोर्कमा एक चकाचौंधले भरीपूर्ण जीवन बाँचिरहेकी थिइन् । यसलाई उनको ड्रग माफिया ख्वाकीन गूसम्यान लोएरा उर्फ अलो च्यापोसँग विवाहको फाइदा बताउन सकिन्छ । त्यसपछि उनी पक्राउ परिन् र उनलाई भर्जिनियाको एक जेलमा हालिएको छ ।आखिर नशाको कारोबार चलाउने गिरोहकी यी महारानीमाथि के भयो ?भर्जिनियाको एलेक्जेन्ड्रिया शहरमा विलियम ट्रूसडेल अडल्ट डिटेन्सनको जेलका झ्याल आयताकार आकारमा काटिएको छ । यसको बीचको एउटा रातो इट्टा अट्ने जती स्थान छोडिएको छ । यसै जेलमा एकान्त कारावासका लागि प्रयोग गरिने एउटा सानो कोठामा एमा करोनेल एसपुरोलाई राखिएको छ ।उनकी वकिल मेरिएल कोलोनी मिरोका अनुुसार यो कोठामा आफ्नो समय बिताउनका लागि एमा रोमान्टिक उपन्यास पढ्ने गर्छिन् ।यो जेलमा एमाको जीवन र स्थिति उनको यसअघिको जीवनभन्दा ठिक विपरित छ ।केही महिना अघि उनले कपडाको एउटा ब्रान्ड ‘अल च्यापो गुजम्यान’ सुरु गर्ने योजना बनाएकी थिइन् । वास्तवमा यो जोडीलाई स्टाइल आइकन मानिन्थ्यो । उनकी छोरीले पनि आफ्नो पिताको नाम प्रयोग गर्दै फेसन इन्डष्ट्रिमा पाइला टेकेकी छिन् ।सन् २०१९ मा जब एमाका श्रीमान् गूजम्यानविरुद्ध न्यूयोर्कको अदालतमा मुद्दा चलिरहेको थियो तब मैले उनीसँग कुरा गरेकी थिएँ । त्यतिबेला उनले गहना र अत्यधिक महँगो घडी लगाएकी थिइन् ।त्यसपछि यस वर्षको सुरुवातमा ३१ वर्षकी कोरोनेललाई भर्जिनियाको डलास अन्तरराष्ट्रिय विमानस्थलमा पक्राउ गरियो । उनीमाथि कुख्यात सिनालोआ कार्टेल चलाउनमा आफ्ना ड्रग माफिया श्रीमानलाई मद्दत गरेको आरोप लगाइयो । ६४ वर्षका गूजम्यान यतिबेला कोलोराडो सुपरम्याक्सको जेलमा जन्मकैदको सजाय काटिरहेकी छिन् ।एफबीआई अधिकारीका अनुसार कोरोनेलले कोकिन डिस्ट्रिब्यूशनको षड्यन्त्र रचेको र सन् २०१५ मा मेक्सिकोको जेलबाट आफ्ना श्रीमानलाई भगाउने योजना बुन्न मद्दत गरिन् ।एमाको नीजि जीवनको कहानी एक धोकेबाज श्रीमान्, श्रीमानकी दोस्रो प्रेमिका र एक आपराधिक संगठनको वरिपरि घुम्छ । यद्यपि, एमाको कहानीबाट ड्रग कार्टेल्सको रहस्यमयी दुनियाँ र त्यसमा संलग्न महिलाबारे धेरै कुरा बताउँछ ।उनको मुद्दाको सुनुवाईको मिति अहिले पनि निश्चित भइसकेको छैन । यदि उनीमाथि लागेको आरोप सिद्ध भए उनलाई जन्मकैदको सजाय हुनसक्छ ।ड्रग–तस्करीको दुनियाँमाथि निगरानी गर्ने विश्लेषकहरुले एमा दोषी वा निर्दोष हुने कुरालाई पाखा लगाउँदै एमाले आफ्नो लागि एक विशेष स्थान बनाएको जानकारी दिएका छन् । उनी एक सार्वजनिक हस्ती र एक व्यवसायी थिइन् ।जब उनका श्रीमान् गूजम्यान ड्रग कार्टेल चलाइरहेकी थिइन् तब उनीसमक्ष को पुग्न सक्छ भनेर एमाले नै निर्धारण गर्ने गर्थिन् ।स्यान डियागोकी क्यालिफोर्निया युनिभर्सिटीमा स्कलर सेसीलिया  फारफन मन्डेज भन्छिन्, ‘परम्परागत रुपमा ड्रग तस्करका श्रीमतीहरुलाई ‘असाध्यै कामुक’ महिलाको रुपमा हेरिन्छ जोसँग ‘कुनै काम’ हुँदैन । तर कोरोनेल भिन्न थिइन् । उनले प्रमाणित गरिन् कि महिलाको हातमा पनि शक्ति हुन्छ ।’तर एक ड्रग कार्टेलमा सत्ता हासिल गर्नमा आफ्नो जोखिम पनि छ ।अमेरिकाको ड्रग एन्फोर्समेन्ट एडमिनिस्ट्रेशनमा एक पूर्व विशेष एजेन्ट डेरेक माल्ट्ज भन्छन्, ‘यदि तपाईं यो धन्धामा हुनुहुन्छ भने अन्त्यमा कि त तपाईं पक्राउ पर्नुहुनेछ कि मारिनु हुनेछ ।’आफ्नै फेसन कम्पनी खोल्ने योजनासहित एमाले आफूलाई बहादुर देखाउँदै अघि बढिरहिन् । तर उनीमाथि अनुसन्धानको डोरी कसिलो हुँदै गइरहेको थियो । यसबारे माल्ट्ज भन्छन्, ‘उनको जग भत्किरहेको छ ।’अपहरण र हत्याःआफ्नो श्रीमानको मुद्दाको सुनुवाईका बेला कोरोनेल ब्रुकलिनको फेडरल डिस्ट्रिक्ट कोर्टमा आइसबर्ग लेटिस खाइरहेकी थिइन् । त्यतिबेला क्याफटेरियामा आफ्नो साथीहरुसँग बसेकी एमा निकै हँसी मजाक गरिरहेकी थिइन् ।उनकी वकिल मीरो भन्छिन्, ‘उनी एक ठूलो हस्ती हुन् । म जुन एमालाई चिन्दछु, उनी ऊर्जावान् छिन् र सधैं मुस्कुराइरहन्छिन् ।’एमासँग अमेरिका र मेक्सिको दुबैको नागरिकता छ । १७ वर्षको हुँदा उनले गुजम्यानलाई भेटेकी थिइन् र चाँडै नै उनीहरुको विवाह भएको थियो । उनका दुई सन्तान छन् । मारिया ख्वाकीना र एमाली । आफ्नो श्रीमानको मुद्दाको सुनुवाइका बेला कोरोनेल लगभग दैनिक अदालतमा उपस्थित हुन्थिन् ।मेक्सिकोमा बसेर ड्रग कार्टेल्समाथि अध्ययन गर्ने पेरिसकी सुरक्षा विश्लेषक रोमेन लि कूर ग्रान्डमाइसन कोरोनेललाई ‘एक सिनाओला अप्सरा’ भन्छिन् ।रातो लिपिस्टिक, हिराको गहना र कसिलो जिन्स कोरोनेल ब्यूकोनाको पहिचान हो । मेक्सिकोमा ब्यूकोना शब्दलाई ड्रग कारोबारीकी प्रेमिकाका लागि प्रयोग गरिन्छ ।जर्ज मेसन युनिभर्सिटीकी गुआडालुपे कोरे कबेराले मेक्सिकोको सिनालोआमा अनुसन्धान गरेकी छिन् । यही यो स्थान हो जहाँबाट अल च्यापोको कार्टेल सञ्चालित हुने गर्दथ्यो ।ब्यूकोना शब्दको ब्याख्या गर्दै उनी भन्छिन्, ‘उनले असाध्यै महँगो कपडा लगाउँछिन् । लुई भिटनको पर्स राख्छिन् । उनको सबैकुरा असाध्यै ‘एक्स्ट्रा’ हुन्छ र कोरोनेल यो छविलाई बिल्कुल सटिक तरिकाले पेश गरिरहेकी छिन् । यहाँसम्म कि प्लास्टिक सर्जरी पनि किनभने तपाईंको बाहिरी आवरण नै सबैकुरा हो ।’कोरे कबेराका अनुसार उनको सबैभन्दा आकर्षक विशेषता उनको पछाडिको हिस्सा हो जसलाई कोरे ‘असाध्यै सुडौल’ बताउँछिन् ।उनको आकर्षक छवि अल चेपोको कार्टेलको सञ्चालनको वास्तविकताभन्दा पूर्ण रुपमा विपरित थियो ।गुजम्यानले अवैध ड्रग बजारमा आफ्नो नियन्त्रण स्थापित गर्नका लागि हिंसाको सहारा लिए । यसमा नतिजा यो भयो कि उनी र उनको परिवार थप धनी हुँदै गयो । सन् २००६ देखि हालसम्म मेक्सिकोमा तीन लाखभन्दा बढी मारिइसकेका छन् । यही त्यो वर्ष हो, जसपश्चात् सरकारले कार्टेल्सको सफायाको अभियान सुरु गरेको थियो ।ड्रगसँग सम्बन्धित हिंसाका पीडितमा गूसम्यानको दुश्मनका साथै उनका आफन्त पनि समावेश छन् । उनकी एक प्रेमिकाको शव कारको डिग्गीमा बरामद भएको थियो । यो हत्या कथित रुपमा उनको प्रतिद्वन्द्वी गुटले गराएको थियो ।बफादारीको मूल्यःलामो समयसम्म गूजम्यानकी प्रेमिका बनेकी लुसेरो गुआदालूपे सांचेज लोपेजले अदालतमा गूसम्यानविरुद्ध बयान दिइन् । उनले जून २०१७ मा ड्रग्ससँग सम्बन्धित आरोपमा अमेरिका–मेक्सिकोको सीमाबाट पक्राउ गरिएको थियो ।लुसेरोले अपराध कबुल गरेपछि उनलाई बताइयो कि उनलाई १० वर्षको जेल सजाय हुनेछ । दुई सन्तानकी आमा सांचेजले सम्झौता अनुरुप अनुसन्धानमा अभियोजकको मद्दत गरिन् ।कैदीको निलो पोसाक लगाएकी सांचेजले अदालतमा आफ्नो प्रेम सम्बन्ध र कार्टेल लिडरको रुपमा गुसम्यानको कामबारे बताएकी थिइन् । उनी असाध्यै डराएकी थिइन् र बारम्बार आँखा झिम्क्याइरहेकी थिइन् । उनीभन्दा निकै पर बसेर गूसम्यान निकै विचलित देखिएका थिए र उनी बारम्बार घडी हेरिरहेका थिए ।कोरोनेल दोस्रो पंक्तिमा बसेकी थिइन् । उनी आफ्नो लामो कपालमा आफ्ना औंला घुमाइरहेकी थिइन् । उनले त्यो दिन त्यस्तै मखमलको ज्याकेट लगाएकी थिइन् जस्तो उनका श्रीमानले लगाएका थिए ।गूसम्यानका वकिल विलियम परपूराले एउटै खालको ज्याकेटले उनीहरुको सम्बन्धको शक्ति बयान गर्ने बताए । सांचेजले बयान दिने दिन कोरोनेलले आफ्ना श्रीमान्सँग मिल्दोजुल्दो ज्याकेट लगाएर सांचेजलाई मेसेज दिन चाहन्थिन् ।परपूराका अनुसार यसबाट उनी यो जताउन चाहन्थिन् कि ‘तिमी पाखा लाग । गूसम्यान मात्र मेरा हुन् ।’अदालतमा बयानमा दिएपछि सांचेजलाई जेलमा फिर्ता पठाइयो । यस्तै कोरोनेल न्यूयोर्कमा एउटा डिनरका लागि गइन् ।तर यी दुई महिलाको स्थिति छिट्टै फेरियो । सांचेजलाई जेलबाट रिहा गरियो र अब उनी स्वतन्त्र छिन् । यता कोरोनेल जेलभित्र छिन् र उनले जमानत पाइरहेकी छैनन् ।मुद्दा चलिरहेका बेला उनले आफ्नो जीवनशैलीलाई जसरी व्यक्त गरिन् त्यो धेरै मानिसहरुलाई मन परेको थिएन । उनले जसरी आफ्नो श्रीमान्प्रति बफादारी देखाइन् त्यसले पनि धेरैलाई निराश बनायो ।सुरक्षा विश्लेषक ग्रेन्डमेसनका अनुुसार उनलाई एक मूर्खको रुपमा हेरिएको छ ।तर सांचेजले यस्तो सोचिनन् ।जब सांचेजका वकिल हेदर शेनरले उनलाई कोरोनेल जेल गएको बारे बताएका थिए तब सांचेज खुसी भइनन् ।उनका वकिलका अनुसार खुसी व्यक्त गर्नुको साटो सांचेज दुःखी भइन् किनभने उनलाई लाग्यो कि एउटा आमा आफ्नो बच्चाबाट टाढा बस्नुपर्यो ।तारा मेकेल्वी/ बीबीसी 