तालिबानले काबुल विमानस्थलमा नियन्त्रण हासिल गर्नका लागि अमेरिकीको संकेतको प्रतीक्षामा भएको बताएको छ ।तालिबानका प्रवक्ता जबिहुल्ला मुजाहिदले सो कुरा बताएका हुन् ।समाचार एजेन्सी रोयटर्ससँगको कुराकानीमा उनले आफूसँग प्राविधिक विशेषज्ञ र इन्जिनियरिङको एउटा समूह भएको र उनीहरुले विमानस्थलको प्रणाली चलाउन सक्ने बताएका छन् ।जबिहुल्ला मुजाहिदले शनिबार तालिबानले अफगानिस्तानका ३४ प्रान्तमध्ये ३३ गभर्नर र प्रहरी प्रमुखको नाम निश्चित गरेको छ र चाँडै नै देशको आर्थिक स्थितिसँग जुध्नका लागि काम सुरु गरिने बताए ।