नेपाललगायत भारतका थुप्रै शहर अनलक हुने प्रक्रिया सुरु भइरहेको छ । दिल्लीमा सोमबारदेखि जिम, योगा सेन्टर र ब्याङ्क्वेट हल खोल्ने सशर्त अनुमति दिइएको छ । हरियाणा सरकारले पनि केही प्रतिबन्धसहित आफ्ना मानिसहरुलाई सोमबारदेखि थोरै राहत दिने घोषणा गरेको छ ।नेपालमा पनि आज सोमबारदेखि सार्वजनिक यातायात सञ्चालनमा आएको छ । यहाँ पनि क्रमशः लुजडाउनको अवस्था छ ।जानकारले तेस्रो लहर आउने चेतावनी दिँदै मास्क लगाउन र सामाजिक दुरीको पालना गर्न सल्लाह दिइरहेका छन् ।यसैबीच संसारका यस्ता थुप्रै देश छन् जहाँ डेल्टा भेरियन्टका कारण कोरोना संक्रमणमा तीब्रता देखिएको छ ।अष्ट्रेलियाःसबैभन्दा ताजा उदाहरण अष्ट्रेलिया हो । सिड्नी शहरमा एकैसाथ डेल्टा भेरियन्टसँग सम्बन्धित १२८ संक्रमित भेटिइसकेका छन् । बढ्दो संक्रमणका कारण सिड्नीमा ९ जुलाईसम्म लकडाउन लागू गरिएको छ ।यसबाहेक क्विन्सल्याण्ड र पश्चिमी अष्ट्रेलियामा एक साथ नयाँ पोजेटिभ केस देखिएको छ । थुप्रै महिनापछि एकैपटक थुप्रै शहरमा संक्रमित देखिएको यो पहिलो घटना हो ।नयाँ खतरालाई मध्यनजर गर्दै अष्ट्रेलियाका प्रधानमन्त्री स्कट मोरिसनले आपतकालीन बैठक बोलाएका छन् । चार राज्यले आफ्नो सीमा सील गरेर प्रतिबन्ध लगाउन सुरु गरेका छन् । सिड्नी र डार्विन शहरमा लकडाउन लागू गरिएको छ । नयाँ आदेशपछि करिब ५० लाख मानिस एकपटक पुनः आफ्नो घरमा बस्न बाध्य छन् ।जोन हप्किन्सको कोरोना ड्यासबोर्डको आँकडा अनुसार पछिल्लो एक हप्तामा अष्ट्रेलियामा कोरोनाका १७३ नयाँ संक्रमित भेटिएका छन् । यो पछिल्लो १० महिनामा सबैभन्दा धेरै हो । यसअघि अघिल्लो वर्ष २३ अगस्ट र २९ अगस्टबीच १३५ संक्रमित भेटिएका थिए ।यसवर्ष फेब्रुअरीपछि हरेक दिन भेटिने संक्रमितको औसत संख्या १० मा सिमित थियो । तर अब दैनिक ३०–४० संक्रमित भेटिने गरेका छन् । अष्ट्रेलियामा लगभग ४.७ प्रतिशत जनसंख्यालाई दुबै खोप लगाइसकिएको छ ।रुसःरुसमा संक्रमितको संख्यामा मात्रै वृद्धि भएको छैन, मृतकको संख्यामा पनि वृद्धि भइरहेका ेछ । २० जूनदेखि २६ जूनको हप्तामा कोरोना संक्रमणका कारण ३८०० भन्दा बढीको मृत्यु भएको छ ।एक हप्तामा योभन्दा बढी मृत्यु यसअघि दर्ता गरिएको छैन । यतिबेला लगभग १.३२ लाख नयाा संक्रमित भेटिएका छन् । यसवर्ष जनवरीपछि रुसमा नयाँ संक्रमितमा लगातार कमी देखिएको थियो ।समाचार एजेन्सी रोयटर्सका अनुसार धेरैजसो संक्रमित डेल्टा भेरियन्टसँग सम्बन्धित बताइँदैछ । अष्ट्रेलिया, बेलायत, रुससमेत अब यो भेरियन्टको खतरा संस्रका ८५ देशमा क्रमशः बढिरहेको छ ।यसैबीच खोपको कमीका कारण खोप अभियानको गति ढिलो भएको खबर सार्वजनिक भइरहेका छन् । रुसमा हालसम्म ११.५२ प्रतिशत जनसंख्याले खोपको दुबै डोज लगाइसकेका छन् ।मस्कोसमेत केही इलाकामा प्रतिबन्ध लगाइँदैछ । यहाँ मानिसहरुलाई खोप लगाउनका लागि दबाब दिइँदैछ । तर यूरो सन् २०२० का लागि फुटबल प्रशंसकलाई स्वागत गरिरहेको सेन्ट पिटर्सबर्गमा अहिलेसम्म कडा कदम उठाइएको छैन ।बंगलादेशः बंगलादेशमा पनि कोरोनाको कहर लगातार बढ्दो छ । २७ जूनमा यहाँ ११९ मानिसको कोरोना संक्रमणका कारण मृत्यु भयो ।जोन होप्किन्सको कोरोना ड्यासबोर्डका अनुसार एकदिनमा यसअघि यतिधेरै मृत्यु पहिले कहिल्यै भएको थिएन ।बढ्दो मामिलालाई माध्यनजर गर्दै बंगलादेशमा सोमबारदेखि तीन दिनको लकडाउन (सिमित प्रतिबन्धसहित) को घोषणा गरिएको छ । सार्वजनिक यातायात बन्छ छ र सरकारी र नीजि संस्थानमा सिमित संख्यामा कर्मचारी बोलाउने अनुमति दिइएको छ ।मल र मार्केट बन्द छन् । खाद्य सामग्रीका पसल बिहान ८ बजेदेखि बेलुका ८ बजेसम्म खोल्न अनुमति दिइएको छ ।थाइल्याण्ड र इन्डोनेशियाःथाइल्याण्डको पनि बंगलादेशको झैं स्थिति छ । यहाँ पनि जूनको महिनासम्म ८८१ जनाको मृत्यु भइसकेको छ । यद्यपि, थाइल्याण्डमा संक्रमितको संख्या महिनौंदेखि बढ्न सुरु भएको थियो जुन अहिलेसम्म थामिने छाँटकाँट छैन । अहिले पनि दैनिक ३–४ खहजार नयाँ संक्रमित भेटिने गरेका छन् ।इन्डोनेसियाको पनि स्थिति राम्रो छैन । २० जूनको हप्तामा इन्डोनेसियामा करिब २ हजारभन्दा बढी मानिसहरुको कोरोना संक्रमणका कारण ज्यान गयो । जनवरीपछि यो अहिलेसम्मको सबैभन्दा ठूलो आँकडा हो । हरेक हप्ता यहाँ करिब एक लाखभन्दा बढी मानिस संक्रमित पाइएका छन् ।डेल्टा भेरियन्टको बढ्दो मामिलाका कारण बेलायती सरकारले जनतामाथि लागेको प्रतिबन्ध अब १९ जुलाईसम्म बढाइदिएको छ । यसअघि २१ जूनदेखि प्रतिबन्ध खुकुलो पारिने कुरा गरिएको थियो ।बेलायतमा आइतबार कोरोनाका करिब १४ हजार नयाँ संक्रमित भेटिएका थिए । बेलायतमा अघिल्लो वर्ष डिसेम्बरदेखि खोप अभियानको सुरुवात गरिएको थियो । त्यसपछि जनवरीदेखि लगातार संक्रमितको संख्यामा कमी देखिएको छ । तर डेल्टा भेरियन्ट भेटिएपछि त्यहाँ दैनिक भेटिएका नयाँ कोरोना संक्रमितमा लगातारको वृद्धि देखिएको छ ।इजराइलःडेल्टा भेरियन्टका कारण बढ्दो संक्रमणको गती रोक्नका लागि सोमबार इजराइलका प्रधानमन्त्रीले १२ देखि १८ वर्षका बालबालिका र उनीहरुका अभिभावकलाई ९ जुलाईसम्म खोपको पहिलो डोज लगाउन अपिल पनि गरे । ९ जुलाईमा तीन हप्तापछि इजराइलमा यो उमेर समूहका लागि भ्याक्सिनको दोस्रो डोज लगाउन सुरु गरिनेछ ।इजराइलले ५६ प्रतिशत जनसंख्यालाई कोरोना खोपको दुबै डोज लगाइसकेको दाबी गरेको छ । अप्रिल महिनामा खुल्ला स्थानमा मास्क लगाउन नपर्ने पनि घोषणा गरिएको थियो ।कार्यालय र अन्य स्थानमा मास्क लगाउनै पर्ने अनिवार्य नियमलाई १५ जूनमा रद्द गरिएको थियो । तर हालै कुनै–कुनै दिनमा सयभन्दा बढी संक्रमित भेटिएका कारण इजराइलमा पुनः इनडोर सेटअपमा मास्क लगाउन अनिवार्य गरिएको छ ।बीबीसी #COVID-19#corona virus