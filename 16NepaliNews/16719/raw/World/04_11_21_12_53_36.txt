अमेरिकाले रुसमाथि साइबर हमला र शत्रुतापूर्ण गतिविधि गरेको भन्दै प्रतिबन्धको घोषणा गरेको छ । यसका साथै, अमेरिकाले रुसका १० कूटनीतिज्ञलाई निष्कासित गरिदिएको छ ।ह्वाइट हाउसले यो प्रतिबन्धको उद्देश्य रुसको हानिकारक विदेशी गतिविधिको रोकथाम गर्नु बताएको छ ।उसले एक बयानमा अघिल्लो वर्ष ‘सोलरविन्ड्स’ को बडी ह्याकिङको पछाडि रुसी गुप्तचर एजेन्सीको हात भएको बताएको छ ।साथै, सन् २०२० को अमेरिकी चुनावमा रुसले हस्तक्षेप गरेको आरोप लगाएको छ ।रुसले आरोप अस्वीरका गर्दै यसको जवाफ दिइने बताएको छ ।राष्ट्रपति जो बाइडेनले बिहिबार एक आदेश जारी गरेका छन् जसमा यी प्रतिबन्धको विवरण दिएको छ । यसमा रुसका ३२ अधिकारी र व्यक्तिविरुद्ध कारवाही गरिएको छ ।अमेरिकाले यो कदम दुई देशबीच तनावको स्थितिका बीच यस्तो कदम उठाएको छ ।  अघिल्लो महिना अमेरिकाले रुसका सात अधिकारीविरुद्ध रुसी राष्ट्रपति भ्लादिमिर पुटिनका आलोचक एलेक्सी नवेलनीलाई विष दिएको मामिलामा कारवाही गरेको थियो । रुसले यो आरोप अस्वीकार गर्दै आएको छ । मंगलबार बाइडनेले पुटिनसँग फोनवार्ता गरेका थिए जसमा उनले अमरिकाको राष्ट्रिय हितलाई दृढतापूर्वक रक्षा गर्ने संकल्प जताएका थिए । उनले पुटिनसँग एक बैठक गर्ने प्रस्ताव पनि राखेका छन् । यसमार्फत्,  दुई देश मिलेर काम गर्न सकिने मुद्दाको पहिचान गर्ने चाहना राखेका छन् ।प्रतिबन्धःबिहिबार अमेरिकी राष्ट्रपति बाइडेनले रुसविरुद्ध प्रतिबन्ध लगाउने निर्णयलाई ‘अनुपातिक’ बताए ।बाइडेनले पत्रकारलाई भने, ‘मैले राष्ट्रपति पुटिनलाई स्पष्ट पारिदिएको छु कि हामीले अझै यो भन्दा बढी गर्न सक्दथ्यौं । अमेरिका रुससँग तनाव र संघर्ष बढाउने सिलसिला सुरु गर्न चाहँदैन ।’उनले अबको बाटो सोचेर बुझेर गरिएको वार्ता र कूटनीतिक प्रक्रियामार्फत् निस्कने बताएका छन् ।ह्वाइट हाउसले जारी गरेको बयानमा भनिएको छ, ‘नयाँ प्रतिबन्धले के देखाउँछ भने रुसले यदि अस्थिरता निम्त्याउने खालको कारवाही जारी राख्छ भने अमेरिकाले उसलाई यसका लागि रणनीतिक र आर्थिक रुपमा भारी पर्ने खालको मूल्य चुकाउनु पर्ने निर्णय लिनेछ ।   बाइडेनले रुसमाथि आरोप लगाउँदै भने, ‘साइबर हमलाको पछाडि रुस सरकारको हात छ । रुसले अमेरिका र उसको सहयोगी देशमा स्वतन्त्रता र निष्पक्ष लोकतान्त्रिक चुनावलाई प्रभावित गर्ने प्रयास गरिरहेको छ । ’उनले विशेषगरी रुसी विदेशी गुप्तचर एजेन्सी एसवीआर र सोलरविन्ड्स हमलाको आरोप लगाएका छन् ।उक्त हमलाका कारण साइबर अपराधीले १८ हजार सरकारी र नीजि कम्प्युटर नेटवर्कमा पहुँच पाएका थिए ।अघिल्लो वर्ष डिसेम्बरमा तत्कालीन अमेरिकी विदेशमन्त्री माइक पोम्पियोले यो हमलाको पछाडि रुसको हात भएको बताएका थिए ।रुसको प्रतिक्रियाःप्रतिबन्धको घोषणाको केही बेर पछि रुसी विदेश मन्त्रालयले यसलाई एक शत्रुतापूर्ण कदम बताए जुन खतरनाक तरिकाले संघर्षको पारा बढाउने बताएका छन् ।मन्त्रालयले एक बयानमा भने, ‘यस्तो आक्रामक व्यवहारको निश्चित रुपमा एक सटिक जवाफ दिइनेछ ।’रुसी विदेश मन्त्रालयले अमेरिकी राजदूतलाई बोलाएको छ ।यस्तै, यूरोपेली संघ, नेटो र बेलायतले अमेरिकाको यो कदमको समर्थनमा बयान जारी गरेका छन् ।बीबीसी