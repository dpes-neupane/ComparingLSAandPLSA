भारतमा कोरोना संक्रमणको मामिलामा पछिल्ला केही दिनमा अभूतपूर्व तीब्रता आएको छ ।भारतभरी अस्पताल अक्सिजन र बेडको कमीका कारण बिरामीलाई फिर्ता पठाइरहेका छन् ।अक्सिजनको सुविधा भएको एम्बुलेन्स सर्भिस प्रदान गराउन समस्या आउन थाल्यो ।र यदि कुनै परिवारले बिरामीका लागि अस्पतालमा बेड पाइहाले पनि उनलाई अस्पतालसम्म लैजान चुनौती छ ।दिल्लीमा स्थिति नाजुक मोडमा आएको छ जहाँ अस्पतालमा अक्सिजनको कमीका कारण मानिसहरुको ज्यान जान थालेको छ ।स्वास्थ्यकर्मी निकै दबाबको स्थितिमा काम गरिरहेका छन् ।यस्तै स्थिति समसान घाट र शवदाह गृहको पनि छ ।भारतका घाटबाट जुन तस्बिर सार्वजनिक भइरहेका छन्, त्यो साँच्चै नै हृदयविदारक छ ।शोकाकुल परिवारले आफ्नो प्रियजनको अन्त्येष्टिका लागि घण्टौं प्रतीक्षा गर्नुपरिरहेको छ ।घाटमा स्थानको कमी भएको छ ।कोरोना संक्रमणका कारण मृतकको संख्याको विषयमा जुन दाबी गरिएको छ, भिन्न भिन्न शहरमा पत्रकारले ती आँकडाको वास्तविकतामाथि प्रश्न उठाएका छन् ।कतिले त सरकारले दिएको आँकडाभन्दा १० गुणा बढी मानिसको मृत्यु भएको दाबी गरिरहेका छन् ।#COVID-19#corona virus