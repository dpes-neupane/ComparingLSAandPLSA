१. टाइटानिकको आधिकारिक नाम थियो – रोयल मेल स्टीमरः टाइटानिक । संक्षिप्तमा आरएमएस । यो १९ औं शताब्दिको मध्यमा प्रचलित नाम थियो किनभने त्यतिबेला मेल समयमा पुग्नका लागि ठूलो चुनौती थियो र अबेर हुँदा जहाजमाथि जरिवाना लगाइन्थ्यो । यो नाम जति पनि जहाजलाई दिइन्थ्यो त्यो समयमा पुग्ने मामिलामा अब्बल मानिन्थ्यो । टाइटानिकसमेत करिब २ सय जहाजलाई यो नाम दिइएको थियो । टाइटानिकमा करिब ३५ सय बाकस प्याकेज र दस्तावेजका थिए ।२. टाइटानिकका अवशेष सुमद्रभित्र लगभग २.५ मील मुनी छ । जुन हिमखण्डसँग टाइटानिक ठोक्किएको थियो त्यो समुद्री सतहभन्दा सय फिट माथि थियो, बाँकी समुद्र भित्र । हिमखण्डको लम्बाई २ सयदेखि ४ सय फिट भएको अनुमान गरिन्छ ।३. टाइटानिक सन् १९१२ को १४–१५ अप्रिलको राती २ बजेर २० मिनेटमा समुद्रमा डुबेको थियो । १६ अप्रिलमा अंग्रेजी पत्रिका ‘द लण्डन मेल’ को खबरको शीर्षक थियो – टाइटानिक संक, नो लाइव्स लस्ट (टाइटानिक डुब्यो, सबै यात्री सुरक्षित )४. टाइटानिकका जति पनि चित्र हामीले देख्छौं, ती सबैमा चारवटा ठूलो चिम्नी देख्न सकिन्छ । तर तथ्य यो हो कि यसका तीन चिम्नीमात्रै काम गर्दथे । चौथो चिम्नी त यसलाई भव्यता प्रदान गर्नका लागि राखिएको थियो ।५. टाइटानिकमा ६४ जीवनरक्षक डुङ्गा आउन सक्थ्यो तर जहाजमा ३० डुङ्गा मात्रै थिए । यीमध्ये थुप्रै डुङ्गामा पूरा क्षमतामा मानिसहरुलाई बसाइएको थिएन । पहिलो डुङ्गामा २८ मानिस थिए जबकी त्यसमा ६५ जनाको लागि सिट थियो ।६. टाइटानिकको लञ्च हेर्नका लागि आयरल्याण्डको बेलफास्टमा लगभग १ लाख मानिसहरु आएका थिए ।७. जहाजमा २,२२३ यात्री र चालक दल सवार थिए । १,५१७ यात्री बाँच्न सकेनन् । ७०६ सकुशल बाँचन सके । स्मरण रहोस्, टाइटानिकको क्षमता २५ सयभन्दा बढी थियो । बाँच्नेमा ६१ प्रतिशत प्रथम श्रेणीका यात्री थिए । तेस्रो श्रेणीका २५ प्रतिशतभन्दा कम यात्रीले आफ्नो ज्यान जोगाउन सकेका थिए ।  ८. जुन समयमा टाइटानिकले जलसमाधि लियो, त्यतिबेला समुद्रको तापक्रम बरफ जम्ने तापक्रमभन्दा पनि मुनि थियो । एसएस क्यालिफोर्नियन जहाजका कप्तान थिए स्टेनली लर्डले त्यतिबेला समुद्रको तापक्रम माइन २ डिग्री मापन गरेका थिए । लाइफ ज्याकेट असोसिएशनका अनुसार मनुष्यको शरीर यो तापक्रममा ४५ मिनेटसम्म मात्रै जीवित रहन सक्छ ।९. जेम्स क्यामरुनको टाइटानिक फिल्मले जति कमाई गरेको थियो त्यसमा ११ टाइटानिक जहाज तयार गर्न सकिन्छ । त्यतिबेला टाइटानिक ७.५ करोड डलरमा बनेर तयार भएको थियो तर आज अनुमानित रुपमा यो बनाउन २० करोड डलर खर्च लाग्छ । तर फिल्मले करिब २.२ अर्ब डलरको कमाई गरेको थियो ।१०. जहाजको अवशेष खोज्नमा ७० वर्षभन्दा बढी समय लाग्यो । सन् १९८५ मा एक रोबोट सबमरीनको सहायताले यसको खोजी गरिएको थियो ।११. टाइटानिक फिल्ममा अभिनेत्री केट विन्स्लेटका सबै चित्र निर्देशक जेम्सले नै बनाएका थिए ।१२. टाइटानिकको अगाडि हिमखण्ड छ, भन्ने जानकारी ठोक्किनु ३७ सेकेन्ड अघि मात्रै थाहा भयो । त्यतिबेलासम्म निकै ढिलो भइसकेको थियो ।१३. टाइटानिक एउटा यस्तो जहाज थियो जसलाई ‘द अनसिंकेबल’ अर्थात् कहिल्यै नडुब्ने जहाजको संज्ञा दिइएको थियो । टाइटानिकलाई विश्व प्रसिद्ध बनाउनमा निर्देशक जेम्स क्यामरुनको हात छ । 