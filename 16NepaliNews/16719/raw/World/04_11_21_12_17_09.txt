इरानले संयुक्त राष्ट्रसंघीय महासभामा अमेरिकाको चर्को आलोचना गरेको छ । कोरोना महामारीका बेला पनि प्रतिबन्ध लगाएर अमेरिकाले मानवताविरोधी अपराध गरेको इरानी राष्ट्रपति इब्राहिम रइसीले बताएका हुन् । महासभालाई सम्बोधन गर्ने क्रममा रइसी अमेरिकाप्रति निकै क्रुद्ध देखिएका थिए । उनले आफ्ना पूर्ववर्ती हसन रूहानीले भन्दा पनि चर्को आलोचना गरे । इरानमाथि लगाएको प्रतिबन्धलाई अमेरिकाले युद्ध शैलीमा प्रयोग गरेको र विश्वका कयौं देशप्रति अमेरिकाले यस्तै व्यवहार गरिरहेको उनले बताए ।रइसीले भने, ‘मध्यपूर्वमा अमेरिकी व्यवहार अधिनायकवाद लाद्नेमा मात्र सीमित छैन, आफ्ना नीतिहरू जबरजस्ती लाद्न खोजिरहेको छ । यस्तै व्यवहारका कारण इराक र अफगानिस्तानबाट अमेरिका खेदियो ।’अमेरिकाले इरानमाथि सन् १७९ देखि प्रतिबन्ध लगाउन थालेको हो । यस्ता प्रतिबन्ध निरन्तर थप्दै हालसम्म कायम राखेको छ ।इरानी रक्षा सिद्धान्तमा परमाणु हतियार र प्रतिरोधक नीतिको कुनै स्थान नरहेको पनि रइसीले बताएका छन् । इरानको सर्वोच्च अदालतका पूर्वप्रधानन्यायाधीश रइसीले अघिल्लो महिना राष्ट्रपति पदको सपथ लिएका थिए ।#Iran