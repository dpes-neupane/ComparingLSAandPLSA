शनिबार अमेरिकाका राष्ट्रपति जो बाइडेनले उनको प्रशासनले साउदी अरबको विषयमा सोमबार एउटा घोषणा गर्ने बताएका छन् ।पत्रकार जमाल खग्गोसी हत्या मामिलामा अमेरिकी गुप्तचर विभागको सनसनीपूर्ण रिपोर्टपछि सबैको नजर बाइडेनको घोषणामाथि अडिएको छ ।यसको विषयमा बाइडेन प्रशासनले केही तप्कामा आलोचना पनि सामना गर्नुपरेको छ । अमेरिकी पत्रिका ‘वासिङ्टन पोस्ट’ को एउटा सम्पादकीयमा पनि राष्ट्रपतिले साउदी अरबका युवराजको विषयमा कडा व्यवहार अपनाउनुपर्दथ्यो भन्ने धारणा पोखेको छ ।नयाँ अमेरिकी प्रशासनमा युवराजमाथि खग्गोसीको हत्याको मञ्जुरी दिएको आरोपबीच पनि प्रतिबन्ध लगाइएन ।राष्ट्रपति बाइडेनलाई युवराज मोहम्मद बिन सलमानलाई सजाय दिनेबारे प्रश्न सोध्दा जवाफमा उनले भने, ‘साउदी अरबमाथि हामीले के गर्दैछौं भनेर सोमबार घोषणा हुनेछ ।’यसबारे ह्वाइट हाउसले खासै जानकारी दिएको छैन । तर समाचार एजेन्सी रोयटर्सका अनुसार ह्वाइट हाउसका एक अधिकारीका अनुसार कुनै ठूलै कदम उठाउने सम्भावना भने छैन ।यो पनिःआखिर किन अमेरिकालाई फिटिक्कै मनपर्दैन साउदी अरबका युवराज सलमान ? यी अधिकारीले भने, ‘प्रशासनले शुक्रबार थुप्रै नयाँ कदम उठायो । राष्ट्रपतिले बताउन चाहिरहेका छन् कि विदेश मन्त्रालयले तिनै घोषणाको विषयमा अधिक र विस्तारपूर्वक जानकारी दिनेछ । कुनै नयाँ घोषणा हुनेछैन ।’खग्गोसी आफ्नो देश साउदी अबर छोडेर अमेरिकामा बसिरहेका थिए र वासिङ्टन पोस्टमा एमबीएसका नीतिको आलोचना गर्दै आफ्नो धारणा व्यक्त गर्दथे ।सन् २०१८ मा टर्कीको इस्तानबुलमा साउदी उच्चायोगमा साउदी एजेन्टले उनको हत्या गरिदिए र उनको शवलाई टुक्राटुक्रा पारे ।साउदी सरकारले यसमा युवराजको संलग्नता अस्विकार गर्दै शुक्रबार एक बयान जारी गर्दै अमेरिकी रिपोर्टको खोजलाई अस्विकार गरिदियो र आफ्नो पुरानो बयान दोहोराउँदै खग्गोसीको हत्या दुष्ट समूहद्वारा गरिएको एक जघन्य अपराध भएको बतायो ।अमेरिकाले शुक्रबार जुन कदम उठायो, त्यसमा खग्गोसीको हत्यामा संलग्न मानिएका केही साउदी नागरिकमाथि भिसा प्रतिबन्ध र अन्य प्रतिबन्ध लगाइयो ।यसमा एक गुप्तचर विभागका पूर्व उप–प्रमुख पनि समावेश छन् । उनको अमेरिकाको सम्पत्ति फ्रिज गरिनेछ र कोही पनि अमेरिकी नागरिकले उनीसँग केही पनि काम गर्ने छैनन् ।#saudi arab#america#crown prince#joe biden