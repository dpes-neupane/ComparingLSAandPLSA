बेलायत, अमेरिका र अष्ट्रेलियाले चीनसँग प्रतिस्पर्धा गर्नका लागि एउटा विशेष सुरक्षा सम्झौताको घोषणा गरेका छन् ।यो सम्झौता उन्नत रक्षा प्रविधिको साझेदारीसँग सम्बन्धित छ ।यो साझेदारीपश्चात् अष्ट्रेलियाले पहिलो पटक परमाणु ऊर्जाबाट चल्ने पनडुब्बीको निर्माण गर्न सक्नेछ ।यो सम्झौतालाई ‘अकस’ नाम दिइएको छ ।सम्झौतामा आर्टिफिसियल इन्टेलिजेन्स, क्वान्टम टेक्नोलोजी र साइबर साझेदारी पनि समावेश छ ।हिन्द–प्रशान्त महासागर क्षेत्रमा चीनको बढ्दो शक्ति र सैन्य उपस्थितिको विषयमा तीनै देश चिन्तित छन् । सम्झौताको परिणामस्वरुप अष्ट्रेलियाले फ्रान्सेली डिजाइनका पनडुब्बीको निर्माणका लागि गरिएके एक सम्झौतालाई रद्द गरिदिएको छ ।अष्ट्रेलियाली नौसेनाका लागि १२ पनडुब्बीको निर्माणका लागि सन् २०१६ मा फ्रान्सले कन्ट्र्याक्ट पाएको थियो । यो अनुबन्धको लागत करिब ५० बिलियन अष्ट्रेलियाली डलर थियो ।यो सम्झौता अष्ट्रेलियाको हालसम्मको सबैभन्दा ठूलो रक्षा अनुबन्ध थियो ।बुधबार अमेरिकी राष्ट्रपति जो बाइडेन, बेलायतका प्रधानमन्त्री बोरिस जोनसज र अष्ट्रेलियाली प्रधानमन्त्री स्कट मोरिसनले अकस सुरक्षा सम्झौतामाथि एक संयुक्त बयान जारी गरे ।बयानमा भनिएको छ, ‘अकस अन्तर्गत पहिलो पहलको रुपमा हामी रोयल अष्ट्रेलियाली नौसेनाका लागि परमाणु ऊर्जाबाट चल्ने पनडुब्बीको निर्माढा गर्नका लागि प्रतिबद्ध छौं ।’‘यसमार्फत् हिन्द प्रशान्त क्षेत्रमा स्थिरताले प्रोत्साहन पाउनेछ र यो हाम्रो साझा मूल्य र हितको समर्थनमा तैनाथ हुनेछ ।’