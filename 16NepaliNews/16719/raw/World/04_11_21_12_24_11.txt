अफगानिस्तानमा नयाँ सरकारको गठनको उद्देश्यले तालिबानका सह संस्थापक मुल्ला अब्दुल गनी बरादर काबुल पुगेका छन् । काबुलमा उनी तालिबानका अन्य सदस्य र नेतासँग कुराकानी गर्नेछन् । तालिबानका एक वरिष्ठ अधिकारीले सामाचार एजेन्सी एएफपीसँगको कुराकानीमा भने, ‘उनले एक समावेशी सरकार स्थापनाका लागि काबुलको जिहादी नेता र अन्य मानिसहरुलाई भेट्नेछन् ।’मुल्ला गनी बरादरलाई सन् २०१० मा पाकिस्तानबाट पक्राउ गरिएको थियो । सन् २०१८ मा उनलाई कतार पठाइएको थियो । बरादरलाई दोहामा अमेरिकी सैनिकको फिर्ताको सम्झौतामा हस्ताक्षरका लागि तालिबानको राजनीतिक कार्यालयका प्रमुख नियुक्त गरिएको थियो । मुल्ला गनी बरादर मंगलबार कतारबाट अफगानिस्तानको दोस्रो ठूलो शहर पुगेका थिए जसलाई तालिबानको जन्मस्थल पनि मानिन्छ । तालिबानले काबुलमा कब्जा गरेको केही घण्टाभित्रे यसपटक उनीहरुको शासन ‘भिन्न ’ हुने बताएका थिए । #BREAKING Taliban co-founder Baradar in Kabul for talks on setting up govt: official pic.twitter.com/QSUYQHZQi2— AFP News Agency (@AFP) August 21, 2021