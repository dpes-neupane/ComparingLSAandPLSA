भारतीय नागरिकहरुले आफ्नै देशको जम्मू कश्मिर राज्यमा जानका लागि परमिट लिनुपथ्र्यो । पछि यो व्यवस्था खारेज भयो । तर, भारतमा  अहिले पनि एउटा यस्तो राज्य छ जहाँ जान भारतीयले पनि भिषा लिनुपर्ने व्यवस्था छ । यो व्यवस्था हटाउन माग समेत गर्न थालिएको छ । हाल जम्मू कश्मीर जानका लागि भारतीयलाई अनुमतिको आवश्यकता पर्दैन । तर, भारतीय राज्य नागाल्याण्डमा परमिटविना कोही भारतीयले प्रवेश पाउँदैनन् ।नागाल्याण्डमा जानका लागि भारतीयले पनि इनर लाइन परमिट लिनुपर्ने हुन्छ । विना इनर लाइन परमिट कोही पनि भारतीय नागाल्याण्ड जान पाउँदैन् । केवल नागाल्याण्डका स्थानीय निवासीलाई मात्र यहाँ विना अनुमति घुम्ने अधिकार छ । इनर लाइन परमिटलाई एक प्रकारको आन्तरिक भिषा मानिन्छ ।इनर लाइन परमिटको नियम पहिला जम्मू कश्मीरमा पनि लागू थियो । तर,  भारतीय जनता पार्टीको माउ दल जनसंघका नेता श्यामाप्रसाद मुखर्जीको आन्दोलन पश्चात यो नियम हटेको थियो  ।तर, यस्तै इनर लाइन परमिटको व्यवस्था नागाल्याण्डमा हालसम्म  पनि लागू छ । र, यसलाई हटाउने विषयमा राष्ट्रिय स्तरमा  बहस समेत भइरहेको छ ।हालै बीजेपी  नेता अश्विनी उपाध्याय यो विषयलाई लिएर सुप्रिम कोर्ट पुगेका छन् । लोकसभामा पनि यो विषयले प्रवेश पाएको छ ।जसको जवाफमा सरकारले अरुणाचल, मिजोरम, दिमापुर बाहेक नागाल्याण्डको लागि इनर लाइन परमिट जरुरी रहेको जानकारी गराएको छ । दिमापुरमा इनर लाइन परमिट लागू गर्ने राज्य सरकारको प्रस्तावको विषयमा अहिले पनि विचार विमर्श भइरहेको छ ।हाल भारतमा नागाल्याण्डमा मात्र इनर लाइन परमिटको व्यवस्था लागू छ । बंगाल इस्टर्न फ्रंटियर  रेग्युलेशन, १८७३ अनुसार यो व्यवस्था गरिएको हो । जसमा एक सीमित अवधिका लागि कुनै पनि संरक्षित तथा प्रतिबन्धित क्षेत्रमा जानका लागि अनुमति प्रदान गर्ने गरिन्छ । कामका सिलसिलामा वा घुम्न जानका लागि पनि यो अनुमति लिनुपर्ने हुन्छ ।भारतमा ब्रिटिश सरकारको समयमा यो इनर लाइन परमिटको व्यवस्था लागू गरिएको थियो । जुनबेला नागाल्याण्डमा विभिन्न बहुमूल्य जडिबुटी तथा औषधिको प्रचुर मात्रा थियो । जुन औषधि बेलायत पठाउने गरिन्थ्यो ।उक्त औषधिमा अरु कसैको पहुँच नहोस भन्नका लागि बेलायत सरकारले यस्तो व्यवस्था गरेको थियो ।तर, स्वतन्त्रता पछि पनि यो व्यवस्था खारेज भएन । यसका पछाडिको तर्क भने नागा आदिवासीको रहन सहन तथा कला संस्कृति संरक्षण बाहिरी मान्छे प्रवेश गरेपछि  प्रभावित हुन्छ भन्ने तर्क थियो ।तर, सुप्रिम कोर्टमा यसका विरुद्ध आवाज उठाउने आश्विनी उपाध्यायकाअनुसार इनर लाइन परमिट आन्तरिक भिषा जस्तै हो । जसले भारतीय नागरिकलाई संविधानले दिएको समानता, भेदभाव तथा स्वतन्त्रताको उल्लंघन गरेको छ ।हाल नागाल्याण्डको ९० प्रतिशत जनसंख्या क्रिश्चियन छन, भाषा अंग्रेजी छ, अनि हरेक गाउँमा चर्च छ भने त्यहाँ इनर लाइन परमिटको जरुरी छैन । तर, उपाध्यायको यो निवेदनलाई सुप्रिम कोर्टले भने खारेज गरिदिएको छ । 