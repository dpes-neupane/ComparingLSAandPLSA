संयुक्त राष्ट्र (यूएन) प्रमुख एन्टोनियो गुटेरसले संसारभरी कोभिड–१९ भ्याक्सिन वितरणमा असमानता भएको भन्दै कडा आलोचना गरेका छन् । यूएन प्रमुखले यसलाई अन्याय बताएका छन् । एन्टोनियो गुटेरसले कूल कोभिड भ्याक्सिनको ७५ प्रतिशत १० देशको नियन्त्रणमा रहेको बताएका छन् ।बुधबार यूएन सेक्युरिटी काउन्सिलको उच्च स्तरीय बैठकलाई सम्बोधन गर्दै एन्टोनियो गुटेरसले भ्याक्सिनको एउटा पनि डोज पुग्न नसकेको संसारभरी १३० वटा देश छन् । उनले भनेका छन्, ‘यो मुश्किल घडीमा भ्याक्सिनको समान वितरणको विषयमा अन्तर्राष्ट्रिय समुदायको नैतिकताको परीक्षा हो ।’उनले भनेका छन्, ‘एक आपतकालीन खोप योजना सँगै मिलेर ल्याउन आवश्यक छ । यसमा भ्याक्सिनको समान वितरण सुनिश्चित गर्नुपर्छ । जी २० को ठूलो अर्थव्यवस्था भएको देशले एउटा इमर्जेन्सी टास्क फोर्स गठन गर्नुपर्छ र यसमा फर्मा कम्पनीलाई पनि समावेश गर्नुपर्छ । दुनियाँका सात ठूलो औद्योगिक देशले यसका लागि रकम संकलन गर्नुपर्छ ।’Progress on #COVID19 vaccinations has been wildly uneven & unfair.  The world urgently needs a Global Vaccination Plan to bring together all those with the required power, expertise & production capacities.  I am ready to mobilize the full @UN System in support of this effort. pic.twitter.com/YSp8JIBIx2— António Guterres (@antonioguterres) February 17, 2021बेलायतका विदेशमन्त्री डोमिनिक राब यो महिनाको यूएन सुरक्षा परिषदका अध्यक्ष हुन् । उनले संसारका जुन इलाकामा संघर्ष जारी छ, त्यहाँ भ्याक्सिन पुर्याउन कुनै समस्या नहोस् भन्नका लागि युद्धविराम गर्नुपर्ने बताएका छन् ।बेलायतकमा अनुसार १६ करोड जनासंख्या कोरोना खोप अभियानको दायराभन्दा बाहिर छन् किनभने यो जनसंख्या कुनै न कुनै रुपमा हिंस्रक युद्धमा फसेका छन् । यसमा यमन, सिरिया, दक्षिणी सूडान, सोमालिया र इथियोपियालगायतमा देश समावेश छन् ।  