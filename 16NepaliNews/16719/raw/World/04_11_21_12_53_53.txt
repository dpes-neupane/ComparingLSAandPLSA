अमेरिकाका स्वास्थ्य अधिकारीले कोरोनाबाट बच्न प्रयोग भइरहेको जोनसन एण्ड जोनसनको भ्याक्सिनमाथि रोक लगाउने सिफारिस गरेका छन् ।यो भ्याक्सिनको प्रयोगपछि रगत जम्ने समस्या देखिएका कारण अधिकारीले यस्तो माग गरेको बताएका छन् । अमेरिकी खाद्य तथा औषधि प्रशासन (एफडीए) का अनुसार सावधानीलाई ध्यानमा राख्दै यो निर्णय लिइएको छ ।एएफडीका अनुसार भ्याक्सिनको ६८ लाखभन्दा बढी डोजमा रगत जम्ने ६ दुर्लभ घटना देखिएको छ । संस्थाले एस्ट्राजेनेका भ्याक्सिनको उपयोगबाट रगत किन जम्छ भन्नेबारे अनुसन्धान गरेपछि यसको प्रयोगमा अंकुश लगाएको छ ।ट्वीटरमा गरिएको आफ्नो थुप्रै ट्वीटमा एफडीले आफूले र रोग नियन्त्रण तथा रोकथाम केन्द्र (सीडीसी) ले रगत जमेको ६ घटनाको समीक्षा गर्दै भ्याक्सिन लगाएपछि देखिएको यो समस्या अत्यन्त दुर्लभ भएको बताएको छ ।एफडीएले भन्यो, ‘सतर्कतालाई ध्यानमा राख्दै हामी यो भ्याक्सिनको उपयोगलाई रोक्न सल्लाह दिइरहेका छौं । यो निर्णयको उद्देश्य स्वास्थ्यको हेरविचार गर्नेहरुलाई यस्तो प्रतिकूल घटनाको घातक असरबारे जानकारी दिनु हो ।’एफडीए र सीडीसीको एक संयुक्त बयानमा रगत जम्ने घटना वास्तवमा सेरिब्रल वेनस साइनस थ्रोम्बोसिस (सीवीएसटी) हो । यस्ता मामिलालाई सामान्यभन्दा भिन्न उपचारको आवश्यकता पर्ने यसमा बताइएको छ ।बयानका अनुसार यस्तो मामिलामा सामान्यताः रगत जम्न नदिने औषधी ‘हेपरिन’ को सेवन गर्नु खतरनाक हुनसक्छ । त्यसैले यसको वैकल्पिक उपचारको आवश्यकता छ ।रगत जमेका सबै ६ बिरामी १८ देखि ४८ वर्षका महिला हुन् जसमा यस्तो समस्या भ्याक्सिन लगाएको ६ देखि १३ दिनपछि देखिएको थियो । न्यूयोर्क टाइम्सले अधिकारीलाई उद्धृत गर्दे नेब्रास्कामा यसका कारण एक महिलाको मृत्यु भएको र अर्की एक महिलाको स्थिति गम्भीर भएको जानकारी दिएको छ ।जोनसन एण्ड जोनसनको बयानःएफडीए र सीडीसीको बयानमा भनिएको छ, ‘जसलाई जोनसन एण्ड जोनसनको भ्याक्सिन लगाइयो, उनीहरुलाई तीन हप्ताभित्र यदि गम्भीर टाउको दुख्ने, पेट दुख्ने, खुट्टा दुख्ने र सास फेर्न समस्या भएको छ भने तुरुन्त डाक्टरलाई सम्पर्क गर्नुपर्छ ।’त्यसपछि जोनसन एण्ड जोनसनले एक बयानमा मानिसहरुको सुरक्षा आफ्नो ठूलो प्राथमिकता भएका ेबताउँदै स्वास्थ्य अधिकारीलाई सबै प्रतिकूल घटनाबारे जानकारी दिएको बताएका ेछ ।कम्पनीले भनेको छ, ‘हामीलाई थाहा छ कि कोभिड–१९ को भ्याक्सिन लिएपछि थ्रोम्बोसाइटोपेनियासहित थ्रोम्बोएम्बोलिकका घटना देखिएका छन् । अहिलेसम्म हाम्रो भ्याक्सिन र यी दुर्लभ घटनाबीच कुनै स्पष्ट सम्बन्ध कायम गर्न सकिएको छैन ।’कम्पनीले आफूहरुले नियामकसँग मिलेर काम गरिरहने पनि बताएको छ ।