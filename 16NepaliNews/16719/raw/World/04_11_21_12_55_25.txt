कुनै सौन्दर्य प्रतियोगितामा भाग लिने महिलाको बयान पत्रिकामा चर्चित भएको घटना निकै कम देख्न पाइन्छ ।तर जब मिस ग्रान्ड म्यानमार हेन ले ने गत हप्ता देशमा सेनाका कथित अत्याचारबारे भाषण दिँदा उनको यो भाषणले पूरा दुनियाँको ध्यान आकृष्ट गरेको छ ।थाइल्याण्डमा भएको मिस ग्रेन्ड इन्टरनेशनल सन् २०२० समारोहमा हेन ले ले भनिन्, ‘आज मेरो देश म्यानमारमा थुप्रै मानिसहरु मारिँदै छन् । कृपया हाम्रो मद्दत गर्नुहोस् । हामीलाई अन्तरराष्ट्रिय समुदायबाट हाल मद्दतको आवश्यकता छ ।’यो समारोहभन्दा करिब एक महिना अघि २२ वर्षकी हेन ले म्यानमारको सबैभन्दा ठूलो शहर यंगूनको सडकमा सैन्य कू्को विरोध गरिरहेकी थिइन् ।दुई महिनाअघि म्यानमारको सेनाले सैन्य कू गरेर देशका सर्वोच्च नेता आङ सान सूचीसमेत थुप्रै नेतालाई पक्राउ गरेको थियो र सत्ता आफ्नो हातमा लिएको थियो ।म्यानमारमा जारी विरोध प्रदर्शनःअघिल्लो वर्ष ८ नोभेम्बरमा आएको चुनावी नतिजामा आङ सान सूचीको नेशनल लीग फर डेमोक्रेसी पार्टीले ८३ प्रतिशत सिट जितेको थियो ।सेनाको सैन्य कूको विरोधमा हज्जारौं मानिस देशको सडकमा उत्रिएर विरोध प्रदर्शन गर्न थाले । प्रदर्शनकारीलाई हटाउनका लागि सेनाले पानीको फोहोरा प्रयोग गरे । यति हुँदा पनि विरोध प्रदर्शन थामिएन । एक हप्तापछि सेना र प्रहरीले प्रदर्शनकारीमाथि सुरुमा रबरको गोली चलाए । त्यसले पनि नचलेपछि वास्तविक गोली चलाए ।अघिल्लो शनिबार म्यानमारमा जारी विरोध प्रदर्शनको सबैभन्दा खराब दिन थियो जब एक दिनमा सयभन्दा बढी प्रदर्शनकारीको मृत्यु भयो ।म्यानमारमा चलिरहेको गतिविधिमा निगरानी राख्ने एक स्थानीय समूहका अनुसार पछिल्लो दुई महिनादेखि जारी यी विरोध प्रदर्शनमा हालसम्म पाँच सयभन्दा बढी मानिसहरुको मृत्यु भइसकेको छ । यस्तै सेभ द चिल्ड्रेनका अनुसार मारिएकामध्ये ४३ बालबालिका समावेश छन् ।‘मलाई मेरो परिवारको चिन्ता छ’हेन ले यंगून युनिभर्सिटीमा मनोविज्ञानकी विद्यार्थी हुन् । उनले आफ्नो देशबारे अन्तरराष्ट्रिय स्तरमा कुरा गर्ने निर्णय गरेकी छिन् । यसका लागि उनले सौन्दर्य प्रतियोगिताको मञ्च छानिन् ।बैंककबाट फोनमा दिएको एक साक्षात्कारमा हेन ले ले बीबीसीलाई भनिन्, ‘म्यानमारमा पत्रकारलाई हिरासतमा लिइएको छ । त्यसैले मैले जे भइरहेको छ, त्यसको म विरोध गरेर आवाज उठाउने छु भनेर निर्णय गरेको छु ।’यद्यपि, हेन लेले दुई मिनेटको आफ्नो भाषण दिएका कारण देशको सेनाको निशानामा आउन सक्छिन् त्यसैले उनी तीन महिनासम्म थाइल्याण्डमा बस्नेछन् । उनका अनुसार थाइल्याण्ड आउनुभन्दा अघि आफूलाई खतरामा पारिरहेको र आफू केही समयका लागि देशभन्दा बाहिर बस्न सक्नुपर्ने थाहा थियो ।उनी भन्छिन्, ‘मलाई मेरो र आफ्नो परिवारको सुरक्षाबारे चिन्ता छ । मेरो सेना र देशको हालको स्थितिबारे धेरै कुरा भनेकी छु । म्यानमारका सेनाबारे कुरा गर्नका लागि सबैलाई आफ्नो सीमा थाहा छ । मलाई साथीहरुले म्यानमार नफर्कन भनेका छन् ।’तर हेन लेले चिन्ता गर्नुको केही कारण छ । अघिल्लो हप्ता सुरक्षाबलले १८ सेलिब्रिटी, सोसल मिडिया इन्फ्लूएन्सर तथा दुई पत्रकारको गिरफ्तारीका लागि अरेस्ट वारेन्ट जारी गरेको थियो । ‘सेनाको सैन्य कू विरुद्ध वा सेनाको कामको अपमान गरेको विरुद्ध’ कन्टेन्ट पोस्ट गर्नका लागि यो अरेस्ट वारेन्ट जारी गरिएको थियो ।जो मानिसहरुविरुद्ध यो वारेन्ट जारी भएको थियो, ती सबैले सैन्य कूविरुद्ध लेखिएको थियो ।हेन लेले भाषणपछि आफूलाई न त सेना न नै कुनै सरकारी अधिकारीले सम्पर्क गरेको बताएकी छिन् । यद्यपि, उनले आफूलाई सोसल मिडिया अकाउन्टमा धम्कीयुक्त कमेन्ट पाइरहेको बताएकी छिन् । उनले भनिन्, ‘सोसल मिडियामा मानिसहरुले मलाई धम्की दिइरहेका छन् । मानिसहरुले मलाई म्यानमारको जेलले मेरो प्रतीक्षा गरिरहेको बताइरहेका छन् ।’हेन लेका अनुसार यी धम्कीको पछाडि को छ, यसबारे उनलाई केही जानकारी छैन । यसका साथै उनले सोसल मिडियामा धेरैले आफ्नो भाषणको समर्थन गरिरहेको पनि बताएकी छिन् ।‘आवाज उठाउनु मेरो कर्तव्य थियो’हेन लेले बताए अनुसार सैन्य कूपछिको हप्तामा उनीसँग विरोध प्रदर्शनमा समावेश थुप्रै विद्यार्थी हाल जेलमा छन् । कार्यकर्तको समूह ‘असिस्टेन्ट असोसिएशन फर पोलिटिकल प्रिजनर’ का अनुसार सैन्य कूपछि कम्तीमा २,५०० मानिसहरुलाई पक्राउ गरिएको छ ।हेन लेले बताए अनुसार उनका एक साथीको पनि मृत्यु भएको छ । उनी भन्छिन्, ‘उनी त विरोध प्रदर्शनमा समावेशसमेत भएकी थिइनन् । उनी बेलुका कफी पिउन एउटा रेष्टुरेन्टमा गएकी थिइन् तर उनलाई गोली हानियो ।’हेन लेका अनुसार हाल उनको परिवार सुरक्षित भएको तर हालैका दिनमा म्यानमारमा इन्टरनेट कनेक्टिभिटी राम्रो नभएका कारण परिवारलाई सम्पर्क गर्न समस्या आइरहेको बताएकी छिन् । उनले बीबीसीलाई उनको परिवारको सुरक्षाका लागि शहरको नाम नछाप्न आग्रह गरेकी छिन् ।सौन्दर्य प्रतिरोगितामा भाग लिने धेरैजसो राजनीतिक टीका–टिप्पणीबाट बच्छन् ।तर हेन ले ले यो मञ्चबाट सार्वजनिक रुपमा राजनीतिक बयान मात्रै दिइनन् उनले प्रत्यक्ष रुपमा म्यानमारको सेनाको आलोचना पनि गरेकी छिन् ।बीबीसी 