भारतमा पछिल्लो २४ घण्टामा कोरोनाका ६२,२५८ नयाँ संक्रमित  भेटिएका छन् । केन्द्रीय स्वास्थ्य मन्त्रालयले यसबारे जानकारी दिएको हो ।लगातार दोस्रो दिन साठी हजारभन्दा बढी नयाँ संक्रमित भेटिएको हो ।शुक्रबार मन्त्रालयले भारतमा १६० दिनपछि कोरोनाका यति धेरै नयाँ संक्रमित भेटिएका हुन् ।सरकारी अधिकारीका अनुसार महाराष्ट्र, पंजाब र गुजरातमा संक्रमण सबैभन्दा तीब्र गतिमा बढिरहेको छ ।मन्त्रालयका अनुसार पछिल्लो २४ घण्टामा २९१ को कोरोनाका कारण मृत्यु भएको छ ।भारतमा यो महामारीका कारण ज्यान गुमाउनेको कुल संख्या अब एक लाख ६१ हजारभन्दा बढी भएको छ ।भारत सरकारले हालसम्म पाँच करोड ८१ लाखभन्दा बढीलाई कोभिड भ्याक्सिनको डोज दिइसकेको बताइएको छ ।यसैबीच, पूर्व भारतीय क्रिकेटर सचिन तेन्दुलकर कोरोनाद्वारा संक्रमित भएका छन् ।pic.twitter.com/dOlq7KkM3G— Sachin Tendulkar (@sachin_rt) March 27, 2021सचिनले ट्वीट गरेर यसबारे जानकारी दिएका हुन् । ४७ वर्षका सचिनले लेखेका छन्, ‘मैले कोरोनाको लगातार परीक्षण गराउँदै आएको छु । कोरोनाबाट बच्नका लागि मैले सबै आवश्यक कदम उठाएको थिएँ । यद्यपि, हल्का लक्षणसहित आज म कोरोना पोजेटिभ पाइएको छु । घरका अन्य सदस्यको रिपोर्ट नेगेटिभ आएको छ । मैले आफूलाई घरमा क्वारेन्टिनमा राखेको छु । डाक्टरको निर्देशन पालना गरिरहेको छु । ती सबै स्वास्थ्यकर्मीलाई धन्यवाद दिन चाहन्छु जसले मलाई साथ दिनुभयो । तपाईंहरु सबैले आफ्नो ध्यान राख्नुहोला ।’#corona virus#india