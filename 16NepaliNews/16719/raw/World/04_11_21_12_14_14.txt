फेसबुक, ह्वाइटसएप र इन्टाग्रामपछि भारतको सबैभन्दा ठूलो टेलिकम कम्पनी रिलायन्स जियोको नेटवर्क डाउन भएको छ । यहीकारण, भारतका धेरै राज्यमा जियोका ग्राहक हैरान छन् ।  बिहानै साढें ९ बजेदेखि नेटवर्कमा समस्या आएको हो । मध्यप्रदेश, छत्तिसगढ, महाराष्ट्रसहित धेरै राज्यमा मोबाइलमा समस्या देखिएको छ । त्यहीकारण सोशल मिडिया ट्वीटरमा जियो डाउन शीर्षक ट्रेन्डिङमा छ । भारतीय दूरसञ्चार नियामक प्राधिकरणको आँकडाअनुसार रियालन्स जियोका ४० करोड ४० लाख ग्राहक छन् ।  यसअघि सोमबार फेसबुक, ट्वीटर र इन्स्टाग्रामको सेवा घण्टौंसम्म अवरुद्ध भएको थियो । एकैपटक विश्वका तीन ठूला सामाजिक सञ्जाल प्लेटफर्म अवरुद्ध भएको यो पहिलो पटक थियो । यही कारण फेसबुकको शेयरमा ठूलो गिरावट आयो । यद्यपी, अहिले यी सामाजिक सञ्जालहरु सुचारु भइसकेका छन् । 