एजेन्सी । आइतबार बिहान करिब साढे १० बजे उत्तराखण्डमा ठूलो दुर्घटना भयो । राज्यको चमोली जिल्लाको तपोवनमा हिमनदी फुटेर ऋषिगंगा नदीमा ठूलो बाढी आयो । सो बाढीले निर्माणधीन धौंलीगंगा हाइड्रोपावर बगाएको छ । तपोवनमा एक निजी कम्पनीमार्फत निर्माणधिन ऋषिगंगा हाइड्रोपावर र सरकारी कम्पनीमार्फत निर्माण भैरहेको अर्को एनटीपीसी हाइड्रोपावर रहेका थिए ।बाढीले ऋषिगंगा प्रोजेक्टमा काम गरिरहेका १५ देखि २० मजदूरहरु वेपत्ता भएका छन् भने अर्को हाइड्रोपावरमा कार्यरत करिव १५० मजदूरहरु बेपत्ता भएको आशंका गरिएको छ । ऋषिगंगा प्रोजेक्टको साइटमा तीन जनाको शव भेटिएको छ भने १६ मजदूरको उद्दार गरिएको छ । बाढीले ऋषिगंगा हाइड्रोपावर पुरै बगाएको छ । उता, ऋषिगंगा नदी धौलीगंगामा मिसिने गर्छ । धौलीगंगामा रहेको अर्को सरकारी प्रोजेक्ट एनटीपिसीमा पनि क्षति पुगेको छ । सो प्रजेक्टमा कार्यरत १५० मजदूर बेपत्ता भएको आशंका गरिएको छ । भाष्कर दैनिकले श्रोतले उदृत गर्दै त्यहाँ १० वटा शव भेटिएको जनाएको छ । त्यस्तै त्यहाँबाट १७ मजदूरको उद्दार भएको र अन्य मजदूरहरुको उद्दार गर्ने काम चलिरहेको जनाइएको छ । अहिले भारतीय स्थल सेना र हवाईका जवान समेत उद्दारमा खटिएका छन् ।  #उत्तराखण्ड#हिमनदी