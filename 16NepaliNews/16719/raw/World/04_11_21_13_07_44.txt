लन्डन । बेलायतकी महारानी एलिजावेथका पति अस्वस्थ्य भइ अस्पतालमा भर्ना भएका छन् । महारानीका पति अर्थात् ‘ड्युक अफ एडिनबरा’ प्रिन्स फिलिपलाई मंगलबार साँझ अस्पतालमा भर्ना गरिएको बीबीसीले जनाएको छ ।बकिङ्घम प्यालेसका अनुसार ९९ वर्षीय प्रिन्स फिलिपले असहज महसुस गरेका थिए । उनलाई लन्डनस्थित किङ्ग एडवर्ड अस्पतालमा भर्ना गरिएको जनाइएको छ ।राजदरवारका तर्फबाट जारी बयानमा जनाइएअनुसार स्वास्थ्य अवस्था बिग्रिएपछि चिकित्सकको सल्लाहअनुसार प्रिन्स फिलिपलाई तत्काल अस्पताल भर्ना गरिएको हो ।उनी केही दिनसम्म चिकित्सककै निगरानीमा अस्पतालमा रहन सक्ने जनाइएको छ ।स्रोत : बीबीसी