अमेरिकाको तल्लो सदनकी सभामुख न्यान्सी पेलोसीले २०२२ मा बेइजिङमा हुने विन्टर ओलम्पिक खेलको ‘कुटनीतिक’ बहिस्कार गर्न आव्हान गरेकी छिन् । चीनले मानवअधिकारको विपक्षमा काम गरेकाले यस ओलम्पिकमा उपस्थित हुने वैश्विक नेताहरुको नैतिकता कमजोर हुने दाबी समेत उनले गरिन् ।कुटनीतकि बहिस्कारकोे अर्थ यस प्रतियोगिता हेर्न विश्वका ठूला नेता नजाने भन्ने हो । ‘राष्ट्रका प्रमुखहरु चीन गएर कृपया चीनियाँ सरकारको सम्मान नगरौं,’ पेलोसीले भनेकी छिन्, ‘राष्ट्र प्रमुखहरु चीन गएर कुर्सीमा बसिरहदाँ त्यहाँ जातिय हत्या चलिरहेको हुनेछ । र यसले ठूलो प्रश्न जन्माउनेछ । तपाई यसपछि फेरि कुन नैतिकताले विश्वको कुनै कुनाको मानवअधिकार पक्षमा बोल्नुहुनेछ ?’कम्तिमा १० लाख विगुर र अन्य मुस्लिम समुदायलाई चीनको पश्चिमी सिन्जियाङ प्रान्तमा बन्दी बनाएर राखिएको विश्वस्त रिपोर्ट प्राप्त भएको संयुक्त राष्ट्रसंघको एक स्वतन्त्र प्यानलले सन् २०१८ मा जनाएको थियो ।चीनले यस क्याम्पलाई प्राविधिक तालिम केन्द्रका रुपमा व्याख्या गरिरहेको छ, यस केन्द्रले अतिवाद हटाउने लक्ष्य राखेको उसको दाबी छ । चीनले दुव्यर्वहार र जाति हिंसाको आरोप पनि खण्डन गर्दै आइरहेको छ ।  २०२२ को ओलम्पिक खेलको स्थान परिवर्तन हुनुपर्ने वा यसलाई बहिस्कार गर्नुपर्ने पक्षमा अमेरिकी संसद्हरुले निरन्तर धारणा राख्दै आएका छन् । स्रोत​ : अलजजिरा