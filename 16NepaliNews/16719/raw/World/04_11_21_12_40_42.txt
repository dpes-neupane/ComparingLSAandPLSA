अमेरिकाका पूर्व राष्ट्रपति डोनल्ड ट्रम्पले अमेरिकाका संक्रामक रोग विशेषज्ञ डाक्टर एन्थोनी फाउचीमाथि एकपटक पुनः तिखो हमला गरेका छन् ।नर्थ क्यारोलाइनामा भएको रिपब्लिकन पार्टीको एक सम्मेलनमा डोनल्ड ट्रम्पले आफ्ना पार्टीक तीन नेतालाई सही ठहराए जसले लगातार फाउचीमाथि प्रश्न उठाइरहेका थिए ।राष्ट्रपति पद छोडेपछि ट्रम्पले पहिलो पटक रिपब्लिकन पार्टीका नेतालाई सम्बोधन गरेका हुन् ।डोनल्ड ट्रम्पले भने, ‘लगातार टिभी शोमा देखिने डाक्टर फाउची एक महान डाक्टर नभई एक महान प्रचारक हुन् ।’उनले भने, ‘उनी हरेक पटक गलत साबित भएका छन् । हरेक मुद्दामा गलत साबित भए । ऊहानको मामिलामा उनी गलत थिए र मास्क लगाउने बारेमा पनि ।’ट्रम्प लगातार विश्वासका साथ यो भन्छन् कि ‘कोरोनाभाइरस चीनको एक प्रयोगशालाबाट लिक भएको हो ।’ यद्यपि, यो विषयमा अहिलेसम्म पनि वैज्ञानिकले कुनै सटिक प्रमाण पाएका छैनन् । तर ऊहान थ्योरीको निकै चर्चा छ र अमेरिकी एजेन्सी यसबारे अनुसन्धान गरिरहेका छन् ।यो पनि :चीनले संसारभरी विध्वंस मच्चाएको भन्दै ट्रम्पले मागे १० ट्रिलियन डलर क्षतिपूर्ति  आफ्नो भाषणमा डोनल्ड ट्रम्पले चीनसँग क्षतीपूर्तिको माग पनि गरे । उनले भाइरसको विषयमा गम्भीरता नअपनाएको र स्थिति सम्हाल्न नसकेका कारण चीनले १० ट्रिलियज डलरको क्षतीपूर्ति तिर्नुपर्ने बताएका छन् ।ट्रम्पले आफ्नो भाषणमा डाक्टर फाउचीमाथि उनले महामारीका लागि राम्रोसँग प्रबन्ध नमिलाएको आरोप लगाए ।यद्यपि, जानकारका अनुसार डोनल्ड ट्रम्पले सन् २०२० को राष्ट्रपति चुनाव हार्नुको एउटा ठूलो कारण कोरोना महामारीको कुप्रबन्धन पनि थियो । उनको कार्यकालमा कोरोना महामारीका कारण पाँच लाखभन्दा बढीको मृत्यु भएको थियो ।यो सम्मेलनमा नर्थ क्यारोलाइना रिपब्लिकन पार्टीका अध्यक्ष माइकल व्हाटलेले ट्रम्पलाई ‘हाम्रा राष्ट्रपति’ भनेर सम्बोधन गरेका थिए ।बीबीसी