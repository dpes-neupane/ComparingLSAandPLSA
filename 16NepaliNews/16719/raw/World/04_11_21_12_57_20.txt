स्वेज नहरमा फसेको मालवाहक जहाज निकालिएको खबर छ ।सोमबार सोसल मिडियामा पोस्ट गरिएको भिडियोमा एवर गिवेज जहाजको पछाडिको हिस्सा घुमेका कारण नहरको बाटो खुल्ला भएको देख्न सकिन्छ ।यस्तै समाचार एजेन्सी रोयटर्सले इन्चकेप शिपिङ सर्भिसेजलाई उद्धृत गर्दै करिब एक हप्तादेखि स्वेज नहरमा फसेको यो विशाल जहाज पुनः तैरन थालेको र यसलाई चल्न लायक स्थितिमा ल्याउने काम जारी भएको जानकारी दिएको छ ।Stranded Suez Canal ship re-floated - Inch Cape https://t.co/X0GGoiTQ9m pic.twitter.com/5itfyBHVc1— Reuters (@Reuters) March 29, 2021विश्वव्यापी समुद्री सेवा दिने इन्चकेपले ट्वीटरमा भनेको छ, ‘स्थानीय समयानुसार ४.३० मा जहाज पुनः तैरन थालेको छ र अब यसलाई पूर्ण रुपमा सञ्चालनमा ल्याउने काम जारी छ । ’ स्वेज नहरमा फसेका मालवाहक जहाजलाई निकालिएको खबर छ ।जहाजलाई ट्र्याक गर्ने सर्भिस वेसलफाइन्डरले आफ्नो वेबसाइटमा जहाजको स्टेटस परिवर्तन गरिदिएको छ र जहाज बाटोमा भएको जानकारी दिएको छ ।४०० मिटर लामो एवर गिवेन जहाज मंगलबार तीब्र हावाका बीच स्वेज नहरमा फसेको थियो । यसका कारण युरोप र एशियाबीच यो सबैभन्दा छोटो जहाज मार्गमा जहाजको ट्राफिक जामको स्थिति बनेको थियो ।यो पनिःस्वेज नहरमा फसेको जहाज निकाल्ने कोसिस जारी, तेलको मूल्य बढ्योस्वेज नहरमा विशाल जहाज फस्दा आवागमन नै ठप्प  कम्तिमा ३६९ जहाज नहरको बाटो कहिले खोलिएला भनेर प्रतीक्षा गरिरहेका थिए । स्वेज नहर प्राधिकरण (एससीए) का अध्यक्ष ओसामा रबीले इजिप्टको एक्स्ट्रा न्यूजलाई आइतबार दिएको जानकारीमा यसमा थुप्रै मालवाहक जहाज, तेलका ट्याङ्कर र एएनजी वा एलपीजी ग्यास लैजादैं गरेको बताएका थिए ।