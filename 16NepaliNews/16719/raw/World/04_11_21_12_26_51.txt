पाकिस्तानले गत महिना खैबर पख्तूनख्या प्रान्तमा एक बसमाथि भएको आत्मघाती हमलाको आरोप भारत र अफगानिस्तानमाथि लगाएको छ । उक्त घटनामा ९ जना चिनियाँ इन्जिनियरसहित १३ जनाको मृत्यु भएको थियो । इस्लामाबादमा मिडियासँग कुराकानी गर्दै पाकिस्तानका विदेश मन्त्री शाह महमूद कुरेशीले उक्त हमलामा भारत र अफगानिस्तानको हात रहेको आरोप लगाएका हुन् । कुरेशीका अनुसार हमलामा प्रयोग भएको कार अफगानिस्तानबाट ल्याइएको दाबी गरे ।कुरेशीका अनुसार पाकिस्तानका अनुसन्धान अधिकारीहरूले ३६ वटा सीसीटीभी फुटेज खोतलेर १४ सय किलोमिटर क्षेत्रमा जाँच गरेर यस घटनामा संलग्न मानिसहरूको बारेमा पत्ता लगाउन सफल भएको जिकिर गरे । यसमा दुई देशको सुरक्षा एजेन्सीको हात रहेको बताउँदै भारतीय खुफिया एजेन्सी रिसर्च एन्ड एनालिसिस विङ्ग (रअ) र अफगानिस्तानको नेशनल डायरेक्टरेट अफ सेक्युरिटी (एनडीएस) ले मिलेर यो घटना घटाएको दाबी गरे । भारतले पाकिस्तान र चीनको सम्बन्धमा दरार ल्याउन यस्तो कदम चालेको बताए ।चिनियाँ इन्जिनियरमाथि गत १३ जुलाईमा हमला भएको थियो । उनीहरू सबै डासू ड्याम परियोजनामा काम गर्थे । चीनको कम्पनीले सिन्धु नदीमा ४३ सय मेगावाट जलविद्युत् आयोजनामा काम गरिरहेको छ । पाकिस्तानको साथै चीनको एजेन्सीले यस घटनामा काम गरेको थियो ।दैनिक भास्कर