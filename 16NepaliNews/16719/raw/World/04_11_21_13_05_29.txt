दुबईका शासककी छोरी राजकुमारी लतिफाले बेलायत प्रहरीसमक्ष २० वर्ष अघि क्याम्ब्रिज स्ट्रिटबाट अपहरणमा परेकी आफ्नी दिदीको पुनः खोजी गरिदिन आग्रह गरेकी छिन् ।बीबीसीसँग साझा गरिएको पत्रमा लतिफाले क्याम्ब्रिजशायर प्रहरीलाई राजकुमारी शम्साको खोजी गरिदिन अपिल गरेकी हुन् । लतिफाका अनुसार शम्सालाई उनकै पिताको आदेशमा अपहरण गरिएको हो ।हाल ३९ वर्षकी र त्यतिबेला १८ वर्षमा रहेकी शम्सा अहिलेसम्म पनि सार्वजनिक रुपमा देखिएकी छैनन् ।बीबीसीले यसबारे प्रतिक्रिया लिन खोज्दा दुबई सरकारले प्रतिक्रिया दिन चाहेन ।सन् २०१९ मा एक उच्च अदालतका न्यायाधीसले सिख मोहम्मद बिन रसिद अल मख्तोमले आफ्ना दुई छोरीहरुको अपहरण गरेर उनीहरुको इच्छा विपरित पक्राउ गरेको राखेको जानकारी दिएका थिए ।गत हप्ता बीबीसी प्यानारोमाले लतिफाले गोप्य रुपमा खिचेको भिडियो सार्वजनिक गरेको थियो जसमा लतिफाले सन् २०१८ मा भाग्न खोज्दा आफू आफ्नै पिताको आदेशमा पक्राउ परेको बताएकी थिइन् ।करिब दुई दशक अघि उनकी दिदीले पनि भाग्ने कोसिस गरेकी थिइन् जसमा उनी विफल भएपछि उनलाई पनि कैद गरिएको थियो ।सन् २००० को अगस्टमा भाग्ने कोसिस गरेको करिब दुई महिना पछि शाम्सालाई बलपूर्वक क्याम्ब्रिज लगिएको र उनलाई त्यहाँबाट हेलिकोप्टरमा राखेर फ्रान्स पुर्याइएको र पछि नीजि विमानमार्फत् दुबई पुर्याइएको थियो ।लतिफाले हातले लेखेको चिठ्ठी क्याम्ब्रिजसायर प्रहरीलाई उनका साथीहरुले बुधबार प्रदान गरेका छन् । लतिफाले बेलायती अधिकारीलाई आफ्नो दिदीको पक्षमा कदम उठाउन आग्रह गरेकी छिन् । यो पत्र उनले सन् २०१९ मा जेलमा कैद गरिएका बेला लेखेको बताइन्छ ।‘म तपाईंहरु समक्ष यत्ति मात्रै आग्रह गर्छु,’ लतिफा लेख्छिन्, ‘कि कृपया तपाईंहरुले यो मुद्दालाई एकपटक पुनः ध्यान दिनुहोस् किनभने यसले उनी स्वतन्त्र पार्न सक्छ.... तपाईंहरुले यसबारे ध्यान दिँदा र सहयोग गर्दा उनी मुक्त हुन सक्छिन् ।’उनी थप्छिन्, ‘उनको बेलायतसँग निकै गहिरो सम्बन्ध छ । उनले बेलायतलाई असाध्यै माया गर्छिन्, बेलायतमा बिताएका क्षण उनको जीवनको सबैभन्दा प्रिय पलमध्येको हो ।’लतिफाले पत्रमा मिति २०१८ फेब्रुअरी लेखेकी छिन् । यसो गरेर उनले यो पत्र आफूले भाग्ने योजना बुन्नु अघि नै लेखेको देखाउन चाहन्छिन् । यसका साथै, हिरासतमा रहँदा पनि बाहिरी दुनियाँसँग आफ्नो सम्पर्क रहेको बारे कसैलाई शंका नहोस् भनेर पनि उनले यसो गरिन् ।क्याम्ब्रिजसायर प्रहरीले पहिलो पटक सन् २००१ मा शाम्साको खोजी गरेको थियो । तर अधिकारीलाई दुबई प्रवेशमा रोक लगाएपछि यो मुद्दा पूर्ण रुपमा बन्द भएको थियो ।युवा शाम्साको भाग्ने असफल प्रयासःराजकुमारी शाम्सा धेरैजसो बेलायतमा नै हुर्किइन् । उनलाई पश्चिमा शिक्षा प्रदान गरियो ।‘शाम्सा हामीले भन्ने जस्तो ‘राजकुमारी’ जस्ती थिइनन्,’ उनका कजन मार्कस इसाब्रीले भने । मार्कस दुबईमा आफ्ना परिवारसँगै बस्दथे र शाम्सासँग निकै नजिक थिए । ‘उनी निकै रमाइलो गर्नुपर्ने खालकी थिइन् । जीवन र रोमाञ्चकताले भरिपूर्ण थिइन् ।’‘उनी महिलाको स्थिती फेर्न चाहन्थिन् विशेषगरी अरब देशमा । उनी सीमा तोड्न चाहन्थिन् । यहाँबाट नै समस्या सुरु भयो,’ मार्कसले भने ।शाम्शाले सन् १९९९ मा मार्कसलाई बेलायतबाट पत्र लेखेकी थिइन् । त्यसको ९ महिनापछि उनले भाग्ने प्रयास गरेकी थिइन् । उनका पिता, दुबईका तत्कालीन युवराजले उनलाई पढ्न दिइहरेका थिएनन् र युनिभर्सिटीजान पनि बन्देज गरेका थिए ।‘मलाई आफ्नो पढाईमा निरन्तरता दिन दिइएन । तिमीलाई थाहा छ, उहाँले मलाई तिम्रो इच्छा के छ भनेर पनि सोध्नुभएन । मात्र ‘हुँदैन’ भन्नुभयो ।’उनले आफ्ना कजनसँग आफू भाग्न चाहेको गोप्य कुरा सेयर गरेकी थिइन् ।‘मलाई एउटै कुराले तर्साउँछ । बुढेस्कालमा एक्लै बसेर ‘म १८ वर्षको हुँदा किन आँट गरिनँ’ भनेर पछुतो मान्छु कि भन्ने डर लाग्छ । कस्तो प्रयास ? मलाई थाहा छैन । तर मौका गुम्न दिन्नँ ।’त्यसपछि सन् २००० को गर्मीयाममा उनले मौका छोपिन् । उनले कालो रङको रेन्ज रोभर चलाएर भागिन् । त्यसपछि शेखले एजेन्टहरुको टोली गठन गरेर उनलाई गोप्य रुपमा ट्र्याक गरे ।’सन् २००० को अगस्ट १९ मा एक व्यक्तिले शाम्सालाई क्याम्ब्रिज लगे । जब उनीहरु युनिभर्सिटी आर्म्स अस्पताल पुग्नै लागेका थिए तब उनका पिताले नियुक्त गरेका चार व्यक्ति त्यहाँ पुगे र उनलाई बाटोबाटै बन्दी बनाए ।शाम्सालाई न्यूमार्केटमा रहेको शेखको जग्गामा लगियो । भोलिपल्ट बिहानै उनलाई हेलिकोप्टरमार्फत् उत्तरी फ्रान्समा पुर्याइयो, त्यसबाट उनलाई नीजि विमानमा राखियो ।त्यसको केही घण्टापछि उनी दुबई पुगिन् । स्वतन्त्र हुने र उच्च शिक्षा हासिल गर्ने उनको सपना तुहियो ।शाम्साको ‘जम्बी’ जीवनःलतिफाका अनुसार शाम्साले ८ वर्ष जेलभित्र बिताइन् ।जब उनलाई सन् २००८ मा रिहा गरियो तब लतिफाले उनलाई देख्ने मौका पाएकी थिइन् । ‘उनी आफ्नो अगाडि हात फैलाएर हिँडिरहेकी थिइन् । उनले आफ्नो आँखा खोल्न सकिरहेकी थिइनन् । उनलाई नियन्त्रण गर्नका लागि एक मुठ्ठी औषधी दिने गरिन्थ्यो । ती औषधीले उनलाई जम्बी झैं बनाएको थियो ।’शाम्सा रिहा भएपछि उनको सम्पर्कमा आएका एक व्यक्तिले भने, ‘उनी सधैंजसो चुप नै बसिरहन्थिन् । उनले जे पनि गर्थिन् त्यो नियन्त्रण गरिएको थियो । शाम्सामा अब कुनै चमक छैन । उनी अब लडाकू होइनन् । उनी भित्र केही पनि छैन । उनी एउटा बोक्रासरह भएकी छिन् ।’‘मलाई लाग्छ कि उनले आफ्नो जीवनबाट राजीनामा दिएकी छिन् । यो अत्यन्तै दुःखद हो ।’सन् २०१९ मा लतिफाले शाम्सालाई पुनः भेटिन् । त्यतिबेला लतिफा पनि भाग्ने प्रयासमा कैद भइसकेकी थिइन् । उनले त्यतिबेला एक गोप्य फोनमार्फत् आफ्ना कजनसँग सम्पर्कमा आएको बताइन् ।‘लतिफाले ‘अब तिमीले शम्सालाई चिन्नै सक्दैनौ’ भन्दै मलाई चेतावनी दिइन् । उनलाई असाध्यै धेरै औषधी खुवाइएको छ । उनी जिउँदो त छिन् तर शाम्सा अहिले शाम्सा होइनन्,’ मार्कसले भने ।शाम्सालाई चिन्नेहरु भन्छन्, ‘तपाईंले यो कुरा सुल्झाउन सक्नुहुन्नँ । तपाईंलाई कसले पत्याउने ? यो असत्य जस्तो देखिन्छ । तर दुर्भाग्यवश यो वास्तविक हो । र म बुझ्दछु कि मानिसहरुले यो जटिल कुरालाई बुझ्न सक्दैनन् । उनीहरुले केही धनी केटी मात्रै देखेका हुन्छन् । भित्र यस्तो हुँदैन । यो भयानक छ ।’यो पनि:सुनको पिँजडाकी चरी : दुबईकी राजकुमारीको ‘आजादी’ को इच्छाथुप्रै वर्षदेखि हराइरहेकी दुबईकी राजकुमारीको ताजा तस्बिर सार्वजनिक, के जबर्जस्ती ल्याइयो ? बीबीसी#princess#dubai