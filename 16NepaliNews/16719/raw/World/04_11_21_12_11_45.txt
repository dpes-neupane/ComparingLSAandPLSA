चीनले केही समयअघि परमाणु हतियार जडान गर्न मिल्ने एक हाइपरसोनिक क्षेप्यास्त्रको परीक्षण गर्‍यो । धेरैले यसलाई ठुलो उपलब्धि र हतियारको क्षेत्रमा ‘गेम चेञ्जर’ मानिरहेका छन् । यसबाट अमेरिकी अधिकारीहरू पनि चिन्तित रहेको बताइन्छ ।चीनको सेनाले केही समयअघि दुई पटक यस्तो रकेट लञ्च गर्‍यो, जसले पुरै पृथ्वीको चक्कर लगाएपछि आफ्नो लक्ष्यलाई निशाना बनाएको थियो । फाइनान्सियल टाइम्सले पहिलोपटक यसबारे जानकारी प्रकाशित गरेको थियो । उसले गुप्तचर विभागका सूत्रको हवाला दिँदै पहिलोपटकको परीक्षणमा सो क्षेप्यास्त्र आफ्नो लक्ष्यभन्दा ४० किलोमिटर टाढा खसेको थियो ।कयौँ अमेरिकी जानकार र नेताहरूलाई चिन्तित बनाउने यस रिपोर्टलाई चीनले भने गलत बताएको छ । उसले उक्त परीक्षण पुरानो अन्तरिक्ष यानलाई पुनः प्रयोग गर्नसँग सम्बन्धित रहेको बताएको छ । क्यालिफोर्नियाको मोन्टेरीमा डिडिलबरी इन्सटीट्यूट अफ इन्टरनेशनल स्टडिजमा इस्ट एसिया नन–प्रोलिफरेसन प्रोगामका निर्देशक जेफरी लुइस चीनको खण्डन ‘भ्रम पैदा गर्ने कदम’ मात्र भएको बताउँछन् । अमेरिकी अधिकारीहरूले प्राप्त जानकारीलाई सही भएको बताइसकेको उल्लेख गर्दै उनले सो कुरा बताएका हुन् । चीनले एक अर्बिटल बम्बार्डमेन्ट सिस्टमलाई परीक्षण गर्नु प्राविधिक र रणनीतिक कारणले सम्भव भएको उनी बताउँछन् ।यो पनिचीनद्वारा हाइपरसोनिक मिसाइल परीक्षण, अमेरिकी खुफिया एजेन्सी हैरानआईसीबीएम र एफओबी के हो ?आईसीबीएम एक लामो दुरीको क्षेप्यास्त्र हो जसले पृथ्वीको वातावरणलाई छाडेर पुनः फर्केर आफ्नो लक्ष्यलाई निशाना बनाउँछ । एफओबी अर्थात् फ्र्याकसनल अर्बिटल बम्बार्डमेन्ट सिस्टम मिसाइलले पृथ्वीको चारैतिर एक कक्ष बनाएर कुनै पनि दिशाबाट आफ्नो लक्ष्यलाई निशाना बनाउन सक्छ ।फिलाडेल्फियाका वैदेशिक सम्बन्धबारे एक संस्थाका निर्देशक रहेका एरन स्टेन भन्छन्, ‘खबर र चीनको खण्डन दुवै सही हुनसक्छ । पुनः प्रयोग गरिने अन्तरिक्ष यान एक हाइपरसोनिक ग्लाइडर हुन्छ । यो मात्र ल्याण्ड गर्छ । कुनै ग्लाइडरले डेलिभरी गरिएको एक एफओबीले त्यही काम गर्छ जुन एक पुनः प्रयोग गरिने अन्तरिक्ष यानले गर्छ । त्यसैले दुवै समाचारमा अन्तर निकै कम छ । पछिल्ला केही महिनामा अमेरिकाका कयौँ वरिष्ठ अधिकारीहरूले चीनको यस्ता कदमबारे सङ्केत पनि गरेका थिए ।’एफओबी नयाँ सिस्टम भने होइन । यो सोभियत संघको ‘आईडिया’ थियो जुन शीतयुद्ध ताका चर्चामा आएको थियो । चीन अब यसलाई प्रयोग गर्न खोजिरहेको छ । चीनले एफओबी प्रविधिलाई हाइपरसोनिक ग्लाइडरसँग जोडेको देखिएको छ । यो वातावरणको बाहिरी किनारामा तैरिन्छ । यसरी यो मिसाइल डिफेन्स सिस्टमसँग बच्न सक्छ । चीनले यसलाई मिलाएर नयाँ सिस्टम बनाएको छ । तर किन ?चीनलाई के फाइदा हुन्छ ?लुइस भन्छन्, ‘चीनलाई डर छ कि अमेरिका कयौँ तरिकाले आधुनिक परमाणु शक्ति र मिसाइल डिफेन्स प्रविधि प्रयोग गर्न सक्छ जुन उसको परमाणु डिफेन्सको तुलनामा धेरै छ । यदि अमेरिकाले चीनमाथि पहिले हमला गर्छ भने अलास्का डिफेन्स सिस्टमले चीनको बचेको परमाणु हतियारलाई सजिलै सामना गर्न सक्छ ।’स्टेनका अनुसार अहिले हरेक ठूला देश हाइपरसोनिक सिस्टम बनाइरहेका छन् । तर यसबारे हरेकको नजरिया फरक छ । उनीहरुको नजरिया फरक भएकै कारण हतियारको दौड बढिरहेको छ । उनका अनुसार चीन र रुस दुवैले हाइपरसोनिक सिस्टमलाई मिसाइल डिफेन्सको तोडको रूपमा हेरेका छन् । बीबीसी हिन्दी#hypersonic#चीन