उत्तर अफगानिस्तानको एक सुदूर क्षेत्रमा कब्जा जमाएपछि कट्टरपन्थी इस्लामिक संगठन तालिबानले आफ्नो पहिलो आदेश जारी गरेको छ । यसमा महिला कुनै पुरुषसँग बजारमा जान नसक्ने र पुरुषले दाह्री काट्न र धुम्रपान गर्न नपाउने भनिएको छ । यो खबर समाचार एजेन्सी एएफपीमा प्रकाशित छ ।एजेन्सीले केही स्थानीयलाई उद्धृत गर्दै यसबारे जानकारी दिएको छ । स्थानीयका अनुसार तालिबानले स्थानीय इमामलाई यी सबै शर्त एउटा पत्रमा लेखेर दिएको छ । साथै यसमा उक्त आदेश पालना नगर्नेहरुले कडा सजाय दिइने पनि बताइएको छ ।नेटो सैनिक फर्किएसँगै अफगान तालिबानले अफगानिस्तानमा आफ्नो पहुँच बढाउन सुरु गरेको थियो । तालिबानले अब उसको कब्जामा अफगान सरकारभन्दा बढी क्षेत्र भएको र त्यहाँ अत्यधिक स्रोत साधन भएको दाबी गरेको छ ।Days after the Taliban captured a remote district in Afghanistan's north, they issued their first orders in the form of a letter to the local imamhttps://t.co/Doa6T4es5P— AFP News Agency (@AFP) July 14, 2021छिमेकी देशसँग जोडिएका सीमामा रहेका केही प्रमुख चौकीमा तालिबानले कब्जा जमाएको छ ।साथै, तालिबानले शहरमा लडाईं लड्न नचाहेको भन्दै अफगान सरकारलाई ‘आफ्ना सैनिकलाई आत्मसमर्पण गर्न भनेको छ’ ।अघिल्लो महिना अफगानिस्तानको शेर खाँ बांदेर क्षेत्रमा कब्जा जमाएपछि तालिबानले स्थानीयलाई महिलालाई घरबाट बाहिर ननिस्कन आदेश दिएको छ ।त्यसपछि थुप्रै रिपोर्ट सार्वजनिक भए जसमा शेर खाँ बांदेर क्षेत्रका धेरैजसो महिला सिलाई बुनाई र जुत्ता बनाउने काममा समावेश भएको र सबैले तालिबानको डरले काम बन्द गर्नुपरेको बताइएको छ ।#taliban