एक सोसल मिडिया इन्फ्लूएन्सरले लाइभ स्ट्रिमका बेला कीटनाशक सेवन गर्दा मृत्यु भएको अन्तर्राष्ट्रिय मिडियाले बताएका छन् । २५ वर्षीया लु जियो माओ माओ जीलाई गत अक्टोबर १४ तारिख, बिहिबार कीटनाशक सेवनपश्चात् अस्पताल लगिएको थियो ।उनको भोलिपल्ट मृत्यु भएको उनको परिवारले चिनियाँ मिडिया ‘द पेपर’लाई जानकारी दिए । सोसल मिडिया डोउयिनमा उनको अन्तिम भिडियोमा आफ्ना ६,७०,००० फलोअर्सलाई भनिन्, ‘यो सम्भवतः मेरो अन्तिम भिडियो हो किनभने म पछिल्लो लामो समयदेखि डिप्रेशनसँग जुधिरहेकी थिएँ ।’उनका अनुसार उनी करिब दुई महिना अस्पालतमा समेत बसेकी थिइन् ।​ लुओले थपिन्, ‘यो लाइभस्ट्रिम भिडियो कुनै उत्पादन बिक्रिका लागि विज्ञापन होइन ।’ ‘उनले कीटनाशकको बोतल लिँदा उनका कतिपय फलोअर्सले उनलाई ‘छिटो पिउन’ उक्साइरहेका थिए,’ द ग्लोबल टाइम्सले बताएको छ ।यद्यपि, कतिले पनि प्रहरीलाई बोलाइदिने पनि बताइरहेका थिए ।लुओकी साथी बताउने एकजनाले उनले आफ्ना पूर्व प्रेमीको ध्यान खिच्न यस्तो गरेको जानकारी दिँदै ज्यान नै लिने सोच भने उनले नबनाएको स्पष्ट पारिन् ।उनकी साथीले भनिन्, ‘उनले त्यो कीटनाशक कुनै पेय पदार्थसँग मिसाएर पिएकी थिइन् । उनलाई कसैले उक्साएका कारण उक्त कीटनाशक पिएकी थिइन् । लाइभस्ट्रिम समाप्त भएपछि उनी आफैंले एम्बुलेन्स बोलाएकी थिइन् ।’स्रोतका अनुसार कीटनाशकको सेवनपश्चात् उनी आफैंले एम्बुलेन्स बोलाएकी थिइन् ।लुओले आफ्नो सोसल मिडिया अकाउन्टमा कूल ३८ भिडियो प्रकाशित गरेकी छिन् जसमध्ये धेरै फेसनसँग सम्बन्धित छ । 