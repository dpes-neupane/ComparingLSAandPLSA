म्यानमारमा सैन्य कू विरुद्ध चलिरहेको विरोधलाई दबाउनका लागि सैनिक लगातार गोली बर्साइरहेका छन् । हालसम्म ६८ प्रदर्शनकारीको मृत्यु भइसकेको छ । यहाँ मंगलबार विरोधको एउटा शक्तिशाली तस्बिर सार्वजनिक भएको छ ।काचिनको मायित्किनामा गोली बर्साइरहेका सैनिकको अगाडि नन (साधिका) एन रोज नू तावंग उभिइन् । उनले सैनिकको अगाडि उभिएर भनिन्, ‘बच्चा, महिला, प्रदर्शनकारीमाथि गोली चलाउन बन्द गर्नुहोस् । सबैभन्दा पहिला मलाई गोली चलाउ... । म त्यतिबेलासम्म हट्ने छैन जबसम्म तपाईं यहाँबाट जानुहुन्न वा मेरो मृत्यु हुनेछैन ।’नन रोजको व्यवहार देखेर सैनिकले बन्दुक तल राखेर आफ्नो हात जोडे र घुँडा टेके । पछि अधिकारीले ननलाई अब थप हिंसा नहुने विश्वास दिलाएपछि नन रोज त्यहाँबाट हटिन् ।मानिसहरु कर्फ्यू तोडेर बाहिर निस्किए, ५ मिडिया संस्थानको लाइसेन्स रद्दःहिरातमा लिइएका २ सय विद्यार्थीको समर्थनमा म्यानमारको सबैभन्दा ठूलो शहर यांगूनमा मंगलबार पनि प्रदर्शन भयो । मानिसहरुले करफ्यूको उल्लंघन गरे । यो प्रदर्शनको समाचार प्रकाशित गरेको भन्दै सैन्य सरकारले देशका पाँच मिडिया संस्थानको लाइसेन्स रद्द गरिदिएको छ ।सेनाले चुनाव नतिजा मान्न अस्विकार गर्यो:म्यानमारमा सैन्य कू लगत्तै मानिसहरुले सैन्य शासनविरुद्ध प्रदर्शन सुरु गरेका छन् । हरेक पटक सुरक्षाबलले प्रदर्शनकारीमाथि कठोर कदम उठाउँदै आएको छ । सत्ता सम्हालिरहेका सेनाले लोकतन्त्रको समर्थकमाथि कडा कदम उठाउन भनेको छ । देशकी सर्वोच्च नेता आङ सान सूकीलाई पक्राउ गरिएको छ । त्यस लगत्तैदेखि म्यानमारमा प्रदर्शन तीब्र रुपमा अघि बढिरहेको छ । नोभेम्बरमा भएको चुनावमा सूकीको पार्टीले जीत हासिल गरेको थियो तर सेनाले धाँधलीको कुरा गर्दै परिणाम स्विकार गर्न अस्विकार गरेको थियो ।स्थितिबारे जानकारी दिँदै रोएका थिए राजदूत, सेनाले बर्खास्त गरिदियोःयूनाइटेड नेशनमा म्यानमारका राजदूत क्या मो तुनको यो घटनाबारे जानकारी दिँदै गर्दा आँसु झरेको थियो । तुनले यूएनसाग म्यानमारको सैन्य शासनविरुद्ध कडा कारवाही गरियोस् र लोकतान्त्रिक व्यवस्थाको तत्काल बहाली गरिदिन माग गरेका थिए । म्यानमारको सैन्य शासनले यूएनमा सेनाविरुद्ध आवाज उठाउने आफ्नो राजदूतलाई पदबाट बर्खास्त गरिदिएको छ ।