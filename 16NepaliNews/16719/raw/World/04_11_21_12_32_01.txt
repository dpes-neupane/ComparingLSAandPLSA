अमेरिकाको जो बाइडेनको प्रशासनले अमेरिका, अफगानिस्तान, पाकिस्तान र उज्बेकिस्तान क्षेत्रीय सम्पर्क बढाउनका लागि क्वाड ग्रुप बनाउन सैद्धान्तिक रुपमा सहमत भएको जानकारी दिएको छ । यसबारे समाचार एजेन्सी पीटीआईले जानकारी दिएको छ ।अमेरिकी विदेश विभागले शुक्रबार दिएको जानकारी अनुसार यी सबै देशले अफगानिस्तानमा शान्ति र स्थिरता क्षेत्रीय सम्पर्कका लागि अत्यधिक महत्वपूर्ण भएको मान्यता राख्छन् र उनीहरु शान्ति र क्षेत्रीय सम्पर्क सँगसँगै विकसित भइरहेको छ भन्ने कुरामा सहमत छन् ।विदेश विभागले जारी गरेको बयानमा भनिएको छ – समृद्ध अन्तर–क्षेत्रीय व्यापार मार्ग खोल्नका लागि यो ऐतिहासिक घडीमा पार्टीहरुले व्यापार विस्तार गर्न, ट्रान्जिट लिङ्क बनाउन र व्यापारिक सम्बन्धलाई बलियो बनाउनका लागि सहयोग गर्दै अघि बढ्ने उद्देश्य राखेका छन् ।विभागले भनेको छ, ‘यो सहयोगको तौर तरिकालाई आपसी सहमतिले निश्चित गर्न सबै पक्ष अबका महिनामा मिलेर चर्चा गर्नका लागि सहमत भएका छन् । ’अफगानिस्तानको स्थितिःअफगानिस्तानको रणनीतिक र भौगोलिक स्थितिलाई देशका लागि तुलनात्मक रुपमा लाभको रुपमा हेरिन्छ । अफगानिस्तानको सीमा पूर्व र दक्षिणमा पाकिस्तान, पश्चिममा इरान, उत्तरमा तुर्कमेनिस्तान, उज्बेकिस्तान र ताजिकिस्तान र उत्तर पूर्वमा चीनसँग जोडिएको छ ।सिल्क रोडको केन्द्रमा रहेको अफगानिस्तान लामो समयदेखि एशियाली देशबीच वाणिज्य र व्यापारको केन्द्र थियो जसले उनीहरुलाई यूरोपसँग जोड्दथ्यो । यसले धार्मिक, सांस्कृतिक र वाणिज्यिक सम्पर्कले महत्व पाउँथ्यो ।चीन अफगानिस्तानमा आफ्नो बेल्ट रोड इनिशिएटिवलाई विस्तार गर्न चाहन्छ । यसका कारण क्वाडको गठन महत्वपूर्ण हुन्छ ।सन् २०१३ मा सत्तामा आएपछि चीनका राष्ट्रपति शी जिनपिङले अर्बौं डलरको बीआरआई परियोजनाको उद्घाटन गरेका थिए जसको उद्देश्य दक्षिण पूर्व एशिया, मध्य एशिया, खाडी देश, अफ्रिकी र युरोपको स्थल र समुद्री मार्गको नेटवर्कसँग जोड्नु हो ।अफगानिस्तानको भौगोलिक स्थिति यस्तो छ कि उसले पूरा दुनियाँमा नेटवर्क फैलाउनका लागि चीनलाई आधार दिनसक्छ ।३१ अगस्टसम्म अमेरिकी सेना फिर्ता हुने घोषणापछि अफगानिस्तानमा लगातार हिंसा बढिरहेको छ ।बीबीसी 