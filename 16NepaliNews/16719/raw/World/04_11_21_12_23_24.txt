अफगानिस्तानमाथि कब्जापछि तालिबान लगातार आफ्नो सुधारवादी छवि देखाउने कोसिस गरिरहेको छ । यसै अन्तर्गत उसले आफूलाई खेल विरोधी नभएको सन्देश दिएका छन् । तालिबनले आफ्नो ट्वीटर अकाउन्टमा आफ्ना नेता र राष्ट्रिय क्रिकेट टिमका कप्तानसँग खिचएको एउटा तस्बिर पोस्ट गरेको छ । ट्वीटरमा लेखिएको छ, ‘इस्लामी इमिरेटका राजनीतिक ब्यूरोका सदस्य अनक हक्कानीले राजधानी काबुलमा अन्तर्राष्ट्रिय क्रिकेट टिमका कप्तानसँग भेटघाट गरेका छन् । उनीहरुले भविष्यका कार्यक्रम र टीमको प्रदर्शन र मानकलाई उत्कृष्ट बनाउने दिशामा कुराकानी गरेका छन् ।’التقى عضو المکتب السياسي للإمارة الإسلامية (أنس حقاني) بكابتن المنتخب الوطني للكريكت، في العاصمة #كابول، وتحدثا حول البرامج المستقبلية، وسبل تحسين المستوى والأداء الرياضي لدى الفريق. pic.twitter.com/IVlMgHPBwQ— الإمارة الإسلامية (@alemara_ar) August 22, 2021सोसल मिडिया पोस्टमा कप्तानको नाम बताइएको छैन तर स्थानीय अनलाइन मिडियामा उनलाई हशमतुल्लाह शाहिदी बताइएको छ । सन् १९९६ देखि २००१ बीच जब तालिबानको अफगानिस्तानमाथि नियन्त्रण थियो तब उनीहरुले खेलको आयोजनामाथि कडा प्रतिबन्ध लगाएका थिए । अफगानिस्तान क्रिकेट बोर्डले हालै तालिबान प्रशासनले राष्ट्रिय महिला टीमको गठनको योजनालाई रोकिदने हो कि भन्ने आशंका व्यक्त गरेको थियो । १५ अगस्टमा काबुलमाथि तालिबानको कब्जापछि अन्तर्राष्ट्रिय स्तरमा महिला खेलाडीलाई अफगानिस्तानबाट बाहिर निकाल्नका लागि अपिल भइरहेको थियो ।