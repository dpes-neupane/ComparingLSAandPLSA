लन्डन  । बेलायतमा आइतबार साँझ सार्वजनिक तथ्याँक अनुसार पछिल्लो २४ घण्टाभित्र थप ५८७ जना कोरोना संक्रमितको मृत्यु भएको छ  । अघिल्लो दिन शनिबार मृतक संख्या एक हजार दुई सय रहेको थियो । बेलायतमा कोरोना भाइरस संक्रमणका कारण एकसातामा ८ हजार भन्दा बढीको मृत्यु भएको छ । ‘डिपार्टमेन्ट अफ हेल्थ एण्ड सोसल केयर’ ले जानकारी दिएको जानकारी अनुसार जनवरी २५ देखि जनवरी ३१ सम्ममा ८हजार २१९ जना कोरोना संक्रमितको मृत्यु भएको हो ।यससँगै  बेलायतमा कोरोनाका कारण मृत्यु हुनेको संख्या एक लाख छ  हजार १५८ पुगेको छ । यसैगरी पछिल्लो २४ घन्टामा २१ हजार ८८ जना नयां संक्रमित थपिएका छन् । नयाँ थपिएसंगै बेलायतमा कोरोना संक्रमितको संख्या ३८ लाख १७ हजार १७६ पुगेको छ । गएको एकसातामा मात्र एक लाख ६९ हजार ७१४ जना संक्रमित थपिएका हुन् ।केहि दिनयता बेलायतका अस्पतालमा भर्ना हुनेको संख्यामा कमी आएको स्वास्थ्य विभागको तथ्यांकमा उल्लेख  छ  ।हाल यहाँका अस्पतालमा ३४ हजार ७८३ संक्रमितको उपचार भइरहेको छ भने तीन हजार ८३२ जना संक्रमित भेन्टिलेटरमा उपचारार्थ  छन् । जुन जनवरी २८ सम्मको तथ्यांकमा आधारित छ । यसैगरी २९ जनवरीसम्म तीन हजार ८३२ जनाको भेन्टिलेटर बेडमा उपचार भइरहेको स्वास्थ्य विभागले उल्लेख गरेको छ ।८९ लाख भन्दा बढीले लगाए कोरोनाको खोप३० जनवरी शनिबारसम्मको तथ्याँक अनुसार बेलायतमा  ८९ लाख भन्दा बढीले कोरोना विरुद्धको खोप लगाएका छन् । डिपार्टमेन्ट अफ हेल्थ एण्ड सोसल केयर’ ले दिएको जानकारी अनुसार हालसम्म ८९  लाख ७७  हजार ३२९ जनाले खोपको पहिलो डोज लिएका छन् ।जसमध्ये चार लाख ९१ हजार ५३ जनाले खोपको दोस्रो (अन्तिम) डोज लिइसकेको स्वास्थ्य विभागले जनाएको छ । शनिबार एकदिनमै ५ लाख ९८ हजार ३८९ जनालाई खोप दिइएको छ जुन अहिलेसम्मकै सबैभन्दा बढी हो । 