अफगानिस्तानमाथि तालिबानको कब्जापछि इस्लामिक स्टेट (आइएस) लाई समर्थन गर्ने मिडिया समूह सक्रिय भएको छ । यी मिडिया च्यानलले इन्टरनेटमा तालिबानविरुद्ध प्रचारका लागि अनलाइन अभियान सुरु गरेका छन् । तालिबानविरुद्ध आइएसको अभियान १६ अगस्टदेखि नै बढ्न थालेको थियो जब तालिबानले अफगानिस्तानका थुप्रै हिस्सामा नियन्त्रणपछि राजधानी काबुलमा कब्जा जमाएको थियो । तालिबानविरुद्ध आइएसको यो अभियान १९ अगस्टदेखि थप तीब्र हुँदै आएको छ । यसैदिन इस्लामिक स्टेटले तालिबानबारे आफ्नो अधिकारिक बयान जारी गर्यो र उसलाई ‘अमेरिकाको दास’ बतायो ।अफगानिस्तानमा जे जति भएको छ, त्यो तालिबानको नभई अमेरिकाको जीत भएको इस्लामिक स्टेटले आरोप लगाएको छ । उसका अनुसार तालिबान यो विचारलाई अघि बढाउन सफल भएको छ कि चरमपन्थी समूहका लागि अबको बाटो वार्ताको माध्यमबाट निश्चित हुन्छ । आइएस समर्थित मिडिया समहूकले १६ अगस्टदेखि अहिलेसम्म २२ प्रोपागान्डा लेख प्रकाशित गरेको छ । जो धेरैजसो पोस्टरको रुपमा छन् । यसका साथै फ्रेन्च भाषामा अनुवाद गरिएका तीन पोस्ट पनि छन् । यी पोस्टरलाई मेसेजिङ एप टेलिग्राममा आइएस समर्थित सर्वर रकेटच्याटमा जारी गरिएको छ । प्रचारका हतियारःयद्यपि, यो अभियानको कुनै एउटा ह्यासट्याग छैन । यस्तोमा भोलिका दिनमा यी प्रयासलाई संगठित गर्नका लागि कुनै एउटा ह्यासट्याग सार्वजनिक हुनसक्छ । यसैबीच एक आईएस समर्थित मिडिया समूह तलए अल–अंसर आफ्नो पोस्टरमा एपोस्टेट तालिबान नामको ह्यासट्याग प्रयोग गरिरहेको छ ।यी प्रोपोगान्डा पोस्टरबाहेक यस्ता भिडियो पनि छन्, जो यी पोस्टरभन्दा भिन्न देखिन्छन् । यसलाई एक सिनियर हाई प्रोफाइल आइएस समर्थक निर्माता तुर्जुमन अल–असवीर्तीले पोस्ट गरेका थिए । यो भिडियोमा अंग्रेजी बोल्ने एक व्यक्ति देखिन्छन् जसले यो प्रमाणित गर्न कोसिस गरिरहेका छन् कि तालिबानले अमेरिकासँग साँठगाँठ गरेको छ । र यो प्रमाणित गर्नका लागि उनले सीआईएको इस्लामाबाद स्टेशनका पूर्व प्रमुख रोबर्ट एल ग्रेनियरको किताब ‘८८ डेज टू कंधार’ को सहारा लिएका छन् । भोलिका दिनमा तालिबानको तर्फबाट थप दुष्प्रचार सुरु गर्न सकिने धेरैले आँकलन गरेका छन् । यद्यपि, अल–कायदाका समर्थक र यो समूहको यमन शाखाले तालिबानलाई उसको ऐतिहासिक जीतमा बधाई दिएको छ । यसका साथै केही अन्य उदारवादी जिहादी र इस्लामी समूहले पनि तालिबानको समर्थन गरेको छ । तालिबानमाथि आक्रामक आइएसका सोसल मिडिया समर्थकःयो ताजा अभियानमा आइएसको समर्थन गर्ने मिडिया समूहका चिर–परिचित संदिग्धले भाग लिएका छन् । उनीहरु निकै पुराना प्रयोगकर्ता हुन् जस्तै अल–बत्तर र तलाए अल–अंसार, अल–मुरहफत, अल–तकवा, हदम–अल असवार, अल–अदियत र अल–असवीर्ती जसले हालसम्म सर्वाधिक पोस्टर जारी गरेका छन् । अल बत्तर, तलाए अल–अंसारजस्ता पुराना पुटले अहिलेसम्म सबैभन्दा ठूलो संख्यामा पोस्टर जारी गरेका छन् । १९ अगस्टमा छापिएको इस्लामिक स्टेटका तालिबान विरोधी सम्पादकीय अघिका पोस्टर तालिबानको कथित धार्मिक उल्लंघनमाथि केन्द्रीत थिए । मिडिया समूहले अफगानिस्तानमा हजार शियाजस्ता धार्मिक अल्पसंख्यकका लागि तालिबानको मेलमिलापको सन्देशतर्फ पनि इशारा गर्यो । आइएसको सम्पादकीयपछि जारी गरिएका अधिकांस पोस्टरले अत्यधिक मात्रामा आधिकारिक आइएस लाइनलाई नै अघि बढाइरहेको देखिएको छ । हरेक पटक यी आईएस समर्थकको त्यहि व्यवहार देखिँदै आएको छ । केही पोस्टले तालिबानको दोहामा भएको बैठक वा शिया पर्वमा उनीहरुको उपस्थितिको पनि तस्बिर राखेका छन् । यसको तुलनामा आइएसको शरिया लागू गराइएको तस्बिर राखिएका छन् । थुप्रै पोस्टले आईएसको त्यो सन्देश व्यक्त गरेका छन् जसमा तालिबानले कहिल्यै अफगानिस्तानमा शरियालाई पूर्ण रुपमा लागू नगर्ने बताइन्छ । समग्र रुपमा, आईएस समर्थकले जोड दिएर भनिरहेका छन् कि अब तालिबान समूह त्यो समूह होइन जुन २० वर्ष अघि मुल्ला उमरको नेतृत्वमा थियो । उनीहरु फेरिएका छन् र अब तालिबान यो क्षेत्रमा जिहादलाई कमजोर गराउनका लागि एक अमेरिकी योजनालाई गोप्य रुपमा लागू गरिरहेको छ । भिडियोः२२ अगस्टमा टेलिग्राम र रकेटच्याटमा आइएस समर्थकले एउटा भिडियो पोस्ट गरे । यसको शीर्षक छ – अफगानिस्तान, दुई योजनाबीच । यो भिडियो तुर्जुमान अल–असवीर्तीको तर्फबाट आयो र यसलाई धेरैले सेयर गरे । आइएस समर्थकले १९ अगस्टमा तालिबानलाई एक्सपोज गर्ने र नयाँ भिडियोको टिजर पनि जारी गर्यो । यो भिडियोमा रोबर्ट एल ग्रेनियरको सन् २००१ मा देशमाथि अमेरिकी आक्रमणअघि तालिबानसँग एउटा सम्झौतामाथि कुराकानी गरेको र आफ्नो अनुभव साझा गरेको सुन्न सकिन्छ । ग्रेनियरले यो कुराकानीमा आफ्नो पुस्तक ‘८८ डेज टू कंधार’ बाट थुप्रै किस्सा पनि सुनाउँछन् । ग्रेनियरको शब्दको प्रयोग गर्दै भिडियोले यो निष्कर्ष निकाल्छ कि तालिबान आफ्नो संस्थापक मुल्ला उमरका दिनको तुलनामा फेरिएको छ र अब उसले अमेरिकासँग एउटा गोप्य सम्झौता गरेर मुजाहिदीनलाई धोका दिएको छ । यो भिडियोको एउटा क्लिपमा ग्रेनियरले अमेरिका जिहादीसँग लड्न सक्ने एक स्थानीय अफगान सेनाको खोजीमा भएको र तालिबानले उक्त भूमिका निभाउने कुरामा आफू आशावादी भएको भन्दै कुराकानी गरिरहेको पनि देख्न सकिन्छ ।अमेरिकाको जालमा तालिबानःभिडियोमा अमेरिकी उच्चारणमा बोल्ने एक जिहादी भन्छन्, ‘अमेरिका एक नयाँ तालिबान नेतृत्वको माध्यमले आफ्नो योजना लागू गर्न सफल थियो । तालिबानको यो नेतृत्व मुल्ला उमरको सिद्धान्तविरुद्ध भएको छ । यो योजना अन्तर्गत उनीहरु इस्लामिक खिलाफतको स्थापनालाई रोक्न चाहन्छ । साथै यसलाई अमेरिकालाई अफ्रिका, इराक, सिरिया र पूर्वी एशिया इस्लामिक स्टेटसँग लड्न सहज हुनेछ ।’यो भिडियोमा त्यहि जिहादी आफ्नो कुरा समाप्त गर्दै भन्छन्, ‘अमेरिका आइएसको योजनाको जालमा फसेको छ । अब अमेरिका थाकेपछि युद्ध समाप्त गर्ने कोसिस गरिरहेका ेछ । तर उनीहरुसँग कुनै विकल्प छैन । हामी अमेरिकामा गएर यसमाथि हमला गर्नेछौं ।’  