भारतमा महाराष्ट्रको पुणेमा एक महिला डाक्टरको बाथरुमदेखि बेडरुमसम्म गोप्य क्यामरा राखिएको थियो । महिला डाक्टरलाई यसबारे केही कतै शंका पनि थिएन । एकदिन उनी घर जाँदा बत्ती आइरहेको थिएन । बत्ती बनाउनका लागि जब महिला डाक्टरले इलेक्ट्रिसियनलाई बोलाइन् तब मात्रै उनलाई यसबारे थाहा भयो ।प्रहरीले महिला डाक्टरको घरमा गोप्य क्यामरा राखेको आरोपमा एक डाक्टरलाई पक्राउ गरेको छ ।भारतीय विद्यापीठ अस्पतालमा कार्यरत महिला डाक्टर पुणेको कात्रज इलाकामा अस्पताल परिसरमा नै बनेको घरमा बसिरहेकी थिइन् । अनुसन्धान गर्दा थाहा भयो कि ६ जुलाईमा महिला डाक्टरको घरमा एक अपरिचित व्यक्ति प्रवेश गरेर डुप्लिकेट चाबीको मद्दतले ताल्चा खोलेर बाथरुम र बेडरुममा क्यामरा राखिदिएको पत्ता लाग्यो ।महिला डाक्टर कामबाट फर्किएर घरमा बत्ती बाल्दा नबलेपछि उनले इलेक्ट्रिसियनलाई बोलाइन् । इलेक्ट्रिसियनले घरको वायरिङ हेर्दा गोप्य रुपमा राखिएको क्यामराबारे थाहा पाए । त्यसपछि भारतीय विद्यापीठ प्रहरी स्टेशनमा रिपोर्ट दर्ता गरियो ।त्यसपछि प्रहरीले गोप्य क्यामरा आफ्नो कब्जामा लिए । रोचक कुरा के रह्यो भने गलत उद्देश्यले लगाइएको यो क्यामरामा आरोपी डाक्टरको तस्बिर कैद भएको थियो । शंकाको सुई एमडी डाक्टर जगतापमाथि थियो ।४२ वर्षका यी डाक्टरलाई सोधपुछका लागि प्रहरी स्टेशन बोलाइयो । सुरुमा त डाक्टरले क्यामराबारे आफूलाई केही थाहा नभएको बताए । तर जब प्रहरीले उनलाई वास्तविकताबारे जानकारी दिए तब डा. जगपातले आफ्नो अपराध स्वीकार गरे ।डा. जगताप पुणेमा आफ्नो नीजि प्राक्टिसबाहेक भारती विद्यापीठमा कन्सल्टिङ लेक्चररको रुपमा जाने गर्दथे । अन्य दुई स्थानमा पनि उनको दुई यस्तै सम्झौता छ । डाक्टर जगतापको गिरफ्तारीपछि अदालतमा पेश गरियो । त्यहाँबाट उनलार्य प्रहरी हिरासतमा पठाइएको छ ।