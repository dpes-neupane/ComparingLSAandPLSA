बेलायती महारानी एलिजावेथ स्कटल्यान्डको ग्लासगोमा हुने सिओपी२६ जलवायु सम्मेलनमा उपस्थित नहुने भएकी छिन् । डाक्टरहरुले आराम गर्नुपर्ने सुझाव दिएकाले उनले सम्मेलनमा सहभागी नहुने निर्णय लिएकी हुन् ।  स्वास्थमा समस्या देखिएपछि गत बुधबार ९५ वर्षीय महारानी उत्तरी आयरल्यान्डको भ्रमण स्थगित गरेर अस्पताल गरेकी थिइन् । मंगलबारदेखि उनले फेरि आफ्नो काममा सक्रियता देखाएकी छिन् । उनले भिडियोमार्फत राजदूतहरुसँग बैठक पनि गरेकी छिन् । यद्यपी ग्लासगोमा हुने सम्मेलनमा उनी सहभागी हुन नसक्ने बुकिंगह््याम दरबारले जनाएको छ । महामारीले भिडियोमार्फत आफ्नो सन्देश दिनेछिन् । महारानीले जलवायु परिवर्तनबाट यस ग्रहलाई जोगाउनका लागि सबै देशहरुे महत्वपूर्ण कदम चाल्नुपर्ने आशय व्यक्त गर्दै आएकी छिन् । यसै महिना वेलिस संसद्को उद्घाटन शत्रमा बोल्दै महारानीले जलवायु परिवर्तनबारे मानिसहरुले चर्चा गरेपनि ठोस कदम नचाल्नु निकै निराशाजनक रहेको बताएकी थिइन् । सिओपी२६ सम्मेलन प्रभावकारी र सफल होस् भन्ने महारानीको अपेक्षा छ । आफ्नो अनुपस्थितीलाई अरुले सम्मेलनमा सहभागी नहुने बहाना नबनाउन् भन्ने पनि उनको अपेक्षा छ । अक्टुबर ३१ देखि सुरु हुने सम्मेलनमा झन्डै २ सय देशका प्रतिनिधिहरु सहभागी हुनेछन् । यस सम्मेलनमा विभिन्न देशका राष्ट्रप्रमुख, कार्यकारी प्रमुख र विशिष्ट अतिथीहरुसहित २० हजारभन्दा धेरैल सहभागीता जनाउने अनुमान गरिएको छ ।   