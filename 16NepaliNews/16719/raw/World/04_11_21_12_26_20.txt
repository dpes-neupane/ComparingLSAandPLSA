भारतीय प्रधानमन्त्री नरेन्द्र मोदीले ७५ औं स्वतन्त्रता दिवसमा आठौं पटक लाल किलामा झण्डा फहराएपछि देशलाई सम्बोधन गरे । मोदीले स्वतन्त्रता सेनानीलाई नमन गर्दै आफ्नो कुरा सुरु गरे । यतिबेला उनले पण्डित जवाहर लाल नेहरुलाई पनि स्मरण गरे । मोदीले आफ्नो ९० मिनेटको भाषणमा दुई ठूला घोषणा गरे । यसमा १०० लाख करोड भारुको गति शक्ति योजना र छोरीका लागि देशमा सैनिक स्कूल खोलिने घोषणा समावेश छन् । मोदीले सय लाख करोडको गति शक्ति योजनाबारे घोषणा गर्दै भने, ‘जसरी नयाँ एयरपोर्ट बनिरहेका छन्, उडान योजनाले विभिन्न स्थानलाई जोडिरहेका छन्, यो अभूतपूर्व छ । उत्कृष्ट कनेक्टिभिटीले मानिसहरुको सपनालार्य नयाँ उडान दिइरहेको  । गति शक्तिको नेशनल मास्टर प्लान हामी तपाईंको अगाडि ल्याउनेछौं । सय लाख करोडभन्दा पनि बढीको योजनाले लाखौं जवानका लागि रोजगार ल्याउनेछ । गति शक्ति देशका लागि यस्तो राष्ट्रिय परियोजनाको मास्टर प्लान हुनेछ जसले देशको अर्थतन्त्रलाई एकीकृत मार्ग प्रदान गर्नेछ । गति शक्तिले सबै सडकका कठिनाई हटाउनेछ । सामान्य व्यक्तिको यात्राको समयमा कमी आउनेछ, उत्पादकलाई मद्दत मिल्नेछ । अमउत कालको यो दशकमा गतिको शक्ति भारतको कायाकल्पको आधार बन्नेछ ।’यसका लागि मोदीले खेलदेखि हरेक स्थानमा छोरीहरुले कमाल गरिरहेको भन्दै छोरीहरुका लागि सैनिक स्कूल खोलिनेबारे घोषणा गरे । यसबारे उनले भने, ‘आज भारतकी छोरी आफ्नो स्थान ओगट्नका लागि आतुर छन् । सडकदेखि कार्यस्थलसम्म महिलामा सुरक्षा, सम्मानको भाव होस् भन्नका लागि शासन प्रशासन, प्रहरी, नागरिकले आफ्नो जिम्मेवारी निभाउनु छ । यो संकल्पलाई स्वतन्त्रताको ७५ औं वर्षको संकल्प बनाउनु छ । मलाई लाखौं छोरीहरुले आफू सैनिक स्कूलमा पढ्न चाहेको भन्दै सन्देश पठाउने गर्दथे । साढे दुई वर्ष अघि मिजोरमको सैनिक स्कूलमा छोरीहरुलाई प्रवेश दिनका लागि प्रयोग गरिएको थियो । अब निश्चित गरिएको छ कि देशका सबै सैनिक स्कूललाई देशका छोरीका लागि पनि खोलिनेछन् ।’मोदीले सन् २०१५ मा जवाहरलाल नेहरुको रेकर्ड तोडेका थिएःमोदीले सन् २०१५ मा ८६ मिनेटसम्म आफ्नो कुरा देशका जनताको सामू राखेका थिए र पहिलो प्रधानमन्त्री जवाहरलाल नेहरुको रेकर्ड तोडेका थिए । नेहरुले लाल किलाबाट सन् १९४७ मा ७२ मिनेटको भाषण दिएका थिए । मनमोहनले लाल किलाबाट १० पटक देशलाई सम्बोधन गरेःउता, मनमोहन सिंहले लाल किलाबाट १० पटक देशलाई सम्बोधन गरे । उनको भाषण दुई पटक मात्रै ५० मिनेटको रह्यो । अन्य आठ पटक भाषणको समय ३२ देखि ४५ मिनेटबीच रह्यो ।   #narendra modi