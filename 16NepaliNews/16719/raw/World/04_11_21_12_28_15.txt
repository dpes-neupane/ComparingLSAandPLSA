टोकियो ओलम्पिकमा ग्रिस टोलीले आर्टिस्टिक स्विमिङमा भाग नलिने भएको छ । यस टोलीका ५ जना सदस्यमा कोरोना पोजेटिभ देखिएको छ । ७ जना अन्य खेलाडी उनीहरुसँगको क्लोज कन्ट्याक्टमा थिए । त्यहीकारण उनीहरुले अब ओलम्पिक भिलेज छाडेर अन्यत्रै स्थानमा बस्नुपर्नेछ । टोकियो ओलम्पिकका आयोजकहरूले गत मंगलबार खेलसँग सम्बन्धित १८ जनामा कोभिड १९ देखिएको जनाएका थिए । यससँगै ओलम्पिकका दौरान संक्रमित हुनेको संख्या २ सय ९४ पुगिसकेको छ । कोरोनाकै कहरकै कारण यसपटकको ओलम्पिक दर्शक बिना नै आयोजना गरिएको छ । 