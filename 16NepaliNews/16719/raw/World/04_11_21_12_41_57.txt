डेनमार्कको एक मिडिया रिपोर्टले अमेरिका र डेनमार्कमाथि गम्भीर आरोप लगाएको छ । ​डेनमार्ककको डिआर न्युजमा सार्वजनिक रिपोर्टका अनुसार डेनमार्कको डिफेन्स इन्टेलिजेन्स सर्भिसले अमेरिकाको नेशनल सेक्युरेटी एजेन्सी (एनएसए) लाई खुला इन्टरनेट एक्सेस उपलब्ध गराएको थियो । अमेरिकाले यस्तो पहुँचलाई जर्मनी, फ्रान्स, नर्वे र स्विडेनका नेता तथा अधिकारीहरुको जासूसीका लागि प्रयोग गयो । जासूसी गरिएका नेताहरुको सुचीमा जर्मन चान्सेलर एन्जेला मर्केलको नाम पनि छ । डिआर न्युजले स्विडेन, नर्वे, जर्मनी र  फ्रान्सेली मिडियाहरुको सहयोगमा यो रिपोर्ट तयार गरिएको जनाएको छ । उसले यस खोजीलाई ‘अपरेशन डनह्यामर’ नाम दिएको छ । रिपोर्टअनुसार २०१२ देखि २०१४ को अवधीमा यस्तो जसूसी गरिएको थियो । आफ्नै गठबन्धनमा रहेका मित्रराष्ट्रहरुमाथि अमेरिकाले गरेको यस्तो जासूसीको खुलासाले युरोपमा खैलाबैला मच्चिएको छ । जर्मन चान्सेलर मर्केलका प्रवक्ताले यस रिपोर्टबारे कुनै टिप्पणी गर्न अस्विकार गरेका छन् । डेनमार्कका रक्षामन्त्री ट्राइन ब्रेमसेनले पनि तत्काल कुनै टिप्पणी गर्न चाहेनन् । अमेरिकाको गुप्तचर निकायले एक्सकीस्कोर सफ्टवेयरको माध्यमबाट छिमेकी देशका राजनेता तथा अधिकारीहरुको फोन कल, म्यासेज र च्याट सन्देशसमेत हासिल गरेको यस रिपोर्टमा उल्लेख छ ।  