संयुक्त राष्ट्रसङ्घीय महासचिवले तालिबानसँग वार्ता गर्नका लागि एक अधिकारी अफगानिस्तानको राजधानी काबुल पठाएका छन् । उनले संयुक्त राष्ट्रसंघीय मानवीय सहायता प्रमुखलाई सो वार्ताका लागि काबुल पठाएका हुन्। महासचिव एन्टोनियो गुटेरेसले मार्टिन ग्रिफिथलाई काबुल पठाएका हुन् ।  आइतबार उनले संयुक्त राष्ट्रसंघीय उपमहासचिव ग्रिफिथलाई काबुल पठाएका हुन् । उनले काबुलमा रहँदा तालिबानका नेताहरुसँग छलफल र परामर्श गर्ने भएका हुन् ।‘संयुक्त राष्ट्रसङ्घीय महासचिव गुटर्रेसको विशेष अनुरोधमा आइतबार ग्रिफिथ काबुल आउनुभएको छ र उनले आइतबार नै तालिबानका केही नेतासँग भेटवार्ता गरेका छन्’ महासचिव गुटर्रेसका प्रवक्ताले आइतबार एक विज्ञप्ति प्रकाशन गरेर जनाएका छन् ।उपमहासचिव ग्रिफिथले काबुलमा रहँदा यहाँको आवश्यक सहायताका विषयमा तालिबान नेताहरुसँग भेटवार्ता गरेका छन् । त्यस अवसरमा उपमहासचिव ग्रिफिथले यहाँका तालिबान अधिकारीहरुले मानवीय सहायताको वितरणका लागि उपयुक्त वातावरण बनाउनुपर्नेमा ध्यान दिन आग्रह गरेका थिए ।देशमा मानवीय सहायताको वितरण जस्तो संवेदनशील कार्यमा  महिलाहरुको ठूलो भूमिका रहने भन्दै यसका लागि तालिबान सरकारले महिलाको अधिकारको सम्मान गर्नुपर्नेमा पनि उनले तालिबान नेताहरुलाई आग्रह गरेका थिए ।त्यस अवसरमा तालिबानका नेताहरुले मानवीय सहायता वितरणका साथै अरु पनि कार्यमा अफगानिस्तानमा सुरक्षा प्रदान गरिने आश्वासन दिएका थिए ।  उनीहरुले मानवीय सहायता वितरणमात्र नभएर अरु पनि मानवअधिकार र महिलाको अधिकारका क्षेत्रमा तालिबानहरु सजग रहेको बताएका थिए ।#kabul