अमेरिकाको जर्जियामा तीन भिन्न भिन्न स्पामा गोलीबारी हुँदा कम्तीमा ६ एशियाली महिलासमेत ८ जनाको मृत्यु भएको छ ।प्रहरीका अनुसार अटलान्टाको उत्तरमा रहेको एक सबअर्ब एकवर्थको मसाज पार्लरमा चारजना मारिएको र शहरकै अन्य दुई स्पामा चारजनाको मृत्यु भएको छ ।अधिकारीका अनुसार एक २१ वर्षीय संदिग्धलाई पक्राउ गरिएको छ र तीनै स्थानमा यी व्यक्तिले नै गोलीबारी गरेको आशंका गरिएको छ ।गोलीबारी के कति कारणले गरियो, यो विषयमा हालसम्म कुनै जानकारी दिइएको छैन ।एक घण्टाभित्र भिन्न भिन्न स्थानमा हमलाःपहिलो सुटिङको घटना चेरोकी काउन्टीको एकवर्थस्थित यंग्स एशियन मसाज पार्लरमा लगभग बेलुकी ५ बजे (अमेरिकी समयानुसार) भएको हो ।प्रहरी कार्यालयका प्रवक्ता क्याप्टेन जे बेकरले घटनास्थलमा दुईजनाको मृत्यु भएको र तीनजनालाई अस्पताल लगिएकोमा दुई जनाको पनि मउृत्यु भएको जानकारी दिएका छन् । मृत्यु हुनेमा दुई एशियाली महिला छन् । यसबाहेक एक गोरी महिला, एक गोरा पुरुष र एक हिस्पेनिक व्यक्ति यसमा घाइते भएका छन् ।एक घण्टाभित्र प्रहरीलाई उत्तर–पूर्व अटलान्टाबाट फोन आयो र गोल्ड स्पामा ‘लूट’ भइरहेको जानकारी दिइयो ।प्रहरीले आफ्नो बयानमा भनेका छन्, ‘यहाँ हामीले तीन महिलाको शव भेट्यौं जसको गोली लागेका कारण मृत्यु भएको छ ।’यहि स्थानमा प्रहरी अधिकारीलाई अरोमाथेरेपी स्पाबाट फोन गरेर बोलाइयो र त्यहाँ पनि एक महिलाको गोली लागेका कारण मृत्यु भएको थियो ।सिसिटिभी फुटेजको मद्दतले अनुसन्धानकर्ताले एक संदिग्धको तस्बिर जारी गरेर अटलान्टाको दक्षिणमा लगभग (१५० मिल) टाढा क्रिस्प काउन्टीबाट रोबर्ट आरोन लङलाई पक्राउ गरियो । रोबर्ट जर्जियाको वुडस्टकमा बस्छन् ।The reported shootings of Asian American women on Tuesday in Atlanta is an unspeakable tragedy – for the families of the victims first and foremost, but also for the AAPI community — which has been reeling from high levels of racial discrimination. https://t.co/rBVPnrEBps— Stop AAPI Hate (@StopAAPIHate) March 17, 2021क्याप्टेन बेकरले रोबर्टले तीन स्थानमा गोलीबारी गरेको कुरा आफूलाई विश्वास भएको बताएका छन् ।यस्तै एशियन अमेरिकनका अधिकारसँग सम्बन्धित संस्था स्टप एपीपीआई हेटले ट्वीट गरेर यो घटनाक्रमलाई ‘अकथनीय त्रासदी’ बताएका छन् ।ट्वीटमा लेखिएको छ, ‘अहिले एशियाली अमेरिकी समुदायमा असाध्यै डर र पीडा छ, जसलाई ध्यान दिन आवश्यक छ ।’#america