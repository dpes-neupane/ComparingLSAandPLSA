लन्डन । बेलायतमा दैनिक कोरोना संक्रमितको संख्या गत वर्ष सेप्टेम्बर यताकै सबैभन्दा कम भएको  सरकारी तथ्यांकले देखाएको छ । ‘डिपार्टमेन्ट अफ सोसल केयर’ ले दिएको जानकारी अनुसार पछिल्लो २४ घन्टामा थप ५,१७७ जना नयां संक्रमित थपिएका छन् ।विगतका केहि दिनहरुमा दैनिक संक्रमितको संख्यामा निरन्तर कमी आएसंगै आइतबारको आज सार्वजनिक तथ्याँक गत वर्ष सेप्टेम्बर २८ पछिकै कम भएको अधिकारीहरुले बताएका छन् ।सेप्टेम्बर २८ तारिखका दिन ४,०४४ नयां संक्रमितको पुष्टि भएको थियो । गत हप्ताको तुलनामा कोरोना भाइरस संक्रमण दर ३१ प्रतिशतले घटेको समाचार माध्यमले जनाएको छ ।कोरोनाबाट पछिल्लो २४ घण्टामा ८२ जनाको मृत्यु भएको छ । मृतक संख्या पनि केहि महिनायाताकिया कम हो । यससंगै मृतक संख्या एकलाख २४ हजार ५ सय १ पुगेको छ ।बेलायतका अस्पतालमा उपचारार्थ कोरोना संक्रमितको संख्या हाल १० हजार ८९८ छ । यसैगरी भेन्टिलेटर बेडमा उपचार गर्नेको संख्या एक हजार ५४२ रहेको छ ।हालसम्म कोरोना संक्रमणका कारण बेलायतका अस्पतालमा ४ लाख ४६ हजार १०२ जना भर्ना भएको सरकारी तथ्यांकमा उल्लेख छ ।दुई करोड ३३ लाख बढी खोप वितरणआइतबारसम्मको तथ्याँक अनुसार बेलायतमा कोरोनाविरुद्धको पहिलो र दोस्रो डोज गरि दुई करोड ३३ लाख भन्दा बढी खोप वितरण भैसकेको ‘डिपार्टमेन्ट अफ सोसल केयर’ को तथ्यांकमा उल्लेख छ ।कोरोनाविरुद्धको खोप अभियान शुरु भएयता बेलायतमा दुई करोड २२ लाख १३ हजार ११२ जनाले पहिलो डोज लिएका छन् । यसैगरी ११ लाख २२ हजार ४०२ जनाले खोपको दोस्रो डोज लिएका छन् ।