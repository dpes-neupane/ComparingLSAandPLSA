इटलीमा एक व्यक्तिले आमाबुवाको हत्या गरेका छन् । ३० वर्षका बडी बिल्डर बेनो साउथ टायरोलेमा आफ्ना आमाबुवासँग बस्दथे । बेनोकी आमा लरोको मृत शरीर एडिजे नदीमा पाइएको थियो भने उनका पिताको शव हालसम्म पनि पाइएको छैन । उनीहरुको घर नजिकैको एउटा पुलमा रगतका टाटा भने देखिएका थिए । बेनोले आफ्नो अपराध स्वीकारेका छन् ।डेली मेलका अनुसार बेनोले आफ्नो पिताको हत्या निकै सानो झगडापछि गरेको बताएका छन् । यस्तै, उनीहरुको झगडाको बीचमा आमा आएपछि एक शब्द पनि नबोली आमाको पनि हत्या गरेको बताएका छन् ।विवाद कुकुरलाई बाहिर डुलाउन लिएर जाने विषयमा सुरु भएको हो । पिताले बेनोलाई घरको कुकुरलाई बाहिर डुलाउन लिएर जान भनेका थिए । बेनोले यस्तो गर्न अस्वीकार गरेपछि बहस सुरु भएको हो । बेनो भन्छन्, ‘बुवाले मलाई असफल भएको आरोप लगाउनुभयो । मलाई शान्ति चाहिएको थियो । त्यसैले मैले उहाँलाई चुप गराएँ ।’उनका अनुसार बुवाको गालीबाट बच्नका लागि उनी आफ्नो कोठामा पनि गएको बताए । तर बुवाले उनको कोठासम्म नै पछ्याएपछि उनलाई रिस उठेको बताए ।बुवाको कचकच सुन्नबाट जोगिन उनले पिताको घाँटी थिचिदिएको बताए ।उनले भने, ‘मैले क्लाइम्बिङ रोप देखेँ  । हामी हलवेमा थियौं र हामी एकैपटक जमिनमा पछारियौं । मलाई यत्ति मात्रै थाहा छ कि मैले निकै बेस्सरी अँठ्याएको थिएँ ।’बेनोका अनुसार उनकी आमा त्यस दिन छिट्टै घर फर्किएकी थिइन् । उनले त्यहि डोरीले आमाको पनि घाँटी अँठ्याए ।उनले भने, ‘मैले गुडबाय पनि नभनी त्यसो गरेँ ।’ती छोराले आफ्ना आमाबुवाको शव पूलबाट फ्याँकेको बताए ।बेनोलाई प्रहरीले जनवरी २९ मा पक्राउ गरेको थियो । उनी हाल प्रहरी हिरासतमा छन् । 