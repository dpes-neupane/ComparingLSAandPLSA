दुबईमा एक समूहलाई बालकोनीमा नग्न फोटोसुटपछि सार्वजनिक नग्नताको आरोपमा पक्राउ गरिएको छ ।शनिबार अनलाइन पोस्ट गरिएको एउटा भिडियो फुटेजमा नग्न महिलाको एउटा समूह देखिएको छ जो बालकोनीमा छन् र उनीहरुको तस्बिर खिँचिदैछ ।युक्रेनी वाणिज्य दूतावासले बीबीसीसँगको कुराकानीमा ११ युक्रेनी महिलालाई हिरासतमा लिइएको जानकारी दिएको छ । यस्तै रुसी मिडिया अनुसार रुसका एक व्यक्तिलाई पनि हिरासतमा लिइएको थियो ।दुबईमा सार्वजनिक नग्नताको मामिलामा ६ महिनासम्म जेल र ५ हजार दिरहामको जरिवाना लगाउने प्रावधान छ ।यूएईको धेरैजसो कानून शरीया कानूनमा आधारित छ र अतितमा पनि मानिसहरुलाई सार्वजनिक स्थानमा प्रेम व्यक्ति गरेको र समलैङ्गिक सम्बन्धको सार्वजनिक प्रदर्शन गरेकोमा जेल सजाय दिइसकिएको छ ।लगभग एक दर्जन महिला दुबईको मरिना इलाकामा बालकोनीमा नग्न फोटोसुट गराइरहेका थिए ।युक्रेनी वाणिज्य दूतावासका अनुसार यी महिलासँग मंगलबार भेटघाट गरिनेछ । यसअघि रुसी मिडियामा सार्वजनिक भएको रिपोर्ट अनुसार आठ रुसी महिलालाई पक्रउा गरिएको थियो तर अब यो खबर अस्वीकार गरिएको छ ।तर रिया समाचार एजेन्सीले अधिकारीलाई उद्धृत गर्दै यो सूटका प्रबन्ध मिलाउने एक रुसी नागरिकलाई पनि पक्राउ गरिएको जानकारी दिएको छ ।दुबईमा प्रहरीले पहिले नै कुनै पनि अश्लील सामग्री वा सार्वजनिक नैतिकतालार्य हानी पुर्‍याउन सक्ने यस्ता कुनै पनि सामग्री प्रकाशित गर्दा जेलको कारावास वा जरिवाना तिनुपर्ने चेतावनी दिइसकेको छ ।प्रहरीले आफ्नो बयानमा भनेको छ, ‘यस्तो प्रकारको अस्वीकार्य व्यवहार अरब समाजको मूल्य र नैतिकलाई दर्साउँदैन ।’यूएईका नागरिक र सबै पयर्टकमाथि यो नियम लागू हुन्छ । यसमा कुनै पनि पर्यटकलाई कत्ति पनि छुट हुनेछैन ।अतितमा दुबईमा छुट्टीका बेला पर्यटकलाई हिरासतमा लिइएका केही हाई–प्रोफाइल मामिला पनि सार्वजनिक भइसकेका छन् ।सन् २०१७ मा एक बेलायती महिलालाई एक व्यक्तिसँग सहमतिले यौन सम्बन्ध स्थापित गरेका कारण एक वर्षको जेल सजाय सुनाइएको थियो ।यस्तो यसकारण किनभने ती महिलाले ती व्यक्तिसँग विवाह नै नगरी यौन सम्बन्ध स्थापित गरेकी थिइन् । वास्तवमा महिला ती व्यक्तिको धम्कीपूर्ण सन्देशका कारण अधिकारीकोमा गएकी थिइन् र यो सम्बन्धबारे थाहा भएपपि ती महिलालाई सजाय दिइएको थियो ।#dubai