उत्तर प्रदेशको नोएडा प्रहरीले गत मंगलबार दिल्लीमा किसानको विरोध प्रदर्शनका क्रममा भएको हिंसाको मामिलामा ८ जनाबिरुद्ध राजद्रोहको मुद्दा दर्ता गरेको छ । यसमा काँग्रेस नेता शशी थरुरसहित कयौँ वरिष्ठ पत्रकारहरु रहेका छन् । वरिष्ठ पत्रकार राजदीप सरदेसाई, मृणल पाण्डेय, जफर आगा, परेशनाथ, अनन्तनाथ र विनोद के जोसहित एक अज्ञात व्यक्तिको नाम उल्लेख गरिएको छ । उनीहरुमाथि 153 –A, 153 – B, 295 – A, 298, 504, 506, 505 (2), 124 – A, 34, 120 – B , 66 लगायत धाराहरु लगाइएको छ ।एफआईआरमा श्रीमती मृणाल पाण्डेय, जफर आगा, परेशनाथ, अनन्तनाथ र विनोद के जोस आफ्नो समाचार पत्र म्याग्जिन र डिजिटल प्रशारण र सामाजिक सञ्जालको पोष्टका लागि पूर्णरुपमा उत्तरदायी रहेको बताइएको छ ।यस एफआईआरमा उजुरीकर्ताहरुले भनेका छन्, ‘एक षड्यन्त्रअनुसार सुनियोजित दंगा गर्ने र लोकसेवकको हत्या गर्ने उद्देश्यका साथ ती व्यक्तिले राजधानीमा हिंसा गराए । प्रदर्शनकारीहरुलाई २६ जनवरी, २०२१ को गणतन्त्र दिवस परेडपछि निश्चित मार्ग प्रदान गर्दै शान्ति व्यवस्था कायम राख्ने शर्तसहित विरोध प्रदर्शनको अनुमति दिइएको थियो ।’‘तर उपद्रो गर्ने तत्त्वहरुले उपयुक्त अनुमति र निर्धारित मार्गको उल्लंघन गर्दै आफ्नो मागलाई जबरजस्ती मनाउनको आशयले कानुन तोड्दै प्रहरीकर्मीलाई गम्भीररुपमा घायल गरे र सार्वजनिक सम्पत्तिमाथि धेरै क्षति पुर्याए ।’स्रोतः बीबीसी हिन्दी