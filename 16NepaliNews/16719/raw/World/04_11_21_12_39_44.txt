जो बाइडेन अमेरिकाका राष्ट्रपति बनेपछि पहिलो पटक आफ्नो विदेश भ्रमणमा बेलायत पुगेका छन् जहाँ उनले रुसमाथि निशाना साँधेका छन् ।उनले रुसी राष्ट्रपति भ्लादिमिर पुटिनलाईरुसले हानी पुर्‍याउने खालका गतिविधिमा समावेश भए यसका लागि बलियो र सार्थक परिणाम भोग्नुपर्ने चेतावनी दिएका छन् ।ट्रम्प प्रशासनका बेला अमेरिकाको मित्र देशसँग तनावपूर्ण सम्बन्धपछि बाइडेनले अन्य देशसँग बलियो सम्बन्ध राख्ने आफ्नो उद्देश्य भएको बताएका छन् ।बाइडेन जीसेभेन देशको शिखर सम्मेलनका लागि बुधबार बेलायत पुगेका छन् । सम्मेलनका बेला उनी नयाँ ‘एट्लान्टिक चार्टर’ बारे चर्चा गर्नका लागि बेलायती प्रधानमन्त्री बोरिस जोनसनसँग भेटघाट गर्नेछन् ।यो एक तरिकाले सन् १९१४ मा विन्स्टन चर्चिल र फ्रेंकलिन रुजवेल्टबीच भएको सम्झौताको आधुनिक संस्करण हुनेछ जसमा जलवायु परिवर्तन र सुरक्षा जस्ता चुनौतीलाई पनि महत्व दिइनेछ ।आफ्नो आठ दिनको युरोपेली भ्रमणमा बाइडेन विन्डसर क्यासलमा बेलायतकी महारानीसँग भेटघाट गर्नेछन्, जीसेभेन देशका नेताको बैठकमा भाग लिनेछन् र अमेरिकी राष्ट्रपति नेटोको सम्मेलनमा भाग लिनेछन् ।आफ्नो भ्रमणको अन्तिम चरणमा बाइडेन जिनेभामा रुसी राष्ट्रपति भ्लादिमीर पुटिनसँग पनि भेटघाट गर्नेछन् ।ह्वाइट हाउसले रुसी राष्ट्रपतिसँग भेटघाटका बेला बाइडेन हतियारमा लगाम लगाउने, जलवायु परिवर्तन, युक्रेनमा रुसी सेनाको दखल, रुसी साइबर ह्याकिङ गतिविधि र रुसी विपक्षी नेता एलेक्सी नवेलनीलाई जेल पठाएको समेत ‘अन्य थुप्रै महत्वपूर्ण मुद्दा’ मा कुराकानी गर्नेछन् ।मस्कोको एउटा अदालतले बुधबार एलेक्सी नवेलनीसँग सम्बन्धित तीन संगठनलाई चरमपन्थी बताउँदै त्यसलाई गैर कानूनी घोषित गरेको छ ।बुधबार बाइडेन सफकमा बेलायतको बायुसेना आरएएफ मिल्डेनहोल सैन्य हवाई अड्डामा पुगे जहाँ अमेरिकी सैनिक र उनको परिवारलाई सम्बोधित गर्दै उनले पुटिनलाई स्पष्ट सन्देश दिने बताए । दक्षिण पश्चिम ब्रिटेनस्थित कर्नवाल जानु अघि बाइडेन सफक पुगेका थिए ।बाइडेनले भने, ‘हामी रुससँग तनावको स्थिति चाहँदैनौं । हामी दुई देशबीच स्थिर र राम्रो सम्बन्ध चाहन्छौं । तर एउटा कुराको लागि म स्पष्ट छु । यदि रुसी सरकार कुनै प्रकारको हानी पुर्याउने गतिविधिमा समावेश हुन्छ भने अमेरिकाले निकै कडा र सार्थक तरिकाले यसको जवाफ दिनेछ ।पछिल्ला केही वर्षमा थुप्रै मुद्दाको विषयमा अमेरिका र रुसबीच तनाव बढेको छ र दुबै देशको सम्बन्धमा निकै तिक्तता छाएको थियो । अप्रिलमा पुटिनले पश्चिमी शक्तिमा रुसमाथि निशाना साँध्ने कोसिस गरेको आरोप लगाएका थिए र उनलाई लक्ष्मण रेखा पार नगर्न चेतावनी दिएको थियो ।अमेरिकी राष्ट्रपतिले उनको पहिलो विदेश भ्रमणको ‘प्रत्येक चरणमा’ राष्ट्रपतिको रुपमा उनले स्पष्ट पार्न चाहे कि ‘अमेरिका मैदानमा फिर्ता भएको छ र मुश्किलभन्दा मुश्किल चुनौतीसँग जुध्न र भविष्यको सबैभन्दा ठूलो चिन्तासँग जुध्नका लागि संसारभरीका गणतान्त्रिक देश एक साथ उभिएका छन् ।’जीसेभेन शिखर सम्मेलनमा भाग लिनका लागि अन्य देशका नेता शुक्रबार कर्नवाल पुग्नेछन् । नेताबीचको बैठक शनिबार र आइतबार आयोजना हुँदैछ ।जीसेभेन देशको समूहमा क्यानडा, फ्रान्स, जर्मनी, इटली, जापान, बेलायत, अमेरिका र युरोपेली संघ समावेश छन् । यो दुनियाँको सर्वाधिक ठूला र आधुनिक अर्थव्यवस्था भएको मान्यता राखिन्छ ।बीबीसी 