 अमेरिकाका पूर्व राष्ट्रपति डोनल्ड ट्रम्पलाई अमेरिकी संसदको माथिल्लो सदन सिनेटले ६ जनवरीमा संसद् भवनमा हिंसा भड्काएको आरोपबाट मुक्त गरिदिएको छ ।ट्रम्पविरुद्ध महाभियोगको मुद्दा चलिरहेको छ तर सिनेटमा रिपब्लिकन पार्टीले उनलाई दोषी ठहर गर्नबाट बचायो ।यो विषयमा ह्वाइट हाउसले एक आधिकारिक बयान जारी गरेको छ ।बयानमा अमेरिकी राष्ट्रपति जो बाइडेनले आफ्नो विचार राखेका छन् । उनले  भनेका कुरा उनकै शब्दमाःकरिब दुई  हप्ताअघिको कुरा हो जब मैले र मेरी श्रीमती जिलले ६ जनवरीमा हिंसाका बेला संसद् भवनलाई बचाउँदै ज्यान गुमाउने प्रहरी अधिकारी ब्रियन सिकनिकलाई श्रद्धाञ्जली दिएका थियौं ।आज ५७ सिनेटर्स (जसमा रिपब्लिकन पार्टीका सात सदस्य पनि समावेश छन्) ले पूर्व राष्ट्रपति ट्रम्पलाई हाम्रो लोकतन्त्रमाथि भयानक हमलाको दोषी मानेका छन् ।यसअघि हाउस अफ रेप्रिजेन्टेटिभ्समा रिपब्लिकन र डेमोक्रेटिक, दुबै पार्टीका सांसदले उनीमाथि महाभियोग चलाउनका लागि भोट गरेका थिए ।यद्यपि, अन्तिम भोटपछि ट्रम्प दोषी ठहर भएनन् तर उनीमाथि जुन आरोप लागे, त्यसको गम्भीरतालाई कसैले अस्विकार गर्न सक्दैन ।जुन सांसदले ट्रम्पलाई दोषी ठहर गरिनेबारे विरोध गरे, जस्तै कि सिनेटका अल्पसंख्यक नेता म्याक कनेलले पनि स्विकारिसकेका छन् कि राष्ट्रपतिले आफ्नो कर्तव्यलाई नराम्रोसँग नजरअन्दाज गरे र उनी अमेरिकी संसद् भवनमा भएको हिंसा भड्काउनका लागि नैतिक र राजनीतिक रुपमा जिम्मेवार छन् ।आज राती म ती मानिसबारे सोचिरहेको छु जसले त्यस रात बहादुरीतापूर्वक खडा भए । म ती सबैबारे सोचिरहेको छु जसले त्यस रात आफ्नो ज्यान गुमाए, जसको ज्यानमाथि त्यस रात खतरामा रह्यो र आज पनि उनीहरु त्यो रातको डरसँगै बाँचिरहेका छन् ।आज राती म ती सबैबारे सोचिरहेको छु जसले हाम्रो लोकतन्त्रलाई बचाउनका लागि बहादुरीको प्रदर्शन गरे । म ती सबै डेमोक्रेट र रिपब्लिक सदस्य, चुनाव अधिकारी, न्यायाधिस, छानिएका प्रतिनिधि र चुनाव कर्मचारीबारे सोचिरहेको छु जसले चुनाव अघि र पछि बहादुरीताका साथ खडा भए ।हाम्रो इतिहासको यो दुःखद अध्यायमा लोकतन्त्र नाजुक हुन्छ र यसलाई कुनै पनि हातलमा बचाउनुपर्छ भन्ने कुरा याद दिलाइयो ।हामी सतर्क हुनुपर्छ भन्ने कुरा पनि यसले हामीलाई याद दिलाएको छ । अमेरिकामा हिंसा र कट्टरताको कुनै स्थान छैन । अमेरिकी नागरिकको रुपमा यो हामी सबैको विशेषगरी ठूलाको कर्तव्य र जिम्मेवारी हो कि हामीले सत्यको रक्षा गरौं र असत्यलाई हराऔं ।असभ्य युद्धलाई सामाप्त गर्न र हाम्रो देशको आत्माको घाउ भर्नका लागि यहि एउटा तरिका हो ।भविष्यमा हाम्रो अगाडि यही काम छ र यो एउटा यस्तो काम हो जुन हामी सबै मिलेर पूरा गर्नुपर्छ । युनाइटेड स्टेट्स अफ अमेरिकाजस्तै ।#joe biden#donald trump#impeachment