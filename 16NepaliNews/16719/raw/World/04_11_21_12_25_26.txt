तालिबानको अफगानिस्तानमा कब्जाको खबरपछि चीनले कूटनीतिमा व्यवहारिक र हस्तक्षेप नगर्ने नीति अपनाइरहेको  छ ।अमेरिका र रुसजस्तै चीन कहिल्यै अफगानिस्तानमा युद्धमा हिस्सा लिएन तर उसको सीमा अफगानिस्तानसँग जोडिएको छ । इरान र पाकिस्तानको तुलनामा चीन अफगानिस्तानसँग सीमाको सानो हिस्सा मात्रै साझा गर्छ तर रणनीतिक रुपमा यो हिस्सा उसका लागि निकै महत्वपूर्ण छ । चीनको शिन्जियांग प्रान्त अफगानिस्तानको सीमासँग जोडिएको छ जसलाई चीनले यस्तो इलाकाको रुपमा हेर्छ जो आतंकवाद, कट्टरपन्थ र अलगाववादको केन्द्र हो । तर अफगानिस्तानबाट अमेरिका गएपछि त्यहाँको राजनीतिमा जुन खालीपन आएको छ त्यसको विषयमा चीन असाध्यै सतर्क हुनुपर्छ । चीनको सरकारी मिडियामा हालै आएको सम्पादकीयमा अफगानिस्तान ‘साम्रान्यको चिहान जस्तै हो’ र चीनलाई अमेरिका र सोभियत संघको पदचिन्हमा नचल्न चेतावनी दिएको छ । ग्लोबल टाइम्समा छापिएको सम्पादकीयमा भनिएको छ, ‘हामी मान्छौं कि चीन अफगानिस्तानमा आफ्नो प्रभुत्वको प्रयोग सतर्कताका साथ गर्नेछ ।’उक्त सम्पादकीयमा भनिएको छ – कम समयमा चीन अर्थव्यवस्था र व्यापारको मुद्दाको विषयमा तालिबानसँग सम्बन्ध स्थापित गर्न जारी राख्नेछ र यो आश्वासन चाहनेछ कि तालिबान सरकार वीगर मुसलमान समुदायसँग जोडिएको विद्रोही शक्तिको समर्थन गर्नेछैन । साथै यसमा भनिएको छ – बदलामा चीन अफगानिस्तानको मसलमा हस्तक्षेप गर्नेछैन किनभने उसको मान्यता छ कि ‘तपाईं आफ्नो देशमा कस्तो शासन गर्नुहुन्छ योसँग त्यतिबेलासम्म हाम्रो कुनै लेनादेना छैन जबसम्म ‘आतंकवादी’ हाम्रो ढोकासम्म पुग्ने छैनन् ।’  