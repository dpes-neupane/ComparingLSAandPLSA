भारतका पूर्व प्रधानमन्त्री डाक्टर मनमोहन सिंह कोरोना संक्रमण भएका छन् । ८८ वर्षीय सिंह गत १९ अप्रिलका दिन कोरोना संक्रमित देखिए पछि उपचारार्थ नयाँ दिल्लीको एम्स अस्पतालमा भर्ना भएका थिए ।२९ अप्रिल अर्थात् १० दिनको उपचारपछि संक्रमण मुक्त भएपछि उनी 'डिस्चार्ज' भई घर फर्केका छन् । कोरोना संक्रमणको दोस्रो लहरमा भारतभरीबाट नकारात्मक समाचार आइरहेका बेला ८८ वर्षीय वृद्ध पूर्व प्रधानमन्त्री मनमोहन सिंहको स्वास्थ्य लाभको समाचारले सकारात्मक सन्देश दिएको छ ।सिंहले गत ४ मार्चका दिन भारत निर्मित कोवैक्सीनको पहिलो डोज लगाएका थिए । एक महिनाकै अन्तरालमा उनले ३ अप्रिलका दिन कोवैक्सीनको दोस्रो 'शट' लगाएका थिए । मनमोहन सिंहको केसले के देखाएको छ भने कोरोनाविरुद्ध बनेका भ्याक्सिन लिएका व्यक्ति पनि कोरोना संक्रमित हुन सक्छन । भ्याक्सिनले कोरोना संक्रमण नहुने प्रत्याभूति दिँदैन । तर भ्याक्सिन लिएका व्यक्तिमा यसका फलस्वरूप बनेको एन्टीबडीले कोरोना संक्रमणलाई परास्त गरी स्वस्थ हुन महत्वपूर्ण भूमिका निर्वाह गर्छ । ८८ वर्षीय सिंहले गरेको स्वास्थ्य लाभले भ्याक्सिनको प्रामाणिकता, विश्वसनीयता, सान्दर्भिकता, उपयोगिता साबित भएको छ ।