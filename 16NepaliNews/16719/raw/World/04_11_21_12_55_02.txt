जब दुनियाँ कोरोना महामारीका कारण निम्तिएको विनाससँग जुधिरहेका बेला थुप्रै अर्बपतिहरु उदाइरहेका थिए ।फोर्ब्स म्यागजिनले मंगलबार जारी गरेको संसारका सर्वाधिक धनाढ्यको वार्षीक सूचीमा उनीहरुलाई समावेश गरिएको छ ।यो सूचीले हामीलाई जानकारी दिन्छ कि टेस्लाका मालिक एलन मस्क कति तीब्र गतिमा सफलताको सिँढीमा चढिरहेका छन् र किम कार्दाशियांले पनि यो सूचीमा आफ्नो स्थान बनाएकी छिन् ।फोर्ब्स म्यागजिनका एडिटर ए डोलान भन्छन्, ‘महामारीका बावजुद संसारका सर्वाधिक धनाढ्यका लागि यो वर्ष एक रेकर्डजस्तै रह्यो । यतिबेला उनीहरुको सम्पत्तिमा पाँच खर्ब डलरको वृद्धि भयो र नयाँ अर्बपतिको संख्यामा अभूतपूर्व वृद्धि देखियो ।’संसारभरीका २७५५ मानिसहरुलाई यो सूचीमा समावेश गरिएको छ र यसका केही विशेष कुरा यसप्रकार छन् ।फोर्ब्स सूचीका विशेष कुराः– फोर्ब्सको वार्षीक सूचीमा एक अर्ब डलरभन्दा बढी सम्पत्ति हुने व्यक्तिको संख्यामा अत्यधिक वृद्धि भएको छ ।– सन् २०२१ मा २७५५ मानिसहरु यो सूचीमा स्थान बनाउन सफल भए जुन अघिल्लो वर्षको संख्यामा ६ सय बढी थियो ।– सूचीमा स्थान पाउने सबै मानिसहरुको पूरा सम्पत्तिलाई मिसाउने हो भने १३.१ ट्रिलियन अमेरिकी डलर बराबर बन्छ । सन् २०२० को सूचीभन्दा यो ८ खर्ब डलर बढी हो ।– यीमध्ये ८६ प्रतिशत मानिसहरुले कोरोना महामारीका बेला आफ्नो आर्थिक हैसियत उकासेका छन् ।– फोर्ब्स म्यागजिनले सन् २०२१ को सूचीमा ४९३ नयाँ नाम जोडिएको छ । अर्थात् प्रत्येक १७ घण्टामा एक नयाँ अर्बपति ।– यी नयाँ मानिसहरुमा २१० चीनका छन् जबकी ९८ अमेरिकाका हुन् ।एलन मस्कको आश्चर्यचकित सफलताःअमेजनका संस्थापक जेफ बेजोस लगातार चार वर्षदेखि संसारका सबैभन्दा धनाढ्य व्यक्तिको ओहदामा छन् । उनको कूल सम्पत्ति १७७ अर्ब डलर छ ।तर यो सूचीको दोस्रो स्थानमा ठूलो परिवर्तन दर्ता गरिएको छ । एलन मस्क अघिल्लो वर्ष फोर्ब्सको सूचीमा ३१ औं नम्बरबाट दोस्रो स्थानमा पुगेका छन् ।अघिल्लो वर्षको सूचीमा फोर्ब्सले अन्दाज लगाएको थियो कि उनको सम्पत्ति २४.६ अर्ब डलरको छ । यो वर्ष यो बढेर १५१ भएको छ ।फोर्ब्सका एडिटर भन्छन्, ‘यसको प्रमुख कारण उनको कम्पनी टेस्लाको सेयरमा ७०५ प्रतिशतको वृद्धि ।’फ्रेन्च व्यापारी बर्नार्ड एरनल्ट एण्ड फेमिली यो सूचीमा तेस्रो स्थानमा छन् । चौथो नम्बरमा माइक्रोसफ्टका बिल गेट्स र पाँचौं नम्बरमा फेसबुकका मार्क जुकरबर्ग छन् ।किम कार्दाशियांको प्रवेशःफोर्ब्सको सूचीमा पहिलो महिला १७ औं स्थानमा छिन् । उनी हुन् वालमार्टका संस्थापकका एक्ली छोरी एलिस वाल्टन ।उनीपछि २२ औं स्थानमा दोस्री महिला हुन् । उनी हुन् जेफ बेजोसकी पूर्व श्रीमती म्याकेन्जी स्कट ।यो सूचीमा जुन नामले सबैलाई आकर्षित गरेको छ, ती हुन् किम कार्दाशियां वेस्ट ।फोर्ब्सको अनुमान अनुसार उनको कूल सम्पत्ति एक अर्ब डलरभन्दा बढी छ । अघिल्लो वर्ष अक्टोबरमा किमसँग ७८० मिलियन डलरको सम्पत्ति थियो ।म्यागजिनक अनुसार उनको लगानी, अन्य सम्झौता र टेलिभिजनमार्फत् हुने आम्दानीले उनलाई यो स्थान दिलाएको हो ।#forbes list