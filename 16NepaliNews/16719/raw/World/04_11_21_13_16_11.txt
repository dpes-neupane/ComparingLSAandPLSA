 स्पेनको राजधानी म्याड्रिडस्थित सिटी सेन्टरमा भएको बिस्फोटमा कम्तिमा दुई जनाको मृत्यु भएको छ भने ८ जना घाइते भएका छन् । स्पेनिस मिडियाका अनुसार एक नर्सिङ होमको नजिकको भवनमा बिस्फोट भएको हो । सामाजिक सञ्जालमा सेयर गरिएको भिडियोमा भवनको भगनावशेसहरु सडकमा छरिएको देखिएको छ ।आपत्कालिन सेवाका अधिकारीहरु अनुसार घटनामा ८ जना घाइते छन् भने एक जनाको अवस्था चिन्ताजनक रहेको छ ।सहरका मेयरले घटनामा कम्तिमा दुई जनाको मृत्यु भएको र प्रारम्भिक सूचनाअनुसार बिस्फोट ग्यास लिकका कारण भएको हुनसक्ने जानकारी दिएका छन् । बिस्फोटपछि भवनमा आगो लागेको छ ।