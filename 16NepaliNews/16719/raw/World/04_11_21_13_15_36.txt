जो बाइडेनले अमेरिकाको ४६ औं राष्ट्रपतिको रुपमा शपथ लिइसकेका छन् । डोनाल्ड ट्रम्पको अब पूर्व राष्ट्रपतिको रुपमा इतिहासमा दर्ता भइसकेको छ । ट्रम्प जनवरी ७ अघि आफूले चुनाव हारेको स्विकार गर्न नै तयार थिएनन् । चुनावमा धाँधलीको आरोपमा अडिरहे । उनले बाइडेनलाई जीतको औपचारिक बधाईसमेत दिएनन् । १५० वर्षमा उनी पहिलो यस्तो राष्ट्रपति बनेका थिए जसले नयाँ राष्ट्रपतिको सपथ समारोहमा भाग लिएका थिएनन् । यूएसएटुडेको एक रिपोर्ट अनुसार ट्रम्पले राष्ट्रपतिको रुपमा आफ्ना अन्तिम दिनमा एउटा मात्रै परम्पराको पालना गरे जबकी उनले चारवटा परम्परा तोडे । आउनुहोस्, यसबारे जानकारी लिऔंःएउटा परम्परा जुन ट्रम्पले निभाएःकार्यकाल समाप्त भएपछि र ह्वाइट हाउस छोड्नु अघि पूर्व राष्ट्रपतिले नयाँ राष्ट्रपतिका लागि एउटा नोट अर्थात् चिट्ठी छोडेर जान्छन् । ट्रम्पले यो एउटा परम्परा निभाए । उनले ओभल अफिसमा बाइडेनका लागि नोट अर्थात् लेटर छोडे । अब बाइडेन यो बताउनका लागि तयार छैनन् कि आखिर उक्त चिट्ठीमा के लेखिएको छ । उनले यसलाई नीजि चिट्ठी बताइरहेका छन् । चार परम्परा जुन ट्रम्पले तोडेः१. बाइडेनलाई ह्वाइट हाउस आउने निम्तो दिइएनःपरम्पराका अनुसार चुनाव नतिजा स्पष्ट भएपछि वर्तमान राष्ट्रपति भावी राष्ट्रपति (नव निर्वाचित राष्ट्रपति) लाई ह्वाइट हाउस आउने निम्तो दिन्छन् । ट्रम्पले ७ जनवरीसम्म हार मानेका थिएनन् । जब संसद्मा हिंसा भयो र ट्रम्पको चौतर्फी आलोचना भयो तबमात्रै उनले हार स्विकारेका हुन् तरपनि बाइडेनलाई बधाई दिएनन् । चार वर्षअघि जब ट्रम्पले चुनाव जितेका थिए तब बराक ओबामाले उनलाई ह्वाइट हाउस बोलाएका थिए । यसअघि जर्ज डब्ल्यू बुशले ओबामालाई ह्वाइट हाउस र ओभल अफिस देखाएका थिएनन् । २. फर्स्ट लेडीजको ‘टी एण्ड टुर’ परम्पराःट्रम्पले जस्तो बयानबानी उनकी श्रीमती मेलानियाले त गरिनन् तर परम्परा तोड्ने मामिलामा उनी पनि पछि परिनन् । करिब सय वर्षपछि यस्तो भयो जब फर्स्ट लेडी (यसपटक मेलानिया ट्रम्प) ले भावी फर्स्ट लेडी (जिल बाइडेन) लाई ह्वाइट हाउस बोलाइनन् । परम्पराका अनुसार भावी प्रथम महिलालाई वर्तमान प्रथम महिलाले चियामा बोलाउँछिन् । त्यसपछि उनलाई ह्वाइट हाउसको सयर गराउँछिन् । यो ट्रान्सफर अफ पावरको हिस्सा हो । बाइडेनकी छोरी एश्लेले मेलानियाको यो व्यवहारलाई दुःखद बताइन् । ३. ट्रम्पले नव निर्वाचित राष्ट्रपतिलाई शपथ दिलाउन लगेनन्ःसपथ ग्रहण अघि ह्वाइट हाउसको नर्थ पोर्टिकोको सिँढिमा राष्ट्रपति (यसपटक ट्रम्प) ले नव निर्वाचित राष्ट्रपतिलाई रिसिभ गर्छन् । त्यसपछि सँगै संसद भवन पुग्छन् जहाँ सपश ग्रहण कार्यक्रम हुन्छ । सन् २०१७ मा ट्रम्प र मेलानियालाई मिशेल र बराक ओबामाले रिसिभ गरेका थिए । यसपटक ट्रम्प सपथ ग्रहण कार्यक्रममा समावेश भएनन् । ह्वाइट हाउस चिफ टिमोथी हर्लेथले बाइडेनलाई बधाइ दिए । पद सम्हालेपछि सर्जन जनरलसँगै टिमोथीलाई पनि छुट्टी दिइयो । ४. सपथ ग्रहण समारोहमा समावेश नहुनुः१५२ वर्षपछि यो पहिलो मौका थियो जब नवनिर्वाचित राष्ट्रपतिको सपथ ग्रहण समारोहमा राष्ट्रपति समावेश भएनन् । यसअघि सन् १९६९ मा एन्ड्रू जोनसन एस. ग्रान्ट (१८ औं राष्ट्रपति) को सपथ ग्रहण समारोहबाट टाढा थिए । जोनसन त्यतिबेला ह्वाइट हाउसमा नै थिए । ट्रम्प एक कदम अगाडि थिए । उनले फ्लोरिडा प्रस्थान हुनुअघि एन्ड्रू एयरबेसमा समर्थकलाई सम्बोधन गरे । यो विदाई भाषणभन्दा राजनीतिक भाषण थियो ।  #donald trump