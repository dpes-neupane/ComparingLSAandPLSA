अष्ट्रेलियाले भारतमा फसेका आफ्ना नागरिकलाई फिर्ता गर्नका लागि १५ मेदेखि फ्लाइटको सुरुवात गर्ने जानकारी दिएको छ ।कोरोनाको दोस्रो लहरको मार झेलिरहेको भारतमा फसेका अष्ट्रेलियाली नागरिकलाई स्वदेश फिर्ता हुनबाट प्रतिबन्ध लगाउने प्रधानमन्त्री स्कट मोरिसनले  यो निर्णयका लागि व्यापक आलोचनाको सामना गर्नुपरेको थियो ।प्रतिबन्ध लगाउँदै अष्ट्रेलियाली सरकारले भारतबाट अष्ट्रेलिया फिर्ता हुने मानिसहरु जेलसमेत जानुपर्ने सम्भावना रहेको बताएको थियो । त्यसपछि यस्तो सजायको कुरा गरेका कारण मानिसहरुको रिस बढ्दै गएको देखेपछि यो हप्ताको सुरुवातमा मरिसनले जेल पठाउने सम्भावना निकै कम भएको बताएका थिए ।शुक्रबार अष्ट्रेलियाली सरकारले भारतमा फसेका ९ सय असुरक्षित मानिसहरुलाई फिर्ता गर्नका लागि मेको मध्यमा तीन फ्लाइट चलाउने घोषणा गरेको छ । क्वारेन्टिनमा राखिनेछःयी मानिसहरुलाई उत्तरी भागमा रहेको होवर्ड स्प्रिंग क्वारेन्टिनमा राखिनेछ जहाँ अर्को हप्तासम्म बेडको संख्या बढाएर २ हजार पुर्याइनेछ ।अष्ट्रेलिया आफ्नो नागरिकमाथि लगाएको यात्रा प्रतिबन्धलाई भारतबाट आउने मानिसहरुमा संक्रमणको दर निकै धेरै भएको र यसले क्वारेन्टिन प्रणालीमा दबाब बढ्ने बताउँदै जायज बताउँदै आएको थियो ।उनले भने, ‘योजनाका अनुसार १५ मेदेखि हामी भारतबाट आउने मानिसहरुका लागि बन्दोबस्त गर्न सक्नेछौं ।’भारतमा अष्ट्रेलियाली नागरिक र त्यहाँका स्थायी निवासी गरेर कूल ९ हजार मानिस फसेका छन् । मोरिसनले अर्को हप्तासम्म अधिकारीले व्यावसायिक उडान सुरु गर्नेबारे निर्णय लिने भने बताएका छन् । अष्ट्रेलिया जाने धेरैजसोले व्यावसायिक उडान नै लिनुपर्नेछ ।भारत संसारभरी कोरोना महामारीको चपेटमा सबैभन्दा नराम्रो तरिकाले उल्झिएको छ । दैनिक संक्रमणका लगभग चार लाख मामिला देखिएका छन् र अस्पतालमा बेड र अक्सिजनको चरम अभाव छ ।अष्ट्रेलिया ती थुप्रै देशमध्ये एक हो जसले भारतका लागि यस्तो समयमा स्वास्थ्य आपूर्ति पठाएको छ ।याे पनिःभारतबाट अस्ट्रेलिया फर्कनेलाई ५ वर्ष जेल सजाय ! तर यो हप्ता अष्ट्रेलियाको सरकारले मानिसहरुको रिसको सामना गर्नुपर्‍यो । अष्ट्रेलिया आफ्ना नागरिकलाई खतरामा बस्न बाध्य पारिरहेको छ र आफ्नो घर फिर्ता हुँदा सजाय दिइरहेको छ भन्ने आम धारणा स्थापित भयो ।क्रिकेटरबाट कमेन्टर बनेका माइकल स्टेलरले ट्वीटरमा प्रधानमन्त्रीमाथि आरोप लगाउँदै भने, ‘उनको हात मानिसहरुको रगतले लत्पत्तिएको छ । नीजि विमान लिएर आउनुहोस् र हेर्नुहोस् कि सडकमा कसरी शव छरिएका छन् ।’स्टेलर ती ४० अष्ट्रेलियाली नागरिकमध्ये एक हुन् जो भारतमा आइपीएलमा भाग लिन आएका थिए । यो लीग यसै हप्ताको सुरुवातमा नै स्थगित गरिएको छ ।अष्ट्रेलियाली क्रिकेटर बोर्डले खेलाडीलाई भारतबाट बाहिर निकालिसकिएको र एकपटक प्रतिबन्ध हटे उनीहरुलाई चार्टर्ड फ्लाइटबाट स्वदेश फिर्ता गरिने जानकारी दिएको छ ।सीमा प्रतिबन्ध लगाउने अष्ट्रेलियामा संक्रमणको दर शून्य छ । कडा प्रतिबन्धका कारण यस्तो सम्भव हुन पाएको बताइएको छ । यसै हप्ता सिड्नीमा दुई नयाँ संक्रमित भेटिएका थिए ।बीबीसी#australia