कोरोनाको रेकर्ड मामिलाबीच ६२ दिनसम्म चलेको मतदान प्रक्रियापछि आज बंगाल, असम, तमिलनाडु, केरल र पुडुचेरीको चुनावी नतिजा आइरहेको छ । तीन राज्य बंगला, केरल र असममा यसअघिको नतिजामा बदलाव देखिएको छैन । अर्थात् बंगलमा तृणमूल, केरलमा एलडीएफ र असममा भाजपाले नै नयाँ सरकार बनाउने देखिएको छ, जुन यसअघि पनि थियो । तमिलनाडुमा भने बदलाव देखिएको छ । त्यहाँ द्रमुकले सरकार बनाउने देखिएको छ । चुनावमा काँग्रेससँग उसले गठबन्धन बनाएको थियो ।निर्वाचन आयोगका अनुसार पश्चिम बंगालमा २९२ मध्ये २६३ सिटको रुझान आएको छ । सत्ताधारी टीएमसी १७२ सिटले अघि रहेको छ भने भाजपाले ८७ सिटमा अग्रता बनाएको छ । काँग्रेस र बाम मोर्चाले अहिलेसम्म कुनै पनि सिटमा अग्रता बनाउन सकेको छैन । यद्यपि, ममता बनर्जी भने नन्दीग्राममा पछि परिरहेकी छन् । उनी भाजपाका शुभेन्दु अधिकारीभन्दा ७ हजार मतले पछि परेकी छन् ।तमिलनाडुमा द्रुमकले १३९ सिटमा अग्रता बनाउँदा अन्नाद्रमुकले ९४ सिटमा अग्रता बनाएको छ ।असममा भाजपा ८४ सिटमा अगाडि रहँदा काँग्रेस ४० सिटमा अघि छ ।दैनिक भास्कर