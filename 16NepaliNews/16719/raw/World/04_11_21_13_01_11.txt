स्विडेनस्थित एक अनुसन्धान संस्थाले हतियारको निर्यातको मामिलामा पछिल्लो पाँच वर्षमा अमेरिकाको ग्लोबल साझेदारीको ३७ प्रतिशत ओगटेको जानकारी दिएको छ ।अमेरिका, फ्रान्स र जर्मनीको ग्लोबल निर्यातमा वृद्धि भएको छ जबकी रुस र चीनको निर्यातमा गिरावट आएको छ ।शीत युद्धपछि आयात र निर्यात आफ्नो उच्चतम स्तर नजिक छ । यद्यपि, महामारीको प्रभावपछि यसमा परिवर्तन देख्न सकिन्छ ।हतियारको आयातको मामिलामा मध्य पूर्वमा सबैभन्दा बढी वृद्धि देखिएको छ ।स्टकहोम इन्टरनेशनल पिस रिसर्च इन्स्टिच्युट (सिपरी) मा वरिष्ठ अनुसन्धानकर्ता पिटर वेजमन भन्छन्, ‘हतियार किनबेचको मामिलामा पछिल्लो दुई दशकदेखि हुँदै आएको वृद्धि अब समाप्त भएको छ भनेर अहिले नै भन्नु गलत हुनेछ ।’‘कोभिड–१९ महामारीको आर्थिक असरका कारण केही देश आफ्नो हतियार आयातको स्थितिको समीक्षा गर्न सक्छन् । यद्यपि, यही समयमा महामारीका बेला सबैभन्दा खराब स्थितिमा थुप्रै देशले हतियारको निकै ठूलो सम्झौता पनि गरेका थिए ।’सिपरीका अनुसार सन् २०१६ देखि २०२० को बीचमा पछिल्लो पाँच वर्षको तुलनामा अन्तरराष्ट्रिय हतियारको बिक्रि स्थिर थियो ।अमेरिकामा करिब आधा (४७ प्रतिशत) निर्यात मध्य पूर्वमा हुन्छ जसमध्ये साउदी अरबले मात्रै २४ प्रतिशत अमेरिकी हतियार खरिद गर्छ ।अमेरिकाले यतिबेला ९६ देशलाई हतियार वितरण गरिरहेको छ र पछिल्लो पाँच वर्षमा यसको कूल ग्लोबल प्रतिशत बढेको छ ।फ्रान्सको हतियारको निर्यात ४४ प्रतिशत छ, यस्तै जर्मनीको २१ प्रतिशतसम्म बढेको छ ।इजराइल र दक्षिण कोरिया दुबैले आफ्नो निर्यात तीब्र रुपमा बढाएको छ तर दुबै अहिले पनि हतियार निर्यातको मामिलामा निकै साना देश हुन् ।रुसको चीनको व्यापारमा कमीःरुस र चीन दुबैको हतियार निर्यातमा गिरावट देखिएको छ । यति हुँदाहुँदै पनि दुबै देश सब–सहारा अफ्रिकी देशका ठूला सप्लायर बनेका छन् ।रुसको हतियारको निर्यातमा २२ प्रतिशत गिरावट आएको छ र यसको सम्बन्ध भारतसँग छ किनभने भारतसँग उनको हतियार निर्यातमा ५३ प्रतिशत गिरावट देखिएको छ ।सिपरीका अनुसन्धानकर्ता एलेक्जेन्डर कुईमोवा भन्छन्, ‘रुसले थुप्रै देशसँग हालै ठूला हतियारको सम्झौता गरेको छ र यसको निर्यात अबका वर्षमा बढ्नेछ । उसले थुप्रै क्षेत्रमा अमेरिकासँग कडा प्रतिस्पर्धाको सामना गर्नुपरिरहेको छ ।’पाकिस्तान, बंगलादेश र अल्जिरियाले सबैभन्दा बढी चिनियाँ हतियार खरिद गर्छ ।बीबीसी