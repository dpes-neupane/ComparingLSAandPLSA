 बुधबारदेखि अमेरिकाको टेक्सस राज्यमा गर्भपतनसम्बन्धी नयाँ कानुन लागू भयो । जसअनुसार गर्भ बसेको ६ हप्तापछि गर्भपतन गराउन पाइने छैन । सन् १९७३ मा  त्यहाँको सर्वोच्च अदालतले गर्भपतनसम्बन्धी एउटा अधिकार स्थापित गरेको भए पनि टेक्सस राज्यले भने सङ्घीय सरकारको भन्दा फरक र अति कडा कानुन कार्यान्वयनमा ल्याएको छ ।अन्य राज्यहरूले पनि यस्तै कानुन पारित गरेका छन् । तर, यी मापदण्डले कानुनी चुनौती सामना गर्नुपरेको छ  । टेक्सस कानुन यसमध्ये कार्यान्वयन हुने पहिलो हो । अमेरिकी सर्वोच्च अदालतले बुधबार मध्यरातअघि नै यो कानुनमा रोक लगाउन अस्वीकार गरेको थियो । जुन शैलीले टेक्ससको कानुन लेखिएको छ, त्यस आधारमा हेर्दा यसलाई सर्वोच्च अदालतमा चुनौती दिन पनि मुस्किल पर्न सक्छ । टेक्सस राज्यस्थित गुटम्याचर इन्स्टिच्युटकी स्टेट पोलिसी एनालिस्ट एलिजावेथ नासले यसलाई असंवैधानिक बताएकी छिन्  ।के यो कानुनले गर्भपतनमा पूर्ण रोक लगाउँछ ?जब भ्रूणमा कार्डियाक गतिविधि (हृदय गति) पहिचान हुन्छ, तब गर्भपतन गर्न पाइँदैन । झन्डै ६ हप्ताको गर्भावस्थामा यस्तो हुन्छ । यो निकै सुरुवाती अवस्था हो र धेरै महिलाहरूलाई यति बेलासम्म आफू गर्भवती भएको पत्तो हुँदैन ।यति बेलासम्म महिलाहरूको महिनावारी रोकिएको हुन्छ । टेक्ससको कानुनअनुसार महिनावारी रोकिएको दुई साताभित्र महिलाले आफ्नो अवस्था पहिचान गर्नुपर्छ । उसले परीक्षणमार्फत् गर्भवती भए–नभएको पुष्टि गर्नुपर्छ र गर्भ राख्ने वा फाल्ने भन्ने निर्णय यही दुई साताभित्र लिनुपर्छ ।धेरै महिलाहरूले आफ्नो महिनावारी चक्रलाई ख्याल गरिरहेका हुँदैनन्, कतिपयको महिनावारी नै अनियमित हुन्छ । वा उनीहरूले कहिले महिना पुग्छ भनेर ध्यान दिएका हुँदैनन् । ‘यस्तो हुने सम्भावना अति नै छ, ६ महिनाभित्र महिलाहरूले आफू गर्भवती भएको पत्तो नपाउने सम्भावना अति नै छ,’ अमेरिकन कलेज अफ अब्स्टे«टिसियन्स एन्ड गाइनोकोलोजिस्टका डाक्टर जेन्निफर भिल्लाभीसेसिन्योले भने ।अल्ट्रासाउन्डमा पहिचान हुने कार्डियाक गतिविधि वास्तविक हृदय गति नरहेको उनले बताइन् । उनका अनुसार इलेक्ट्रिकल गतिविधिले यस्तो हुन्छ । तर, हृदयका भल्भ्सहरु यति बेलासम्म बनिसकेका हुँदैनन् । र यही आवाजले गर्भावस्थाको व्यवहारिक सङ्केत दिँदैन । ‘उनीहरूलाई गर्भधारणबारे जानकार हुन र त्यसलाई छोटो समयमा व्यवस्थापन गर्नका लागि निर्णय गर्न बाध्य पारिनु नैतिक रूपमा सही छैन,’ भिल्लाभीसेसिन्योले भनिन् ।बलात्कार, हाडनाता करणी र आमाको सुरक्षाका सवालमा यो कानुन आकर्षित हुन्छ वा हुँदैन ?यो कानुनले बलात्कार  वा हाडनाता करणी भन्दैन । अर्थात्, यी अवस्थामा पनि कानुन लागु हुनेछ । स्वास्थ्यका कारण अर्थात् आमाको सुरक्षाको सवाल निम्तिएमा गर्भपतन गर्न सकिन्छ । तर, गर्भवती हुनु आमाको जीवनका लागि घातक छ भने मात्रै यस्तो गर्न पाइन्छ । ‘यो निकै साँघुरो अपवाद हो,’ भिल्लाभीसेसिन्योले भनिन् ।तर, कस्ता अवस्थामा आमाको स्वास्थ जोखिममा हुनेछ भनेर विस्तृत रूपमा उल्लेख गरिएको छैन । ‘पक्कै पनि स्वास्थ सेवा दिनेहरु यस कानुनको व्याख्या गर्ने क्रममा धेरै पुरातनवादी हुनेछन् किनकी उनीहरूले लाईन क्रस गर्न चाहन्नन्,’ भिल्लाभीसेसिन्योले भनिन् ।के अमेरिकामा टेक्ससको कानुन सबैभन्दा कडा हो ? जर्जिया, मिसिसिपी, केन्टुकी र ओहायोले पनि हर्टबिट कानुन पारित गरेका छन् । जसअनुसार अल्ट्रासाउन्ड स्क्यानमा एकपटक कार्डियाक गतिविधि पहिचान भएपछि गर्भपतन गर्न पाइँदैन ।यी कानुनले पनि ६ सातापछि गर्भपतनलाई रोक लगाउनेछन् । तर, यी राज्यहरूमा कानुनी झमेलाका कारण यो नयाँ नियम लागू भइसकेको छैन । रो ई वाडेले तय गरेको कानुनी मापदण्डभन्दा १८ साताले चाँडो हो ।रोय भी वाडेले २४ सातासम्म गर्भपतन गर्न पाइने कानुन तय गरेका थिए ।  टेक्ससमा गर्भपतन सेवा उपलब्ध गराउनेहरुको अनुमानमा गर्भपतन गराउने ८५ प्रतिशत बिरामीहरू कम्तीमा ६ हप्ता नाघिसकेका गर्भवती हुन्छन्  र राज्यको नयाँ कानुनअनुसार उनीहरूले अब हेरचाह पाउने छैनन् । ​टेक्सस कानुनको सबैभन्दा ठूलो मारटेक्ससमा आमा बन्ने उमेरका महिलाहरूको सङ्ख्या ७० लाख छ । र नयाँ कानुन लागू भएकाले उनीहरूलाई गर्भपतन गराउन समस्या हुनेछ । ठूलो समस्या जोखिम जनसङ्ख्यामा हुन्छ । यसमा किशोरीहरू समावेश छन्, जसलाई आफू गर्भवती भएको निकै ढिलो मात्रै थाहा हुन्छ । यसमा कम आय भएका व्यक्ति पर्छन्, जसलाई गर्भपतनको प्रक्रिया पूरा गर्नका ५ सय ५० डलर खर्चन मुस्किल छ । र अश्वेत तथा कागज नभएका आप्रवासीहरू पर्छन् । गुटम्याचर इन्स्टिच्युटका अनुसार टेक्ससमा २०१९ मा गर्भपतन गर्नेमध्ये ७० प्रतिशत अश्वेत महिला थिए ।कम आय भएका महिलाहरूका लागि गर्भपतनमा सहयोग गर्दै आएको संस्था टेक्सस इक्वेल एक्सिस फन्डकी कार्यकारी निर्देशक कम्योन कोन्नरले नयाँ कानुनले अश्वेत महिलाहरूमा पार्ने सम्भावित असरलाई लिएर आफू चिन्तित भएको बताइन् । उनका अनुसार अहिल्यै अश्वेत जनसङ्ख्यामा मातृ शिशु मृत्युदर उच्च छ ।कागज नभएका महिलाहरूलाई उपचारका लागि राज्यका अन्य स्थान सहजै जान मुस्किल छ  । र, दीर्घ रोग भएका महिलाहरूमा गर्भधारण घातक बन्न सक्छ । (स्रोत– न्यूयोर्क टाइम्सबाट भावानुदित)#गर्भपतन