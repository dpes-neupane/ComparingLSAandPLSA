केन्द्रीय स्वास्थ्यमन्त्री हर्षवर्धनले पूर्वप्रधानमन्त्री मनमोहन सिंहको अवस्था स्थिर रहेको जानकारी दिएका छन् । ८८ वर्षीय सिंह कोरोना संक्रमित भएपछि सोमबार दिल्लीको एम्स अस्पतालमा भर्ना गरिएको थियो ।डाक्टर हर्षवर्धनले ट्वीट गर्दै भनेका छन्, ‘मैले एम्समा मनमोहन सिंहजीको उपचारमा संलग्न मेडिकल टिमसँग उनको बारेमा जानकारी दिएँ । उनको अवस्था स्थिर रहेको छ । उनको यथासम्भव राम्रो ध्यान राखिएको छ । हामी सबै वहाँको शीघ्र स्वास्थ्यलाभको लागि प्रार्थना गर्दछौँ ।’Followed up on Dr Manmohan Singh Ji’s health with the medical team attending to him at AIIMS, Delhi. His condition is stable.  Best possible care is being provided to him. We all pray for his quick recovery.— Dr Harsh Vardhan (@drharshvardhan) April 20, 2021सिंहले दुई दिनअघि कोरोनाको स्थितिबारे प्रधानमन्त्री नरेन्द्र मोदीलाई पत्र लेखेका थिए । उक्त चिट्ठीको स्वास्थ्मन्त्री हर्षवर्धनले सोमबार विस्तारमा जवाफ लेखेका थिए ।  