अफगानिस्तानको पुनर्निर्माणको परियोजनाका लागि विशेष अमेरिकी निरीक्षकले देशको कूल बजेटको ८० प्रतिशत हिस्सा विदेशी मद्दतबाट पाइने बताएका छन् ।अफगानिस्तानमा तालिबानको नियन्त्रण स्थापित भएपछि यी आर्थिक मद्दत बन्द हुने हुन् कि भन्ने खतरा तेर्सिएको छ । हालसम्म थुप्रै अन्तरराष्ट्रिय संगठन, वित्तिय संस्था र केही देशले अफगानिस्तानलाई दिइने आर्थिक मद्दत रोकेका छ । – विश्व बैंकले अफगानिस्तानको पुनर्निर्माणसँग जोडिएको परियोजनाबाट आफ्नो हात झिकेको छ । – अगस्टमा अन्तर्राष्ट्रिय मुद्रा कोषको तर्फबाट अफगान सरकारले ४४० मिलियन डलरका मद्दत पाउँदै थियो जुन अब स्थगित भएको छ । – अमेरिकाले अफगानिस्तानलाई सात अर्ब डलरको विदेशी मुद्रा भण्डार फ्रिज गरिदिएको छ । – जर्मनीले पनि अफगानिस्तानलाई दिइने आर्थिक सहायता रोक्ने निर्णय गरेको छ । यस वर्ष उसले अफगानिस्तानलाई ३०० मिलियन डलर दिँदै थियो । स्वीडेन र फिनल्याण्डले पनि यस्तै कदम उठाएको छ । – युरोपेली संघले पनि अफगानिस्तानको विकासमा मद्दत दिइने आर्थिक सहायता रोकिदिने बताएको छ । युरोपेली संघको तर्फबाट अफगानिस्तानले सन् २०२१ देखि २०२४ का बीच १.४ अर्ब डलरको रकम पाउँदै थियो । यद्यपि, अर्कोतर्फ मानवीय सहायतास्वरुप दिइने मद्दत बढ्न आशा जताइँदैछ । १९ अगस्टमा बेलायतले यस वर्ष मानवीय सहायताको रुपमा दिइने रकम बढाएर २६८ मिलियन पाउन्ड गरिदिनेछ । यद्यपि, प्रधानमन्त्री बोरिस जोनसनको सरकारले तालिबान आएपछि यो राशि भुक्तानीमा केही असर पर्ने नपर्ने बारे कुनै प्रतिक्रिया दिएको छैन । अघिल्लो वर्ष अफगानिस्तानका दान दाता संगठन र देशबीच आयोजना भएको  एक सम्मेलनमा उसलाई १२ अर्ब डलरको सहायता रकम दिने बचन दिइएको थियो । तर सत्तामा आएको परिवर्तनले यो भुक्तानीमा कस्तो असर पर्छ, यो अहिलेसम्म स्पष्ट हुन सकेको छैन । 