दुबईका एक बडी बिल्डरमाथि एक भयानक दुर्घटना भएको छ । रायन क्रोली नामका यी बडी बिल्डर जिममा बेन्च प्रेस व्यायाम गरिरहेका थिए । रायनले असाध्यै भारी तौल उठाएका थिए जसका कारण उनको नियन्त्रण गुम्यो र उनको दाहिने हातको मांसपेशी फुट्यो र उनलाई भर्ना गर्नुपर्यो ।रायनका ट्रेनर पनि उनीसँगै थिए । रायनको टाउकोमा मेसिन नखसोस् भन्ने कुरामा उनी केन्द्रीत थिए । रायनले उक्त व्यायामका बेला १८० किलो तौल उठाएको बताइन्छ । भिडियोमा देखिए अनुसार रायनले असाध्यै भारी बेन्च प्रेस गर्नेबेला तौललाई माथि लैजाने क्रममा अचानक उनको दायाँ हातको मांसपेशी फुट्यो र रायन पीडाका कारण तड्पिन थाले ।स्मरण रहोस् रायनका कोच ल्यारीले उनका लागि गोफन्डमी मा सहयोग गरेका थिए र यो फन्ड पेजको सहारामा रायनका लागि पाँच दिनमा लगभग ३८ हजार डलर अर्थात् ४४ लाख रुपैयाँ जुटाइयो । रायन बेलायतका हुन् र दुबईमा उनका इन्स्योरेन्सले उनको मेडिकल बिल कभर गर्न सक्दैनथ्यो ।रायनको शल्यक्रिया भइसकेको छ । उनले इन्स्टाग्राममा पोट गर्दै एक घण्टामा हुनुपर्ने शल्यक्रिया चार घण्टामा पूरा भएको बताए । उनले लेखे, ‘म शल्यक्रिया हुनुअघि निकै डराएको थिएँ र मेरो बडी बिल्डिङको करियर सुरु हुनु अघि नै समाप्त हुने हो कि भन्ने डर थियो ।’रायनले इन्स्टाग्राममा पोस्ट गर्दै लेखे, ‘मलाई अहिले पनि असाध्यै दुखिरहेको छ । टाउकोदेखि खुट्टासम्म पूरा शरीर सुन्निएको छ । यद्यपि, रिकभरीको सुरुवात अब हुन्छ । मैले आफ्नो हात फिर्ता पाउनका लागि एक गम्भीर योजना फलो गर्नुपर्नेछ । सबैभन्दा पहिला त म यस्तो हातसहित घरमा सहज हुनुपर्नेछ र त्यसपछि बिस्तारै म जिममा जानेछु ।’    View this post on Instagram           A post shared by Larry (@larrywheels) 