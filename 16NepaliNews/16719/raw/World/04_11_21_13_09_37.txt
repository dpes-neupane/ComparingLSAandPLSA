एजेन्सी । लद्दाखबाट सेना हटाउने विषयमा भारत र चीनबीच सहमति जुुटेको छ । भारतका रक्षामन्त्री राजनाथ सिंहले दुुई देशबीच सेना हटाउने सहमति बनेको जानकारी दिएका हुन् । यसअघि महिनौंदेखि लद्दाख क्षेत्रमा दुुई देशका सेना टकरावको अवस्थामा थिए । धेरै चरणका सैन्य र कुटनीतिक छलफलपछि सहमति जुटेको सिंहले संसद्मा जानकारी गराएका हुन् । ‘पेंगन्ग तालको उत्तर दक्षिण किनारबाट सेना हटाउने विषयमा चीनसँगको हाम्रो संवाद सहमतिमा पुुगेको छ,’ सिंहले भने । चीनको रक्षा मन्त्रालयले पनि दुुबै देशका फ्रन्टलाइनका सेनाहरु पछाडि हट्न थालिसकेको जनाएको छ । गत वर्ष अप्रिलमा चीनियाँ सेनाले लाईन अफ कन्ट्रोल नाघेको भन्दै भारतले आपत्ति जनाएको थियो । त्यसयता लद्दाख क्षेत्रमा टकरावको स्थिति बनेको थियो । यता, आफ्ना सैनिक सीमा क्षेत्रभित्रै बसेपनि भारतीय सीमा रक्षकले आक्रामक रवैया देखाएको चीनको आरोप थियो । सुरक्षा विद् तथा भारतीय सेनाका पूर्व अफिसर अजय शुक्लाले सेना हटाउने सहमतिको स्वागत गरेका छन् ।गलवानको त्यो दर्दनाक भीडन्त  गत जुनमा २० जना भारतीय सैनिकहरु गलवान उपत्यकामा मारिएका थिए, यतिबेला दुुबै पक्षका सेनाहरुले फलाम, रड र ढुुंगाले एक–अर्कालाई हिर्काएका थिए । चीनतर्फ पनि केही सैनिक मारिएका थिए । यद्यपि,चीनले मारिएका सैनिकको संख्या सार्वजनिक गरेन । चीन र भारतबीच १९६२ मा सीमा समस्यालाई लिएर युद्ध नै भएको थियो । यसका बाबजुद सीमा समस्या अझै हल हुन सकेका छैन दुुई देशबीच ३ हजार ४ सय ८८ किलोमिटर लामो सीमाना छ ।   #लद्दाख