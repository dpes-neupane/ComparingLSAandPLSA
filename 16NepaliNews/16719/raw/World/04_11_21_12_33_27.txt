उत्तर–पश्चिम अमेरिका र क्यानडामा पछिल्लो १५ दिनको भीषण गर्मीका कारण प्रशान्त महासागर र आसपासका समुद्रमा १ अर्बभन्दा बढी सुमद्री जीव मारिएका छन् । वैज्ञानिकका अनुसार यी जीवले भीषण तापक्रम सहन सकेनन् । यी इलाकामा यति गर्मी थियो कि सडक चिरा परेका थिए । अण्डालाई घाममा नै राखेर पकाइँदै थियो ।  क्यानडामा त एउटा इलाका जलेर खरानी भयो ।अमेरिकी पत्रिका द न्यूयोर्क टाइम्सको खबर अनुसार पछिल्लो दुई हप्ताको भीषण गर्मीकाम कारण पश्चिमी अमेरिका र क्यानडा आसपासका समुद्रमा १ अर्बभन्दा बढी समुद्री जीवको मृत्यु भएको छ । शङ्खे किरा आफ्नो सेलभित्रै पाकिरहेका छन् । समुद्री किनार र ढुङ्गामा मृत र सुकेका सी स्टार देखिए । यतिमात्रै होइन, गर्मीका कारण तातेका नदीमा सालमन माछालाई तैरन समस्या भइरहेको थियो ।युनिभर्सिटी अफ ब्रिटिश कोलम्बियाको मरिन बायोलोजिस्ट क्रिस्टोफर हार्लेका अनुसार यो ती हलिउड फिल्मका दृश्यजस्तै देखिएको थियो जसमा प्रलय आएपछिको स्थिति देखाइन्छ । यी मृत जीवको संख्याबारे पत्ता लगाउनका लागि क्रिस्टोफर हार्लेले समुद्री तटको सहारा लिए । उनले त्यसैको आधारमा एउटा मोडल बनाए । उनले बताए अनुसार एउटा समुद्री तटमा जति शङ्खे किरा र सी स्टार देखिए, त्यसलाई हेरेर अन्दाज लगाउन सकिन्छ कि यस्ता जीवको आवास स्थानमा थप कति मरेका होलान् ।केही सरकारी संस्थानले गर्मी इलाकाबाट समुद्री जीवलाई निकालेर चिसो पानीमा छोड्ने प्रयास पनि गरिरहेका छन् । उदाहरणका लागि इडाहो फिश एण्ड गेम एजेन्सी गर्मी नदीबाट सालमन माछालाई समातेर चिसो ह्याचरीमा स्थानान्तरण गरिरहेका छन् । तर हरेक माछाको भाग्य राम्रो हुँदैन । क्यालिफोर्नियाको सेन्ट्रल भ्यालीस्थित चिनूक सालमन माछा लाखौंको संख्यामा मारिए । कतिको त अण्डा नै खराब भए ।नेशनल ओशिएनिक एण्ड एटमसफियरिक एडमिनिस्ट्रेशनका बायोलोजिस्ट जोनाथन एम्ब्रोसले यस वर्षको गर्मीले समुद्री जीवमा ९० प्रतिशत मृत्युदर देखिएको जानकारी दिए । उनले यसको दर योभन्दा पनि बढी हुनसक्ने आँकलन गरेका छन् । तर उनले यसपटकको गर्मीमा मृत्यु भएका समुद्री जीवको संख्याले भित्रैदेखि हल्लाएको बताएका छन् । उनका अनुसार सय करोडभन्दा बढी समुद्री जीवको मृत्यु हुनुको अर्थ कुनै ठूलो इलाकामा पूरा इकोसिस्टम नै बिग्रनु हो ।जोनाथन एम्ब्रोसका अनुसार हाल देशभरका समुद्री वैज्ञानिक र अनुसन्धाताले यी जीवलाई बचाउने उपाय खोजिरहेका छन् । उनी भन्छन्, ‘यदि हामी यी मृत जीवको संख्या देखेर डिप्रेस भयौं भने हामीले उनीहरुलाई बचाउनका लागि कुनै काम गर्न सक्ने छैनौं । हामीले गर्मी कम गर्नका लागि, यसलाई बचाउनका लागि, जीव जन्तुलाई यसबाट बचाउनका लागि अत्यधिक इनोभेटिभ र अत्यधिक मात्रामा प्रयास गरिरहनुपर्छ । ’स्मरण रहोस्, जून महिनाको अन्तिम दुई हप्तामा क्यानडा र उत्तर–पश्चिम अमेरिकामा भीषण गर्मी भएको थियो । तापक्रम ४९.५ डिग्री सेल्सियससम्म पुगेको थियो । यो एक नयाँ रेकर्ड थियो । वर्ल्ड मेटरियोलोजिकल अर्गनाइजेशनका अनुसार यसलाई ‘प्रेशर कुकर’ हिटवेब भनिँदै थियो । यो गर्मीका कारण क्यानडा र उत्तरी–पश्चिम अमेरिकामा स्कूल बन्द गरिएको थियो । कोरोना अनुसन्धान केन्द्र पनि बन्द गरिएको थियो किनभने गर्मीका कारण सडक चर्किसकेका थिए । अण्डालाई बाहिर राख्दा पाक्ने गर्दथ्यो । घर बाहिर राखिएका धातुको कभर पग्लिएर आकार फेरिररहेको थियो ।सोसल मिडियामा यस्ता तस्बिर तीब्र रुपमा भाइरल भइरहेका थिए । मौसम वैज्ञानिकका अनुसार प्यासिफिक नर्थवेस्टमा उच्च दबाबका कारण तापक्रममा बढोत्तरी भएको थियो । जलवायु परिवर्तनका कारण यसको स्थिति थप बिग्रिएको थियो । गैर–सरकारी संस्था बर्कले अर्थलाई विश्वास गर्ने हो भने यो इलाकाको तापक्रममा पछिल्लो आधा शताब्दीमा १.७ डिग्री सेल्सियस वृद्धि भएको छ । धातुले बनेका सडक र ढाँचाका लागि यो बढ्दो तापक्रम हानिकारक छन् । जुन घर वा भवन बाहिर यसको पत्र हुन्छ, त्यसको आकार बिग्रँदै गइरहेको थियो ।“It just feels like one of those postapocalyptic movies.”https://t.co/uavpbggDia— Futurism (@futurism) July 10, 2021