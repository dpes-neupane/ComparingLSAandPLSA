काबुल र उत्तर पूर्वी अफगान प्रान्त बदख्शांमा दर्जनौं महिलाले अफगानिस्तानमा पुरुष प्रधान अन्तरिम सरकारको गठनको विरोध गरेका छन् ।यी प्रदर्शनकारीले महिलाको अनुपस्थितीको सरकार आफूहरुले स्वीकार नगर्ने बताएका छन् ।विरोध प्रदर्शन तितरबितर हुनुअघि केही महिलामाथि हातपात गरिएको पनि बताइएको छ । स्थानीय समाचार एजेन्सी एतिलाट्रोजका अनुसार र्यालीबारे जानकारी संकलन गरिरहेका केही पत्रकारलाई हिरासतमा लिइएको र कुटपिट गरिएको छ ।तालिबानले यी आरोपमाथि हालसम्म कुनै जवाफ दिएको छैन तर यस्तो प्रकारको प्रदर्शन अवैध भएको चेतावनी भने दिएको छ ।तालिबानले प्रदर्शनकारीले मार्च गर्नका लागि अनुमतिको आवश्यकता भएको र उनीहरुले अभद्र भाषाको प्रयोग गर्न नहुने बताएका छन् ।यसैबीच मंगलबार पश्चिमी शहर हेरातमा एक प्रदर्शनको क्रममा तीनजनाको मृत्यु भयो ।युरोपेली संघका अनुसार तालिबान सरकारलाई ‘समावेशी र प्रतिनिधि’ बनाउने बचनबाट विमुख भएको छ ।अमेरिकाले पनि अंतरिम सरकारमा अमेरिकी बलमाथि हमलासँग जोडिएका मानिसहरुलाई समावेश गरिएको भन्दै चिन्ता जताएको छ ।अमेरिकी विदेश मन्त्रालयले आफ्नो एक बयानमा भनेको छ, ‘हामीहरु केही व्यक्तिको ट्र्याक रेकर्ड’ सँग चिन्तित छौं ।’तर चीनले अफगानिस्तानमा ‘तीन हप्ताको अराजकता’को समाप्तिको स्वागत गरेको छ र तत्काल ३१ मिलियन डलरको आर्थिक मद्दत गर्ने बचन दिएको छ ।मुल्ला मोहम्मद हसन अखुन्दअफगानिस्तानमा तालिबान विरोधी शक्तिले अन्तरराष्ट्रिय समुदायसँग तालिबानको नयाँ सरकारलाई मान्यता नदिन अनुरोध गरेका छन् ।तालिबानको अन्तरिम मन्त्रीमण्डलमा कुनै महिला छैनन् र यसमा तालिबान र त्यससँग सम्बन्धित मानिसहरु मात्रै छन् । यसको अमेरिकाले पनि आलोचना गरेको छ । पञ्जशीरमा तालिबानसँग लडिरहेका लडाकूले सरकारलाई गैर कानूनी बताएको छ ।अन्तरिम मन्त्रीमण्डल मुल्ला मोहम्मद हसन अखुन्दको नेतृत्वमा काम गर्नेछ जसलाई संयुक्त राष्ट्रले कालोसूचीाम राखेको छ । अन्तरिम मन्त्रीमण्डलमा सिराजुद्दीन हक्कानी अमेरिकी एफबीआईको वान्टेड लिस्टमा छन् ।नेशनल रेजिस्टेन्स फोर्स (एनआपएफ) ले आफूहरुले तालिबानको अन्तरिम सरकारको मन्त्रीमण्डललाई ‘अफगान जनताविरुद्ध दुश्मनीको स्पष्ट संकेतको रुपमा हेरेको’ बताएको छ ।तालिबानले नेशनल रेजिस्टेन्स फोर्सलाई हराएको बताएको छ तर एनआरएफका नेताले भने आफूहरु अहिले पनि संघर्षमा नै रहेको जानकारी दिएका छन् । 