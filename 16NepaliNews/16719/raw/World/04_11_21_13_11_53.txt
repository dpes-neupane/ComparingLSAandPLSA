लन्डन  । बेलायतमा विगत दुई दिनदेखि कमी हुँदै आएको  कोरोना संक्रमितका मृतकको संख्या  मंगलबार   झन्डै तीन गुणा बढी पुगेको  छ । ‘डिपार्टमेन्ट अफ हेल्थ एण्ड सोसल केयर’ ले  दिएको जानकारी अनुसार मंगलबार थप १४ सय ४९ जना कोरोना संक्रमितको मृत्यु भएको छ । अघिल्लो दिन सोमबार ४३७ को मृत्यु भएको थियो भने आइतबार ५८७ जनाको मृत्यु भएको थियो ।अघिल्ला दुई दिनको तुलनामा मृतक संख्यामा तीन गुणा बढीले वृद्दि भएको हो  । पछिल्लो एकसाताभित्र सात हजार ८५१ जनाको कोरोनाका कारण मृत्यु भएको छ । यससँगै बेलायतमा कोरोनाका कारण ज्यान गुमाउनेको संख्या एक लाख ८ हजार नाघेको छ  ।यसैगरी पछिल्लो २४ घन्टामा १६ हजार ८४० जना नयाँ संक्रमित थपिएका छन् । अघिल्लो दिन सोमबार संक्रमित संख्या १८ हजार भन्दा बढी थिए  । नयाँ थपिएसँगै बेलायतमा कोरोना संक्रमितको संख्या ३८ लाख ५२ हजार ६२३ पुगेको छ । गएको एकसातामा मात्र एक लाख ६२ हजार ८७७ जना संक्रमित थपिएका हुन् ।केहि दिनयता बेलायतका अस्पतालमा भर्ना हुनेको संख्यामा कमी आएको स्वास्थ्य विभागको तथ्यांकमा उल्लेख  छ  । हाल यहाँका अस्पतालमा ३२ हजार ४६६ संक्रमितको उपचार भइरहेको छ भने तीन हजार ७२६ जना संक्रमित भेन्टिलेटरमा उपचारार्थ  छन् ।एक करोड डोज भन्दा बढी खोप वितरणमंगलबार सार्वजनिक तथ्याँकअनुसार बेलायतमा एक करोडभन्दा बढो डोज खोप वितरण गरिसकिएको छ । डिपार्टमेन्ट अफ हेल्थ एण्ड सोसल केयर’ ले दिएको जानकारीअनुसार हालसम्म ९६  लाख ४६  हजार ७१५ जनाले खोपको पहिलो डोज लिएका छन् ।जसमध्ये चार लाख ९६ हजार ७९६ जनाले खोपको दोस्रो (अन्तिम) डोज लिइसकेको स्वास्थ्य विभागले जनाएको छ । बेलायतमा हाल फाइजर(बायोएनटेक र अक्सफोर्ड एस्ट्राजेनेकाकाद्वारा विकसित कोरोना विरुद्धको दुईवटा खोप वितरण भइरहेको छ ।#corona virus#uk#death