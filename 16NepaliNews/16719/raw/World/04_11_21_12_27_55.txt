 भारतमा कोरोना सङ्क्रमितको सङ्ख्या लगातार बढिरहेको छ । पछिल्लो ५ दिनमध्ये ४ दिन ४० हजारभन्दा बढी सङ्क्रमित फेला परेका छन् । बिहीबार पनि ४५ हजार १ जना सङ्क्रमित फेला परे । यो आँकडा ७ जुलाईपछि सबैभन्दा बढी हो । त्यतिबेला ४५ हजार ७०१ जना सङ्क्रमित फेला परेका थिए ।बिहीबार ४० हजार ८९७ सङ्क्रमित निको भएका छन् भने ४६५ जनाको मृत्यु भएको छ ।  बिहीबार सबैभन्दा धेरै केरलमा २२ हजार ४० सङ्क्रमित फेला परेका छन् । महाराष्ट्रमा सबैभन्दा बढी १२० जनाले ज्यान गुमाए । महाराष्ट्रमा पनि ९ हजार बढी सङ्क्रमित फेला परेका छन् ।स्वास्थ्य मन्त्रालयका अनुसार देशमा कूल ४९ करोड डोज खोप लगाइसकिएको छ । बिहीबार थप ५०.२९ लाख डोज खोप लगाइयो ।  भारतमा हालसम्म ३.१८ करोड सङ्क्रमित बनिसकेका छन् भने ३.१० करोड निको भएका छन् । ४.२६ लाखले ज्यान गुमाइसकेका छन् ।