अफगानिस्तानमा तालिबान र दाएश (इस्लामिक स्टेट) बीच कहिल्यै समाप्त नहुने युद्ध चलिरहेको अफगानिस्तानमा रुसका राजदूत दामित्री जिर्नोवको मान्यता छ ।रुसी समाचार एजेन्सी तास रिपोर्टका अनुसार दमित्री जिर्नोवले काबुल विमानस्थलमा भएको बिस्फोट अमेरिकाको साटो तालिबानका लागि चुनौती भएको बताएका छन् ।शनिबार दमित्री जिर्नोवले एक अन्तरवार्ताका बेला भने, ‘यो लडाईंको कुनै नतिजा निकाल्न सकिँदैन । यदि काबुल विमानस्थलमा भएकामे हमलाको पछाडि दाएशको हात थियो वा यो तालिबानका लागि चुनौती हो । किनभने यतिबेला अफगानिस्तानको जिम्मेवारी तालिबानले नै लिएको छ ।’उनका अनुसार यो हमलाका कारण तालिबानको साखमा धक्का लागेको छ । ‘यसमा कुनै शंका छैन कि काबुल विमानस्थल नजिकै जे भइरहेको छ, त्यसका लागि पूर्ण रुपमा तालिबानलाई जिम्मेवार ठहर गर्न सकिँदैन । तर जुन क्षती भएको छ, त्यो उनीहरुको छविलाई भएको छ । मानिसहरुले भन्नेछन् कि तालिबान काबुलमा छिर्नेबित्तिकै यस्तो भयो ।’‘जहाँसम्म मलाई थाहा छ, तालिबानले इस्लामिक स्टेटका दुई चरमपन्थीलाई पक्राउ गरेको छ । कथित रुपमा उनीहरु मलेसियाली नागरिक हुन् । त्यसैले मलाई लाग्छ कि उनीहरुले आफ्नो कारवाही तेज गर्नेछन् र दाएशविरुद्ध कडा व्यवहार अपनाउनेछन् ।’