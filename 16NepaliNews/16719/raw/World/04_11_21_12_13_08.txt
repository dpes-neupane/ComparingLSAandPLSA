महिनौंसम्म मानिसहरुको नजरबाट लगभग ओझेल रहेपछि चीनका अर्बपति व्यवसायी ज्याक मा अन्ततः हङ्गकङमा देखिएका छन् ।समाचार एजेन्सी रोयटर्सका अनुसार उनले त्यहाँ केही व्यावसायी सहयोगीलाई खानाका लागि भेटघाट गरे ।अघिल्लो वर्ष अक्टोबरमा चीन सरकारको नीतिको आलोचना गरेपछि ज्याक मा महिनौंसम्म गायब भएका थिए । यद्यपि, त्यसपछि उनी जनवरीमा देखिएका थिए ।तर अक्टोबरको घटनापछि अलीबाबाका संस्थापक ज्याक मा निकै कम गरी सार्वजनिक रुपमा देखिएका छन् ।चिनियाँ अधिकारीको रिसको शिकार बनेःअक्टोबर सन् २०२० मा ज्याक माले आफ्नो भाषणमा चीनको नियामक प्रणालीमाथि प्रश्न उठाएका थिए ।यसकारण उनले चिनियाँ अधिकारीको रिसको सामना गर्नुपरेको थियो ।यतिमात्रै होइन उनको एन्ट ग्रुप फिनटेक आर्मको ३७ अर्ब डलरको आइपीओसमेत निलम्बित गरिएको थियो ।अब कमै देखिन्छन् ज्याक माःअक्टोबरको भाषणपछि सेचीनी नियामकले ज्याक माको कारोबारमाथि निगरानी बढाएको थियो र अलिबाबाविरुद्ध एन्टी–ट्रस्ट जाँच सुरु गरेको थियो ।यतिमात्रै होइन, उनले एन्टलाई ऋण दिने आफ्नो मुख्य कारोबारलाई यसको अनलाइन पेमेन्ट डिभिजनबाट अलग गर्ने आदेश पनि दिएको थियो ।कुनै बेला चीनका सबैभन्दा मुखर व्यवसायीमा गनिने ज्याक मा अब महिनौंसम्म मानिसहरुको नजरमा आउँदैनन् न नै उनले सार्वजनिक रुपमा कुनै बयान नै दिन्छन् ।