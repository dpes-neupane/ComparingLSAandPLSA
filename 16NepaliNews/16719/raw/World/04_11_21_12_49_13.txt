भारतको कर्नाटकको चामाराजानगर जिल्लाको एक अस्पतालमा अक्सिजनको कमीका कारण कम्तीमा १२ जना कोरोना संक्रमितको मृत्यु भएको छ ।चामाराजानगर इन्स्टिच्युट अफ मेडिकल साइन्सका डाक्टरले आफूहरुले विभिन्न कोसिस गर्दा पनि ंबिरामीको अक्सिजन लेभल सामान्य गर्न नसकिएका कारण उनीहरुको मृत्यु भएको बताएका छन् ।  मेडिकल कलेजका डीन डाक्टर जीएम संजीवले बीबीसी हिन्दीको कुराकानीमा भने, ‘राती १२ बजेदेखि २ बजेबीच अक्सिजन प्रेशर कम भयो । १२२ बिरामीमध्ये, १२ बिरामी कोभिडबाहेक पनि कुन न कुनै गम्भीर रोगबाट पीडित थिए । हामीले प्रेशरलाई बढाउन विभिन्न कोसिस गर्‍यौं तर आज बिहानसम्म हामीले १२ बिरामीलाई बचाउन सकेनौं ।’यी सबै बिरामी भेन्टिलेटरमा थिए ।डाक्टर संजीवका अनुसार अक्सिजनको प्रेसर खस्कँदा अक्सिजनको सप्लाई रोकिएको थियो ।उनले भने, ‘हरेक ३५ मिनेटमा हामीलाई १० अक्सिजन सिलिन्डरको आवश्यकता पर्छ तर हामीले समयमा नै अक्सिजन पाउन सकेनौं र राती १२ बजेदेखि २ बजेका बीच अक्सिजन लेभल तल झर्‍यो ।’‘वास्तवमा अक्सिजन सिलिन्डर ढुवानीका कारणले पुग्न ढिलो भएको थियो किनभने हामीले अक्सिजन मैसुर प्लान्टबाट पाउँछौं । कूल हामीले २ सय सिलिन्डर पाएका छौं, ५० सिलिन्डर अझै स्टकमा छ र केही नयाँ सिलिन्डर आउँदैछन् ।’यसबाहेक ११ अन्य बिरामीको पनि अस्पतालमा मृत्यु भएको छ । यद्यपि, यी बिरामी अक्सिजन सपोर्टमा थिएनन् र उनीहरुको मृत्युको कारण अरु केही नै थियो ।#COVID-19#corona virus#india