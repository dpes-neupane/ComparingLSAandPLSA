अफगानिस्तानबाट सर्वसाधारणलाई निकालिने प्रक्रिया अब आफ्नो अन्तिम चरणमा प्रवेश गरेको र काबुल विमानस्थलमा लगभग एक हजार नजिक सर्वसाधारण भएको जसलाई अमेरिकी सैनिकभन्दा अघि नै उद्धार गरिने बताइएको छ ।अफगानिस्तानका नयाँ शासक विमानस्थलको जिम्मेवारी लिनका लागि तयार भएको पनि खबर छ ।एक सुरक्षा अधिकारीले नाम नबताउने शर्तमा समाचार एजेन्सी रोयटर्सलाई बताए अनुसार उद्धार अभियानको अन्तिम समयका लागि अहिले नै कुनै निर्णय लिइसकिएको छैन ।तर अमेरिकाका राष्ट्रपति जो बाइडेनले पहिले नै उनको फौज ३१ अगस्टको समयसीमामा कायम भएको बताइसकेका छन् ।काबुल विमानस्थलमा तैनाथ यी सुरक्षा अधिकारीले रोयटर्सलाई भने, ‘हामी सबै विदेशी नागरिक र जोखिमा भएका मानिसहरुलाई आज नै यहाँबाट निकाल्न चाहन्छौं । सैनिकलाई त्यसपछि मात्रै उडाइनेछ ।’यसअघि एक अमेरिकी अधिकारीले शनिबार रोयटर्ससँगको कुराकानीमा विमानस्थलमा अब ४ हजारभन्दा कम सैनिक भएको बताएका थिए ।