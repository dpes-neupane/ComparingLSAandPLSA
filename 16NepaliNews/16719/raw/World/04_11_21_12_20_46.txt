अफगानिस्तानका पूर्व उपराष्ट्रपति अमरुल्लाह सालेहले पंजशीरबाट तालिबानको प्रतिरोध जारी रहने भन्दै आफूहरुले अफगानिस्तानभरीका जनताको हकको रक्षा गर्ने बताएका छन् ।सालेहले फेसबुकमा ‘तालिबानमाथि प्रतिक्रिया’ शीर्षकबाट एउटा पोस्ट लेखेका छन् ।उनले यसमा लेखेका छन्, ‘हाम्रो प्रतिरोध सबै अफगान नागरिकको अधिकारको रक्षाका लागि हो । विरोधी पञ्जशीरमा छन् तर उनीहरुले पञ्जशीरका लागि मात्रै प्रतिरोध गरिरहेका छैनन् ।‘आज यो उपत्यकाले सम्पूर्ण मुलुकको प्रतिनिधित्व गरिरहेका छ र ती सबै अफगान जनताका लागि एक आशा हो जसले दमन, बदला, द्वेष, मानिसहरुको सम्पत्तिमा दखलबाट जोगाउन चाहन्छ ।’‘यदि यो देशले तिमीमाथि अलिकति पनि विश्वास गर्छ भने सीमामा मानिसहरुको लाइन किन छ, जो आफ्नो सबैकुरा छोड्न चाहन्छन् तर तिम्रो नियन्त्रणमा बस्न चाहँदैनन् ।’पञ्जशीरमा मोर्चाबन्दीःअफगानिस्तानका अपदस्थ प्रथम उपराष्ट्रपति अमरुल्लाह सालेह पञ्जशीरमा नै बसिरहेका छन् र उनले तालिबानविरुद्ध आफ्नो आवाज बलियो बनाइरहेका छन् ।उनले आफूलाई कार्यवाहक राष्ट्रपति घोषित गरेका छन् र आफूले तालिबानसँग सम्झौता नगर्ने बताएका छन् ।त्यहाँ हज्जारौं तालिबान विरोधी लडाकूले अहिले पनि मोर्चा बाँधिरहेको बताइन्छ ।पूर्व जिहादी कमान्डर अहमद शाह मसूदका छोरा अहमद मसूद पनि पञ्जशीरमा नै छन् र उनका वरिपरि हज्जारौं मानिसहरु पनि भएको बताइन्छ ।उनले आफूहरु तालिबानसँग वार्ताका लागि तयार भएको बताउँदै आवश्यकता पर्दा लडाईंसमेत गर्ने बताएका छन् ।पञ्जशीर घाटी काबुलभन्दा लगभग ५० किलोमिटर टाढा छ र त्यहाँको सडक मार्ग निकै साँघुरो छ ।पञ्जशीरको अफगानिस्तानमा एउटा सांकेतिक महत्व पनि छ किनभने पछिल्लो थुप्रै दशकदेखि त्यहाँका मानिसहरुले आइलाग्नेमाथि जाइलाग्ने गरेका छन् ।