अफगानिस्तानका एक वरिष्ठ बागी नेताले तालिबानले अफगान सैनिकसँग शहरमा लड्न नचाहेको बताउँदै उनीहरुले आत्मसमर्पण गरेको देख्न चाहेको बताएका छन् ।समाचार एजेन्सी एएफपीले आफ्नो रिपोर्टमा यसबारे जानकारी दिएको छ ।यसैबीच तालिबान नेताले टर्कीलाई पनि अफगानिस्तानमा आफ्नो सेनाको उपस्थिति नबढाउन चेतावनी दिएको छ ।कट्टरपन्थी इस्लामी समूह ‘तालिबान’ ले अफगानिस्तानका अधिकांश इलाकामा कब्जा जमाएको छ । विदेशी सैनिक फिर्ता भएपछि तालिबानले अत्यधिक तीब्र गतिमा आफ्नो कब्जा भएको क्षेत्रको विस्तार गरेको छ ।अफगानिस्तानका केही शहरमात्रै अब अफगान सेनासँग छ र यी इलाकामा पनि सुविधाका सामान हवाईजहाज मार्फत् पुर्याइँदैछ ।तालिबानका प्रवक्ता आमिर खान मुत्ताकीले यसबारे एउटा सन्देश दिएका छन्, ‘अब लडाईं पहाड र मरुभूमि इलाकाबाट शहरी इलाकासम्म पुगेको छ तर मुजाहिदिन (तालिबान लडाकू) शहरभित्र लडाईं चाहँदैन । त्यसैले कुराकानीका थुप्रै च्यानल बनाइयोस् ताकि शहरलाई हानी हुनबाट बचाउन सकियोस् ।’जिल्ला मुख्यालय र शहरलाई चारैतिरबाट घेरेर, त्यसलाई काटिदिने र त्यसपछि केही वरिष्ठ व्यक्तिहरुसँग मध्यस्थता गराउने यो तालीबानको पुरानै प्रयास हो । तालिबानले सन् १९९० को दशकमा पनि पहिलो पटक सत्तामा आउनका लागि यस्तै गरेको थियो ।मुत्ताकीको यो ताजा बयानपछि काबुल प्रहरीका प्रवक्ता फिरदौस फारामुर्जले काबुल शहरको बीचमा एउटा बम बिस्फोट भएको जसमा ४ अफगानी नागरिकको मृत्यु भएको र पाँच लाख मानिस घाइते भएको बताए ।मुत्ताकीको बयान अफगानिस्तानका रक्षामन्त्रीद्वारा जारी गरिएको एक आधिकारिक वक्तव्यपछि आएको हो जसमा उनले अफगान सैनिकले थुप्रै दिनको कडा संघर्षपछि एक महत्वपूर्ण शहरलाई तालिबानको कब्जाबाट छुटाएको दाबी गरेका थिए ।एएफपीको रिपोर्ट अनुसार अफगानिस्तानको बदघिस प्रान्तमा अघिल्लो हप्ता तालिबान र अफगान सेनाबीच ठूलै झडप भएको थियो ।मंगलबार एक अन्य बयानमा तालिबानले काबुल एयरपोर्टलाई सुरक्षा दिनका लागि आफ्नो सेनाको उपस्थितिको विषयमा टर्कीले पुनः विचार गरोस् भनिएको थियो ।खबर अनुसार काबुल विमानस्थलको सुरक्षाको विषयमा अमेरिका र टर्कीबीच एक आम सहमति बनेको थियो तर तालिबान चाहन्छ कि टर्की पनि आफ्नो सैनिकलाई फिर्ता बोलाओस् ।विदेशी सैनिक फिर्ता हुने प्रक्रिया सुरु भएपछि अफगानिस्तानमा परिस्थिति लगातार फेरिइरहेको छ । अमेरिकाले ३१ अगस्टसम्म आफ्ना सबै सैनिकलाई अफगानिस्ताबाट फिर्ता बोलाउने बताएको छ  ।बीबीसी #taliban