भारतमा कोरोना भाइरस संक्रमितहरुको संख्या फेरि वृद्धि हुन थालेको छ । यसअघि फेब्रुअरीको मध्यमा महाराष्ट्र र पञ्जावमा संक्रमितको संख्या बिस्तारै बढ्न लागेको थियो, तर पछिल्लो साता धेरै स्थानमा यस्तो अवस्था देखिएको छ ।  केही विज्ञहरुले भारतमा कोरोनाको दोस्रो लहर देखिएको हुनसक्ने अनुमान समेत गरेका छन् । तर के यो साँच्चै संक्रमणको दोस्रो लहर हो ? केही सिमित क्षेत्रमा मात्रै छ वा देशैभर संक्रमित बढेका छन् ?खोप लगाउने कार्यक्रम चलिरहेको र बदलावसहित  कोरोनाको नयाँ रुप फैलिरहेको अवस्थामा भारतमा दोस्रो लहर कसरी फैलिएको हुनसक्छ भन्ने विषयबारे यो चार्टले प्रकाश पार्नसक्छ –१. नयाँ संक्रमणको राष्ट्रव्यापी लहर जारी   फेब्रुअरी ११ मा भारतमा महामारी निकै न्युन अवस्थामा थियो । यतिबेला सातामा प्रतिदिन औसत १० हजार ९ सय ८८ बिरामी भेटिएका थिए । त्यसयता पछिल्लो साता यो संख्या फेरि बढेको छ । गत बुधबारसम्म एक साताको अवधिमा प्रतिदिन औसत १८ हजार ३ सय ७१ जनामा संक्रमण देखिएको छ । यसरी, महामारीको पहिलो लहर न्युन बिन्दुमा आइसकेपछि फेरि संक्रमितको संख्या ६७ प्रतिशतले बढेको छ । सुरुवातमा यो वृद्धिदर निकै कम थियो । धेरै आर्थिक र सामाजिक गतिविधिहरुमा लगाइएका कडाई खुकुलो भएर मानिसहरुले सहज अनुभव गर्न थालेपछि यो संख्या बिस्तारै बढ्दै गयो । ग्रामिण भारतका कतिपय स्थान र केही शहरमा समेत मानिसले मास्क लगाउन छाडिसकेका छन् । चिन्ताजनक विषय यो छ कि धेरै पश्चिमा देशमा कोरोनाका धेरै लहर आइसकेका छन् । दोस्रो लहर (कतिपय अवस्थामा तेस्रो ) पहिलोको दाँजोमा फैलावटको हिसाबले धेरै शक्तिशाली देखिएको छ, यद्यपी मृत्युदर भने निकै कम छ । यही समय भारतमा परीक्षण दर पनि निकै घटेको छ । गत साता औसतमा भारतमा प्रतिदिन ७ लाख २५ हजार ६ सय २६ वटा नमूना परीक्षण गरिएको थियो । जबकी, अक्टुबर १० सम्म यहाँ एक साताको अवधिमा प्रतिदिन औसतमा  ११ लाख ९६ हजार ९ सय ७२ जनामा परीक्षण गरिएको थियो ।  २. यी राज्य जहाँ राष्ट्रिय औसतको दाँजोमा दोब्बरले संक्रमण बढिरहेको छ एक साताको अवधिमा पञ्जावमा औसत दैनिक संक्रमित सबैभन्दा धेरै देखिएका छन् । पहिलो लहरपछि यहाँ ५ सय ९ प्रतिशतले संक्रमितको संख्या बढेको छ । राष्ट्रिय औसतको दाँजोमा यो झन्डै ८ गुणाले बढी हो ।  पछिल्ला ४–५ महिनादेखि किसान आन्दोलनको केन्द्र बनेको यस राज्यमा जनवरी २७ सम्म एक साताको अवधिमा दैनिक १ सय ८१ जनामा संक्रमण देखिएको थियो । त्यसयता, फेब्रुअरीको सुरुवाती दुई सातामा यहाँ बिस्तारै संक्रमण बढ्न थाल्यो । पञ्जावपछि फेरि संक्रमितको संख्या बढ्ने मामिलामा महाराष्ट्र अगाडि छ । यस राज्यमा ११ फेब्रुअरी ११ सम्म जुन संख्यामा संक्रमित देखिएका थिए, अहिले त्यसको ३३१ प्रतिशतले संक्रमण बढेको छ । त्यतिबेला प्रतिदिन संक्रमित हुनेको संख्या २ हजार ४ सय १५ थियो भने पछिल्लो समय बढेर १० हजार ४ सय १० पुगेको छ । त्यस्तै हरियाणामा पनि ८ फेब्रुअरीसम्मको साता औसतमा प्रतिदिन ७४ जना संक्रमित देखिएकोमा पछिल्लो साता संक्रमित बढेर प्रतिदिन २ सय ९७ पुगेको छ । यहाँ ३ सय २ प्रतिशतले संक्रमित संख्या बढेको हो । त्यसैगरी मध्य प्रदेशमा पहिलो लहरको न्युन बिन्दुको दाँजोमा १ सय ६४ प्रतिशत, दिल्लीमा १ सय ४० प्रतिशत,  आसाममा १ सय ३८ प्रतिशत, गुजरातमा १ सय २५ प्रतिशत राजस्थानमा १ सय ११ प्रतिशत र आन्ध्र प्रदेशमा  १ सय ५ प्रतिशले वृद्धी देखिएको छ ।  धेरै जनसंख्या बसोबास गर्ने २० राज्यमध्ये १७ राज्यमा संक्रमण २० प्रतिशतभन्दा धेरैले बढेको छ ।  ३. पोजेटिभको दर फेरि उकालो लाग्यो पछिल्लो साता भारतमा परीक्षण भएका सबै नमुनामध्ये औसत २ दशमलव ६ प्रतिशत नमूना पोजेटिभ देखिएका छन् । विश्व स्वास्थ संगठनको सुझाव अनुसार बिस्तृत परीक्षण कार्यक्रम भएको क्षेत्रमा पोजेटिभिटी दर ५ प्रतिशत वा त्यसभन्दा कम हुनुपर्छ । त्यसैले, यो दर निकै कम हो । यद्यपी, पोजेटिभिटी रेट बढेकाले चिन्ता गर्नुपर्ने अवस्था भने देखिएको छ । किनकी, एक महिनाभन्दा पहिले औसत साप्ताहिक पोजेटिभिटी दर १ दशमलव ६ थियो (१४ फेब्रुअरीअघिको १ साता) ।विज्ञहरुका अनुसार पोजेटिभिटी दरले भाइरस कसरी समुदायमा फैलिरहेको छ भन्ने देखाउँछ । र, बढ्दो संख्यासँगै जब यो दर पनि बढ्छ, तब यसले जनसमुदायमा यो भाइरस सामान्य बनिरहेको मात्र होइन, चाडों फैलिएको पनि संकेत गर्छ । ४. २० दिनदेखि सक्रिय संक्रमित बढ्दै  कुल संक्रमितमध्ये मृतक र निको भएकाहरुको संख्यालाई घटाएर सक्रिय संक्रमितको आँकडा निकालिन्छ । त्यसकारण, यो अहिले तत्काल संक्रमित अवस्थामा भएका मानिसहरुको तथ्य हो । यसलाई पहिचान गर्नु महत्वपूर्ण छ किनकी यसले कुनै क्षेत्रमा कति परिमाणमा भाइरस फैलिरहेको छ भन्ने देखाउँछ । धेरै सक्रिय संक्रमित हुनु भनेको त्यस क्षेत्र भाइरसबाट धेरै भावित हुनु हो र अन्य थप व्यक्तिहरुमा पनि भाइरस सर्ने खतरा छ भन्ने हो । भारतमा पछिल्ला २० दिनदेखि प्रति साता सक्रिय संक्रमितको संख्या बढेको छ ।जबकी १७ फेब्रुअरीभन्दा ८० दिन पहिलेसम्म संक्रिय संक्रमितको संख्या प्रतिसाता घट्दै थियो । अर्थात्, प्रत्येक साता भारतमा सक्रिय संक्रमित कम हुँदै थिए । यद्यपी, पछिल्लो साता भारतमा दैनिक औसत २ हजार २ सय ५१ जनामा सक्रिय संक्रमण देखिएको छ । 