इन्डियन मेडिकल एशोसियसन (आईएमए) का अनुसार कम्तिमा ४ सय २० जना डाक्टरले कोभिड १९ महामारीको दोस्रो लहरका कारण भारतमा ज्यान गुमाएका छन् । यसअघि पहिलो लहरका दौरान ७ सय ४७ डाक्टरहरुले ज्यान गुमाएका थिए । ‘१ हजार ७६ जना, २०२१ मेइ १९ सम्म आइपुग्दा । यो संख्या कोभिड विरुद्धको लडाइँमा आफ्नो ज्यान आहुति दिने भारतीय डाक्टरहरुको हो,’ आईएमएका प्रमुख डाक्टर रन्जन शर्माले भने ।कोरोनाविरुद्धको लडाँइमा ज्यान गुमाउने डाक्टरहरुको सुचीमा पूर्व स्वास्थमन्त्री तथा फिजिसियन एके वालिया, चर्चित कार्डियोलोजिस्ट तथा आईएमएका पूर्व प्रमुख डाक्टर केके अग्रवाल, ग्यास्ट्रोउन्ट्रालोजिस्ट आर के हिम्थानीलगायत छन् ।आईएमएअन्तर्गत दर्ता भएका एक सयजना डाक्टरहरुको दिल्ली एनसिआरमा मृत्यु भएको छ भने बिहारमा ९६ र उत्तर प्रदेशमा ४१ जनाको मृत्यु पुष्टि भएको छ । 