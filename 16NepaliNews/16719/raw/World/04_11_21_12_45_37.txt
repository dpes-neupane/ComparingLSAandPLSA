प्यालेस्टिनी चरमपन्थी र इजराइली सेनाबीच संघर्ष एक हप्तापछि पनि जारी छ । सोमबार बिहान इजराइली सेनाले गाजाका थुप्रै इलाकामा ८० पटक हवाई हमला गरेका छन् । त्यसको थोरै बेर अघि प्यालेस्टिनी चरमपन्थी संगठन हमासले दक्षिणी इजराइलमा रकेट हमला गर्यो ।गाजास्थित प्यालेस्टिनी अधिकारीहरुले एक हप्तादेखि जारी संघर्षमा आइतबार भएको हिंसालाई सबैभन्दा रक्तपातपूर्ण दिन बताएका छन् । उनीहरुका अनुसार आइतबार इजराइली हवाई हमलामा ४२ जनाको मृत्यु भएको छ जसमा १६ महिला र १० बालबालिका समावेश छन् ।उता इजराइलका राष्ट्रपति बिन्यामिन नेतन्याहूले गाजामा प्यालेस्टिनी चरमपन्थी गुट हमासविरुद्ध इजराइली सैन्य अभियान ‘पूर्ण शक्ति’ का साथ जारी रहने बताएका छन् ।नेतन्याहूले चेतावनीयुक्त लवजमा भने, ‘जहिलेसम्म आवश्यक पर्छ, हामी सैन्य कारवाही जारी राख्नेछौं । शान्ति कायम हुन अझै समय लाग्नेछ ।’संयुक्त राष्ट्र महासचिव एन्टोनियो गुटेरेशले संघर्ष नथामिए पूरा क्षेत्र एक अनियन्त्रित संकटमा घेरिने चेतावनी दिएका छन् ।संयुक्त राष्ट्रले गाजामा इन्धनको कमी हुनेबारे पनि चेतावनी दिएका छन् र यसका कारण अस्पताल र अन्य आवश्यक सेवामाथि असर पर्नेसक्ने आँकलन गरेका छन् ।इजराइली सेनाका अनुसार प्यालेस्टिनी चरमपन्थीले पछिल्लो एक हप्तामा इजराइलमाथि ३ हजारभन्दा बढी रकेट दागेका छन् । उनका अनुसार पछिल्लो एक हप्तादेखि जारी हमलामा इजराइलमा दुई बालबालिकासमेत १० व्यक्तिको मृत्यु भएको छ ।इजराइल र प्यालेस्टिनीबीचको संघर्षमा गाजामा हालसम्म कूल १९७ जनाको मृत्यु भइसकेको छ जसमा ५८ बालबालिका र ३४ जना महिला छन् ।हमलामा कूल १,२३५ जना घाइते भएका छन् । यो जानकारी हमास नियन्त्रित स्वास्थ्य मन्त्रालयले दिएको हो । इजराइलका अनुसार मृत्यु हुनेमा हमासका थुप्रै चरमपन्थी पनि छन् ।संयुक्त राष्ट्र सुरक्षा परिषदको आपतकालीन बैठकःयसैबीच संयुक्त राष्ट्र सुरक्षा परिषदले गाजामा सिजफायर (युद्धविराम) लागू गराउनका लागि अन्तर्राष्ट्रिय मध्यस्थतासँग एक बैठक गरे ।संयुक्त राष्ट्र महासचिवले यो बैठकको सुरुवातमा भने, ‘गाजामा भइरहेको हिंसा असाध्यै भयानक छ र यो संघर्ष तुरुन्त रोक्नुपर्छ ।’हिंसाको सुरुवातपछि सबैभन्दा रक्तपातपूर्ण आइतबारःप्यालेस्टिनी अधिकारीका अनुसार हिंसाको सुरुवातदेखि हालसम्म गाजाका लागि आइतबार सबैभन्दा भयानक रह्यो ।आइतबार मध्यरात लगत्तै गाजाको एक व्यस्त गल्लीमा इजराइली हवाई हमला भयो जसमा कम्तीमा तीन भवन नष्ट भयो र दर्जनौं मानिस घाइते भए ।यता हमासले पनि आइतबार दिउँसो र राती दक्षिणी इजराइलको तर्फबाट लगातार रकेट दागे ।यो हमलापछि चेतावनीयुक्त साइरन बज्न थाले र लाखौं इजराइलीले सुरक्षित स्थानमा शरण लिए ।हमलाका बीच प्यालेस्टिनीले पनि आफूलाई चाउने कोसिस गरे तर ठूलो जनसंख्या र कम स्रोत साधन भएको गाजामा उनीहरुका लागि सुरक्षित स्थान खोज्नुको विकल्प शून्य बराबर थियो ।बीबीसी #israel