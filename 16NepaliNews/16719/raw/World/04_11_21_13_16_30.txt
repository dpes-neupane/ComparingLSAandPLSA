अमेरिकी राष्ट्रपति डोनल्ड ट्रम्पको कार्यकाल आज समाप्त हुँदै छ । केही घण्टापछि नै नव निर्वाचित राष्ट्रपति जो बाइडेन अमेरिकाको ४६ औं राष्ट्रपति हुनेछन् । यसअघि ट्रम्पले मंगलबार आफ्नो विदाई भाषणमा सरकारको उपलब्धिबारे जानकारी दिँदै नयाँ सरकारलाई शुभकामना दिएका छन् । यतिबेला ट्रम्पले आफूलाई कुनै युद्ध बिना नै दशकको पहिलो राष्ट्रपति बन्न पाउँदा गर्व महसुस भएको बताए । उनले भने, ‘हामीले अमेरिकाको शक्तिलाई घरमा कायम गर्यौं र बाहिर पनि अमेरिकी नेतृत्वलाई नयाँ उचाईसम्म पुर्यायौं । हामीले संसारलाई चीनविरुद्ध एकजुट गर्यौं, यस्तो पहिले कहिले भएको थिएन ।’ट्रम्पका भाषणका पाँच महत्वपूर्ण कुराः१. संसद् भवनमा भएको हिंस्रक हमलाको निन्दा गरेः१९ मिनटको पहिले नै रेकर्ड गरिएको भिडियोमा ट्रम्पले ६ जनवरीमा अमेरिकी संसद्मा भएको हिंसाको निन्दा गरे । उनले भने, ‘अमेरिका अविश्वसनीय, सभ्य, विश्वास गर्न लायक र शान्तिप्रिय मानिसहरुको देश हो । यहाँका सबै जनता हाम्रो देश अघि बढोस् र नयाँ उचाइ छुन सकोस् भन्ने चाहना राख्छन् ।’२. कार्यकाललाई स्मरण गरेःआफ्नो कार्यकाललाई स्मरण गर्दै ट्रम्पले भने, ‘४ वर्ष अघि हामीले आफ्नो देशलाई पुन? बनाउने, यसको भावनालाई पुनर्जागृत गर्न र मानिसहरुका लागि सरकारको निष्ठा बहाल गर्नका लागि एक राष्ट्रिय अभियान सुरु गरेका थियौं ।’ सन् २०१६ मा आफूलाई छानेकोमा सबै समर्थकलाई धन्यवाद दिए । उनले यो सम्मानलाई उनी शब्दमा बयान गर्न नसक्ने बताए । ३. आफ्ना उपलब्धिबारे जानकारी दिएःउनले आफ्ना उपलब्धिबारे पनि कुरा गरे । यसबारे उनले भने, ‘हामी सबैले अमेरिकालाई पुनः महान बनाउनका लागि एक मिसन सुरु गर्यौं । हामीले दुनियाँको इतिहासमा सबैभन्दा ठूलो अर्थव्यवस्थाको निर्माण गर्यौं ।’ उनले ऐतिहासिक मिडिल इस्टमा अब्राहम अकार्डको पनि कुरा उठाए । ४. चीन र कोरोनाको कुरा पनि गरेःयसका साथै उनले चीन र कोरोनबारे पनि कुरा गर्दै भने, ‘हामीले चीनमाथि ऐतिहासिक शर्त लागू गर्यौं । चीनसँग एउटा ठूलो सम्झौता गर्यौं । तर यसको मसी सुक्नु अघि नै हामीलगायत पूरा दुनियाँ चिनियाँ भाइरसको चपेटमा आयौं । हाम्रो व्यापारिक सम्बन्ध तीब्र रुपमा परिवर्तन भइरहेको थियो । अर्बौंका अर्बौं डलरको लगानी अमेरिकामा नै भइरहेको थियो तर भाइरसले हामीलाई एक अलग दिशामा जान बाध्य पारिदियो ।’५. मेलानिया र परिवारलाई धन्यवाद दिएःउनले नयाँ प्रशासनको स्वागत गर्दै भने, ‘म बाइडेनको प्रशासनको सफलताको कामना गर्छु । नयाँ प्रशासनलाई स्वागत छ  र अमेरिकालाई सुरक्षित र समृद्ध बनाइ राख्नका लागि प्रार्थना गर्छु ।’ आफ्नो विदाई भाषणमा उनले श्रीमती मेलानिया र परिवारलाई पनि धन्यवाद दिए । साथै उनले उप–राष्ट्रपति माइक पेन्समाथि पनि आभार व्यक्त गरे ।   #donald trump