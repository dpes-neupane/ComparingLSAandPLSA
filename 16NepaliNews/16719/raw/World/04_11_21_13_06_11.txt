मेक्सिकोको एक भीडभाडयुक्त बसमा एक व्यक्तिले आफ्नी पूर्व प्रेमिकालाई तीसभन्दा बढी पटकसम्म चक्कूले हमला गरे । यी महिला हमलाका बेला चिच्याइरहेकी थिइन् तर त्यहाँको भीड उनलाई उद्दार गर्नुको साटो रमिते बन्यो । तरपनि यी महिलाको ज्यान भने बचेको छ ।सिनालोआ शहरमा भएको यो दुर्घटनापछि मानिसहरु स्तब्ध छन् । ३३ वर्षकी यी महिलालाई भेट्न उनका पूर्व प्रेमी आए र अचानक उनीमाथि हमला गर्न थाले । हमलाका कारण महिला रुन थालिन् र मद्दतका लागि गुहार गरिन् ।महिलाका पूर्व प्रेमीले ३० भन्दा बढी पटक हमला गर्दा पनि उनी बाँच्न सफल भएकी छिन् किनभने चिसो भएका कारण यी महिलाले एउटा निकै मोटो ज्याकेट लगाएकी थिइन् । यो ज्याकेटका कारण महिलाको कुनै पनि महत्वपूर्ण अंगमा क्षती पुगेन जसका कारण यी महिलाको ज्यान बच्यो ।यो बसमा भएका यात्रुले यी महिलाको मद्दत त्यतिबेला मात्रै गर्न सुरु गरे जब उनका पूर्व प्रेमी हमला गरेपछि त्यहाँबाट भाग्न कोसिस गरे तर यी व्यक्तिलाई प्रहरीले पक्राउ गर्यो । स्थानीय मिडियाका अनुसार यी व्यक्तिलाई पक्राउ गर्दा उनले आफूले आफैंलाई मार्ने कोसिस गरेका थिए ।यद्यपि, यो हमलामा महिलाको हात र खुट्टा नराम्रोसँग काटिएको थियो । स्थानीय मिडियाका अनुसार यो घटना भ्यालेन्टाइन्स डेको केही दिन पछि नै घटेको थियो । घटनाको सिसिटिभी फुटेज हालै मात्र जारी भएपछि यसबारे थाहा भएको छ । मेक्सिको एटर्नी जनरल एलेजाद्रो मनेरोका अनुसार मेक्सिकोमा पछिल्लो थुप्रै वर्षमा महिलाविरुद्ध हिंसामा निकै वृद्धि भएको छ र पछिल्लो पाँच वर्षमा महिलाविरुद्ध हिंसाको घटनामा १३७ प्रतिशतको वृद्धि भएको छ ।