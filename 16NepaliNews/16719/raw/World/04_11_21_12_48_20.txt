भारतमा गत मे महिनामा पहिलो पटक देखिएको डबल म्युटेन्ट भाइरसका कारण यति घातक कोरोनाको दोस्रो लहर निम्तिएको भारतीय सरकारले बताएको छ ।भारतको थुप्रै राज्यमा B.1.617 स्याम्पलको भाइरस भेटिएको र यसै भाइरसको संख्या अत्यधिक रहेको छ ।नेशनल सेन्टर फर डिजीज कन्ट्रोलका अधिकारीले यद्यपि, अहिलेसम्म पनि यीबीच पूर्ण रुपमा अन्तरसम्बन्ध स्थापित गर्न असमर्थ भएको बताएका छन् ।डबल म्युटेन्ट त्यतिबेला हुन्छ जब दुई म्युटेशन एकै भाइरसमा समाहित हुन्छन् ।यसका साथै भारतका शीर्ष वैज्ञानिक सल्लाहकारले भारतमा संक्रमणको तेस्रो लहर पनि निश्चित भएको बताएका छन् ।स्वास्थ्य मन्त्रालयद्वारा आयोजित एक पत्रकार सम्मेलनमा के विजयराघवनले कोरोनाको तेस्रो लहर पनि आउने बताएका छन् । उनले भनेका छन्, ‘भाइरसको संक्रमण सबैभन्दा उच्च स्तरमा छ । अहिले नै यो निश्चित भइसकेको छैन कि यो कहिले आउनेछ र कति खतरनाक हुनेछ तर हामी नयाँ लहरका लागि तयार हुनुपर्नेछ । ’हालैको वृद्धिले भारतको स्वास्थ्य प्रणालीलाई धरासयी पारेको छ, अस्पतालमा बेड छैनन्, अक्सिजनको हाहाकार भइरहेको छ र समाधि स्थलको पनि अभाव भइरहेको छ ।भारतका थुप्रै राज्यमा लकडाउन र कर्फ्यू लगाइएको छ तर सरकार देशव्यापी रुपमा लकडाउन लगाउन तयार छैन ।डबल म्युटेन्ट भाइरस कहाँ कहाँ भेटिए ?१३ हजार स्याम्पल सिक्वेन्स गरिएको मध्ये आठ राज्यमा ३५ सयमा चासो दिनुपर्ने भेरियन्ट फेला परेको छ ।B.1.617​ भेरिन्ट थुप्रै राज्यमा भेटिएको बताइएको छ जसमध्ये महाराष्ट्र, कर्नाटक, पश्चिम बंगाल, गुजरात र छत्तिसगढमा बढी देखिएको छ ।पछिल्लो एक महिनादेखि दिल्लीले संक्रमितको हालैको वृद्धिका लागि द्य।ज्ञ।टज्ञठ भेरियन्ट जिम्मेवार नभएको बताउँदै आएको थियो ।अधिकारीले बेलायती, दक्षिण अफ्रिकी र ब्राजिलियन म्युटेशन पनि पछिल्लो वृद्धिमा जिम्मेवार नभएको बताएका थिए ।भारतले कूल स्याम्पलिङमध्ये १ प्रतिशतभन्दा कमको सिक्वेन्सिङ गर्दै आएको छ । ‘यसको तुलनामा बेलायतले उच्च संक्रमण दरका बेला ५–६ प्रतिशतमा स्याम्पलिङ गरेको थियो । तर तपाईंले रातारात यसको क्षमतामा विकास गर्न सक्नुहुन्नँ,’ भाइरोलोजिस्ट डा. साहिद जामेलले बीबीसीसँगको कुराकानीमा भने ।अब भारतको केन्द्र सरकारले डबल म्युटेन्ट भाइरस र उच्च संक्रमणमा सम्बन्ध रहेको बताउँदै यसबारे पूर्ण जानकारी नआइसकेको बताएका छन् ।