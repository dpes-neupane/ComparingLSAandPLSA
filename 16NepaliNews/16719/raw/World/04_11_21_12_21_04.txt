उत्तर कोरियाले आफूलाई दिन लागेको लगभग ३० लाख कोभिड–१९ को भ्याक्सिन अरु कसैलाई दिन भनेको छ । संयुक्त राष्ट्रले यसबारे जानकारी दिएको हो ।संयुक्त राष्ट्रका एक प्रवक्ताले संसारका थुप्र्रै देश कोभिड महामारीले नराम्रोसँग थलिएको र अन्तरराष्ट्रिय स्तरमा कोभिड भ्याक्सिनको कमी पनि भइरहेको बताए । यस्तो स्थितिमा उत्तर कोरियाले यस्तो बयान सार्वजनिक गरेको छ ।यी भ्याक्सिन अन्तरराष्ट्रिय कोभ्याक्स कार्यक्रमअन्तर्गत उत्तर कोरियालाई दिन लागिएको थियो । यो चीनमा बनेको सिनोभ्याक भ्याक्सिन थियो ।कोभ्याक्स कार्यक्रमको उद्देश्य संसारका गरिब देशलाई भ्याक्सिनको आपूर्ति गर्नु हो ।विश्व स्वास्थ्य संगठन (डब्ल्यूएचओ) ले १९ अगस्टसम्म उत्तर कोरियाले कोभिड–१९ का कुनै संक्रमित दर्ता गरेको छैन ।डब्ल्यूएचओले आफ्नो साप्ताहिक रिपोर्टमा ३७,२९१ व्यक्तिको (जसमा स्वास्थ्यकर्मी र ती मानिसहरु समावेश थिए जसलाई फ्लूजस्तो लक्षण देखिएको थियो) परिक्षण गरिएको थियो र यी सबैको परीक्षण नेगेटिभ आएको छ ।उत्तर कोरियामा कोभिडको स्थितिबारे कहिल्यै खासै स्पष्ट जानकारी प्राप्त भएन । उत्तर कोरियाले महामारीको सुरुवातदेखि नै कडा नीति अपनाएको दाबी गरेको छ । अघिल्लो वर्ष कोरोना महामारी सुरु भएसँगै आफ्नो सीमा बन्द गर्ने पहिलो देशमध्ये एक थियो उत्तर कोरिया ।उत्तर कोरियाले भ्याक्सिन लिन अस्विकार गरेको यो पहिलो घटना होइन । यसअघि जुलाईमा सम्भावित दुष्प्रभावलाई उद्धृत गर्दै उत्तर कोरियाले एस्ट्राजेनेका भ्याक्सिनको लगभग दुई लाख डोज लिन अस्विकार गरेको थियो ।रुसका विदेशमन्त्री सर्गेई लावरोवले जुलाईमा पत्रकार सम्मेलनमा रुसले थुप्रै पटक उत्तर कोरियालाई रुसमा बनेको स्पुतनिक भ्याक्सिनको आपूर्तिको प्रस्ताव गरिसकेको बताएका थिए ।उत्तर कोरियाले कोभिड–१९ खोपको प्रभावमाथि पनि शंका जताएको छ । उत्तर कोरियाको सरकारी मिडिया धेरैजसो ती खबरलाई प्रमुखताका साथ छाप्ने गर्छ जसमा अमेरिका वा युरोपमा भ्याक्सिनको नकारात्मक प्रभावको कुरा हुने गर्छ ।