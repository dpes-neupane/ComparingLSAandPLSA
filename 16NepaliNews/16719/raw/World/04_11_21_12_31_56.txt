पाकिस्तानका प्रधानमन्त्री इमरान खानले शनिबार आफ्ना गृहमन्त्री शेख रशीदलाई इस्लामाबादमा अफगान राजदूत नजिबुल्लाह अलिखिलकी छोरी सिलसिला अलिखिललाई अपहरण गरेर कुटपिट गर्नेहरुलाई ४८ घण्टाभित्र पक्राउ गर्न अल्टिमेटमा दिएका छन् ।इमरान खानले दोषीलाई भाग्न नदिनका लागि सबै प्रकारको संसाधन प्रयोग गर्न पनि भनेका छन् । शुक्रबार सिलसिला अलिखिललाई इस्लामाबादको एउटा बजारबाट केही अज्ञात मानिसहरुले अपहरण गरेर उनीमाथि कुटपिट गरेका थिए ।पाकिस्तानको विदेश मन्त्रालयले एजेन्सीले दोषीलाई पक्राउ गर्न लागी परेको जानकारी दिएको छ । यसअघि पाकिस्तानका गृहमन्त्री रशिदले प्रधानमन्त्री इमरान खानले आफूलाई ४८ घण्टाभित्र अपराधी पक्राउ गर्न निर्देशन दिएको जानकारी दिएका थिए । रशिदले पाकिस्तानको सरकारले यसलाई प्राथमिकतामा राखेको पनि बताए ।Prime Minister Imran Khan has directed Interior Minister Sheikh Rashid Ahmed to utilise all resources to apprehend the persons involved in the kidnapping of the daughter of Afghan Ambassador in Islamabad.1/3— Sheikh Rashid Ahmed (@ShkhRasheed) July 17, 2021शेख रशिदले पाकिस्तानी समाचार च्यानलसँगको कुराकानीमा भने, ‘म अफगान राजदूतको परिवारको सम्पर्कमा छु । जुन ट्याक्सी ड्राइभरले अफगान राजदूतकी छोरीलाई छोडेका थिए, उनलाई पक्राउ गरिएको छ । यसका साथै, उक्त बजारमा राखिएको सीसीटीभी फुटेज पनि अनुसन्धान गरिँदैछ । ’२७ वर्षकी सिलसिला अलिखिल शुक्रबार दिउँसो इस्लामाबादमा एउटा बेकरीबाट ट्याक्सीमा सवार भएर फर्किरहेकी थिइन् । उक्त ट्याक्सी ड्राइभरले गाडीमा अर्का एक व्यक्तिलाई पनि राखेको र उसैले सिलसिलालाई अपहरण गरे र कुटपिट पनि गरे ।पछि सिलसिलालाई अचेत अवस्थामा बाटोको किनारामा छोडिएको थियो । उनीमाथि कुटपिट भएको मेडिकल रिपोर्टमा पुष्टि भएको छ ।