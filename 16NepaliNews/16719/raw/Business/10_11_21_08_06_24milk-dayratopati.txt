नेपाल डेरी एसोसिएसनको आयोजनामा आज नेपालभर छैटौं विश्व स्कुल दुध दिवस सम्पन्न भएको छ । एसोसिएसनले आज विभिन्न कार्यक्रमको आयोजना गर्दै विश्व स्कुल दुध दिवस सम्पन्न गरेको हो । नेपालमा २०७३ सालदेखि नेपाल डेरी एसोसिएसनले यो दिवस मनाउन शुरु गरेको थियो । एसोसिएसनले यस वर्षको दिवस मनाउन सबै प्रदेश, जिल्ला, पालिका लगायत ठाउँमा कार्यक्रम गर्न परिपत्र जारी गरिएको थियो ।यसैबीच, एसोसिएशनले आज कमल पोखरीस्थित कमल आधारभूत विद्यालयमा यो कार्यक्रम सम्पन्न गरेको हो । एसोसिएसनका अध्यक्ष राधाकृष्ण सापकोटाले दुधको आवश्यकताका बारेमा जानकारी दिन हरेक वर्ष यो कार्यक्रमको आयोजना गर्दै आएको बताए ।उनले यो कार्यक्रमबाट बालबालिकालाई दुधको आवश्यक्ता सम्बन्धी जानकारी दिने लक्ष्य एसोसिएसनले लिएको बताए ।