काठमाडौँ — यस आर्थिक वर्षको पहिलो तीन महिनामा ८ बैंकको निक्षेप घटेको छ । नेपाल बैंकर्स एसोसिएसनको तथ्यांकअनुसार स्वदेशी र विदेशी मुद्राको संयूक्त निक्षेप १९ बैंकमा बढेको छ ।साउन, भदौ र असोज महिनामा २७ वाणिज्य बैंकमा समग्रमा कुल ६३ अर्ब ७४ करोड रुपैयाँ निक्षेप थपिएको छ । जसमा स्वदेशी मुद्रामा जम्मा ३४ अर्ब ६८ करोड रुपैयाँ थपिएको हो । असार मसान्तसम्म ती बैंकको कुल निक्षेप ४२ खर्ब ४ अर्ब रुपैयाँ रहेकोमा असोज मसान्तसम्म ४२ खर्ब ६८ अर्ब रुपैयाँ पुगेको छ । सो अवधिमा सनराइज बैंकमा सबैभन्दा धेरै २१ अर्ब ९० करोड रुपैयाँ निक्षेप थपिएको छ । बैंकले असोजमा व्यक्तिगत मुद्दतीमा सबैभन्दा धेरै १०.०७ प्रतिशत ब्याज घोषणा गरेको थियो । सानिमा, एनसिसी, एनआइसी एसिया, नेपाल, कुमारी र एनएमबि बैंकले पनि उल्लेख्य निक्षेप बढाएका छन् । सो अवधिमा कतिपय बैंकमा भएको निक्षेप पनि घटेको छ । राष्ट्रिय वाणिज्य बैंकको सबैभन्दा धेरै २४ अर्बले निक्षेप घटेको छ । कृषि विकास, नेपाल बंगलादेश बैंकबाट पनि ठूलै निक्षेप घटेको छ । पछिल्लो समय निक्षेपभन्दा कर्जा प्रवाहको दर अत्याधिक बढेपछि यतिबेला बैंकहरुमा लगानीयोग्य रकमको चरम अभाव छ । जसले गर्दा केही दिनअघि मात्रै बैंकहरुले ब्याजदर बढाएपछि राष्ट्र बैंकले हस्तक्षेप गर्नुपरेको थियो । संघका अनुसार पहिलो तीन महिनामा ६३ अर्ब निक्षेप थपिए पनि कर्जा प्रवाह भने २ खर्ब ७८ अर्बले बढेको छ । असार मसान्तसम्म २७ बैंकले कुल ३७ खर्ब २० अर्ब रुपैयाँ कर्जा प्रवाह गरेकोमा असोज मसान्तसम्म आउँदा ३९ खर्ब ९८ अर्ब रुपैयाँ पुगेको छ । बैंकअनुसार थप/घट भएको निक्षेप रकम अर्बमा बैंकअसार मसान्तअसोज मसान्तपरिवर्तनसनराइज110.18132.0821.90सानिमा130.88143.9413.06एनसिसी110.80122.2011.40एनआइसी300.25311.4411.19नेपाल163.56173.6110.05एनएमबी166.46175.679.21कुमारी157.18166.349.16सिद्धार्थ185.20192.207.00सिभिल90.3494.594.25प्राइम160.19164.434.24एभरेष्ट160.90164.483.58नविल228.02231.143.12लक्ष्मी117.60120.643.04मेगा145.29148.272.98सिटिजन्स143.00145.602.60एसबिआई106.22107.841.62हिमालयन149.39150.901.51मछापुच्छ्रे134.49134.650.16बिओके104.32104.350.03सेन्चुरी97.0396.71-0.32प्रभु169.73168.34-1.39स्टान्डर्ड95.9994.02-1.97इन्भेष्टमेन्ट176.05172.72-3.33ग्लोबल283.35277.05-6.30नेपाल बंगलादेश89.3880.14-9.24कृषि162.96153.41-9.55राष्ट्रिय वाणिज्य266.15241.89-24.26कुल4204.914268.6563.74स्रोत: नेपाल बैंकर्स एसोसिएसन  