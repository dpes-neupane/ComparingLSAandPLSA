
काठमाडौं । सानिमा बैंकले दशैंका अवसरमा आफ्ना ग्राहकका लागि ‘बिग डिल एट सस्तो डिल’ योजना सार्वजनिक गरेको छ ।
अनलाइन सपिङ पोर्टल सस्तो डिलसँगको सहकार्यमा सञ्चालित यस योजनामा बैंकको डेबिट तथा क्रेडिट कार्ड प्रयोग गरी भुक्तानी गर्दा २५ प्रतिशत छुट वा अधिकतम रु. २ हजार ५०० सम्म छुट प्राप्त गर्न सक्ने बैंकले जनाएको छ ।
योजना अवधिभर सहभागी हुने ग्राहकहरुलाई ‘फस्ट कम फस्ट सर्भ’ को आधारमा छुट प्रदान गरिने छ । यो योजना असोज १० गतेदेखि १५ असोजसम्म लागू हुनेछ ।
