चिनियाँ ई–कमर्श अलिबाबा समूहको लगानी रहेको दराजले नेपालमा नोभेम्बर ११ को तयारी सुरु गरेको छ । दराजले नोभेम्बर ११ अर्थात ११ः११ लाई वर्षकै ठूलो ‘बिक्री दिन’का रुपमा मनाउँदै आएको छ ।​ अलिबाबाले हरेक वर्षको नोभेम्बर ११ (कात्तिक २५ गते) मा वर्षको बिक्री दिन मनाउँछ । सोहीअनुसार दराजले पनि नोभेम्बर ११ मा मनाइने बिक्री दिनको तयारी थालेको हो । उक्त दिन ११ लाख उत्पादन बेच्ने योजना दराजले अगाडी सारेको छ ।उक्त उत्पादन बेचेर ५ करोड रुपैयाँसम्मको छुट दिने कम्पनीको योजना छ । बिक्री दिन योजनामा सामेल हुने भाग्यमानी ११ जना ग्राहकले मोटरसाइकल उपहार पाउने छन् । यो योजना २४ घन्टाका लागि मात्रै लागू हुने छ । नोभेम्बर ११ मा ११ जना सेलिब्रेटीहरु ल्याएर ११ः११ ग्राण्ड गाला लाइभ प्रत्यक्ष प्रशारण समेत गर्ने छ । कम्पनीका प्रबन्ध निर्देशक लिनो अलरिङ्गले नोभेम्बर ११ मा अहिलेसम्मकै सबैभन्दा ठूलो बिक्री दिन आयोजना हुने बताए ।विश्वकै सबैभन्दा ठूलो एक दिने बिक्री मेलामा सम्पूर्ण प्लेटफर्ममा सहभागी १२ हजारभन्दा बढीले बिक्री गर्नेछन् ।  