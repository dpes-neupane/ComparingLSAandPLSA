काठमाडौँ — सरकारले राजनीतिक आन्दोलनमा बलिदान गर्ने परिवारका लागि मासिक तीन हजार रुपैयाँ जीवनवृत्ति प्रदान गर्ने भएको छ ।अर्थमन्त्री जनार्दन शर्माले चालु आर्थिक वर्षको अध्यादेश बजेटमा प्रतिस्थापन विधेयक प्रस्तुत गर्दै राजनीतिक आन्दोलनमा बलिदान गर्ने परिवारलाई जीवनवृत्तिबापत मासिक तीन हजार रुपैयाँ प्रदान गर्ने व्यवस्था गरिएको बताए । यस आधारमा अब १० वर्षे जनयुद्ध, ०६२/६३ को जनआन्दोलन, मधेस आन्दोलनलगायत राजनीतिक आन्दोलनमा बलिदान गर्ने नेता कार्यकर्ताका परिवारले जीवनवृत्ति प्राप्त गर्ने भएका छन् ।