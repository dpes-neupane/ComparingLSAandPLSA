
काठमाडौं ।  स्ट्यान्डर्ड चार्टर्ड समूहले आफ्ना वित्तीय गतिविधिबाट उत्पन्न हुने कार्बन उत्सर्जन ‘नेट जिरो’ तहमा पुर्‍याउने महत्वाकांक्षी योजना घोषणा गरेको छ ।
स्ट्यान्डर्ड चार्टर्ड समूहले सन् २०५० सम्ममा आफ्ना वित्तीय गतिविधिबाट उत्पन्न हुने कार्बन उत्सर्जनको मात्रा ‘नेट जिरो’ तहमा पुर्‍याउने घोषणा गरेको हो । त्यस्तै, सन् २०३० सम्मका लागि कार्बन प्रोत्साहन क्षेत्र (कार्बन इनसेन्टिभ सेक्टर) का लागि  अन्तरिम लक्ष्य समेत घोषणा गरेको छ ।
उक्त समूहको नयाँ योजना हाल उपलब्ध उपयुक्त तथ्याङ्कमा आधारित र अन्तर्राष्ट्रिय ऊर्जा निकायले सन् २०५० सम्ममा ‘नेट जिरो उत्सर्जन’ कायम गर्ने नीतिसँग मेल खान्छ । ५९ मध्ये ३३ फुटप्रिन्ट मार्केटले सो अवधिसम्म नेट जिरो उत्सर्जन कायम गर्नका लागि कुनै प्रतिबद्धता जनाएका छैनन् ।
तर स्ट्यान्डर्ड चार्टर्ड समूहले भने २०५० सम्म नेट जिरो उत्सर्जन कायम गर्ने घोषणा गरेको छ ।
