काठमाडौँ — सोमबार सेयर कारोबार मापक नेप्से परिसूचक १ सय १४.०२ अंकको गिरावटसहित २ हजार ६ सय ९८.२५ अंकमा ओर्लेको छ । अघिल्लो कारोबार दिनको तुलनामा यो ४.०५ प्रतिशतले कम हो । गत बिहीबार नेप्से २ हजार ८ सय १२ अंकमा रहेको थियो । सोमबार पनि सेयर बजार निकै उतारचढावपूर्ण देखियो । सोही क्रममा कुनैसमय नेप्से १ सयभन्दा धेरै अंकले घटथ्यो भने छोटो समयमै गिरावट दरमा कमी आउथ्यो । यो क्रम दिनभर नै चल्यो ।दिनभरको कारोबारमा ८ अर्ब ४९ करोड रुपैयाँ बराबरका सेयर किनबेच भएको छ ।