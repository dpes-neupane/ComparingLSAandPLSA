काठमाडौँ — नेपाली बजारमा आइतबार सुनको मूल्य स्थिर रहेको छ । शुक्रबारको कारोबार मूल्यका आधारमा आइतबार सुनको मूल्य स्थिर रहेको हो । छापावाल सुन शुक्रबार ८९ हजार रुपैयाँमा कारोबार भएको थियो ।  नेपाल सुनचाँदी व्यवसायी महासंघले सार्वजनिक गरेको तथ्यांकअनुसार आइतबार छापावाल सुनको मूल्य प्रतितोला ८९ हजार र तेजाबी सुनको मूल्य प्रतितोला ८८ हजार ५५० कायम गरिएको छ । तेजाबी सुन शुक्रबार प्रतितोला ८८ हजार ५५० रूपैयाँमा कारोबार भएको थियो । महासंघका अनुसार चाँदीको मूल्य शुक्रबारको तुलनामा १० रूपैयाँले घटेको छ । चाँदी शुक्रबार प्रतितोला एक हजार १६० रूपैयाँमा कारोबार भएकामा आइतबार एक हजार १५० रूपैयाँ तोकिएको हो ।अन्तर्राष्ट्रिय बजारको सुनचाँदी कारोबार मूल्यका आधारमा नेपालमा महासंघले सुन तथा चाँदीको कारोबार मूल्य तोक्ने गर्दछ ।