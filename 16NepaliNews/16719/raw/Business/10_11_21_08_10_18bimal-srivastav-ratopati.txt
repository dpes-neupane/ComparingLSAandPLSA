 नेपालीको ठूला चाडपर्व दसैँ सुरु हुनै लाग्दा उपभोक्ताको ढाड सेक्ने गरी दैनिक उपभोग्य सामग्रीको मूल्य वृद्धि भइरहेको छ । उद्योगी–व्यापारीले खाद्यवस्तु लगायतका हरेक सामग्रीको आफूखुसी मूल्य निर्धारण गर्दा सरकार र संसदीय समितिहरू निकम्मा भएको उपभोक्ताले गुनासो गरिरहेका छन् ।उद्योग, वाणिज्य तथा आपूर्ति मन्त्रालय मन्त्रीविहीन अवस्थामा छ । उपभोक्ताको अधिकारको क्षेत्र हेर्ने संसद्को उद्योग तथा वाणिज्य र श्रम तथा उपभोक्ता हित समितिले समेत सरकारलाई झकझक्याउन र निर्देशन दिन सकेको छैन । मन्त्री नै नहुँदा कर्मचारीले पनि काम गरिरहेका छैनन् ।दैलोमै चाडपर्व आइपुग्दा जनताका पक्षमा बोल्ने संसदीय समितिले कसरी काम गर्दैछ त ? यसै सन्दर्भमा रातोपाटीले उद्योग तथा वाणिज्य र श्रम तथा उपभोक्ता हित समितिका सभापति विमल प्रसाद श्रीवास्तवसँग कुराकानी गरेको छ :छलफलका हामीले मन्त्रालयका प्रतिनिधिहरूलाई पनि बोलाएका छौँ । समितिमा छलफल गरेर नेपाल सरकार र सरोकारवाला निकायलाई आवश्यक निर्देशन दिने काम गर्छौँ । खाद्य पदार्थ लगायत चाडपर्वमा जति पनि सामान चाहिने हो, त्यसको अनुगमन गर्दै आपूर्ति सहज र सुपथ होस् भन्ने हाम्रो उद्देश्य छ । उपसमितिहरू बनाएर हाम्रा माननीय साथीहरू पनि खटिइरहनुभएको छ । उहाँहरूको प्रतिवेदनसहित हामी निर्देशन दिन्छौँ ।​दसैँ तिहार लगायतका चाडपर्वहरू नजिकै आइसक्यो, बजारमा हरेक सामानको अनियन्त्रित ढंगले भाउ बढिरहेको छ । यतिबेला सम्बन्धित मन्त्री पनि छैनन् । उपभोक्ता हितका लागि काम गर्नुपर्ने यो समिति पनि चाडपर्वको मुखमा किन चुप लागेर बसेको ?हामी चुप लागेर बसेका छैनौँ । हामीले उपसमितिहरू बनाएर विभिन्न ठाउँहरूमा बजार अनुगमन गरेका छौँ । यही विषयमा आइतबार हामीले बैठक बोलाएका छौँ । बजारमा खानेतेल लगायतका खाद्यवस्तुको अस्वाभाविक भाउ बढेकाले त्यसको नियन्त्रण गर्न एवं बजार अनुगमनका लागि पर्याप्त टोली परिचालन गर्ने लगायतका बारेमा छलफल गर्दैछौँ ।छलफलका हामीले मन्त्रालयका प्रतिनिधिहरूलाई पनि बोलाएका छौँ । समितिमा छलफल गरेर नेपाल सरकार र सरोकारवाला निकायलाई आवश्यक निर्देशन दिने काम गर्छौँ । खाद्य पदार्थ लगायत चाडपर्वमा जति पनि सामान चाहिने हो, त्यसको अनुगमन गर्दै आपूर्ति सहज र सुपथ होस् भन्ने हाम्रो उद्देश्य छ । उपसमितिहरू बनाएर हाम्रा माननीय साथीहरू पनि खटिइरहनुभएको छ । उहाँहरूको प्रतिवेदनसहित हामी निर्देशन दिन्छौँ ।तपाईंहरुले केही समय अगाडि आफैँ बजार अनुगमनमा जाने भन्नुभएको थियो । के–के गर्नुभयो ?  बजार अनुगमन गर्न हामी सुदूरपश्चिमको धनगढी गयौँ । कैलाली, कञ्चनपुर गयौँ । त्यसपछि पोखरा, विराटनगर धरान, राजविराज, लहान, जनकपुरमा अनुगमन गरेर हामी फर्किएका छौँ ।केही दिन हामीले पर्खियौँ । छिट्टै मन्त्रिमण्डल विस्तार होला र मन्त्रीलाई बोलाएर छलफल गरौँला भन्दाभन्दै सरिरह्यो । एक–दुईपटक मन्त्रालयका सचिवसँग कुरा गर्दा मन्त्रीजी आएपछि हामी यो काम गर्छौँ भन्ने कुरा पनि आएको थियो । हामीले केही समय पर्खिएको हो, अब यसबारे आइतबार सम्बन्धित निकायलाई बोलाएर दह्रो निर्णय गरेर निर्देशन दिँदैछौँ ।यहाँ काठमाडौँमा पनि हाम्रा साथीहरूले बजार अनुगमन गर्दै हुनुहुन्छ । यस किसिमले विभिन्न टोलीहरू बनाएर यो समितिले माननीयज्यूहरूलाई बजारमा पठाएका छौँ । उहाँहरूको रिपोर्टकै आधारमा छलफल गरेर आइतबारको बैठकबाट उचित निर्णय लिँदैछौँ ।खानेतेल, चिनीलगायत दसैँमा चाहिने अत्यावश्यक खाद्यवस्तुमा अत्यधिक भाउ बढिरहँदा पनि समितिले किन ध्यान दिन नसकेको ?तपाईंलाई अहिलेको राजनीतिक परिस्थिति थाहा छँदैछ । कहिले के हुने, कहिले के हुने । अहिले मन्त्रिमण्डल विस्तारको ढिलाइले सम्बन्धित मन्त्रीलाई बोलाऊँ भने मन्त्री नै छैनन् । मन्त्रिमण्डल बिस्तार आज होला भन्दा भन्दा ढिलो भइरहेको छ । तर, समितिले आफ्नो काम गरिरहेको छ ।मन्त्री नभए पनि समितिले मन्त्रालयका सचिवलगायत कर्मचारी बोलाएर निर्देशन दिन त सक्थ्यो होला नि ?अब हामीले त्यही गर्दैछौँ । केही दिन हामीले पर्खियौँ । छिट्टै मन्त्रिमण्डल विस्तार होला र मन्त्रीलाई बोलाएर छलफल गरौँला भन्दाभन्दै सरिरह्यो । एक–दुईपटक मन्त्रालयका सचिवसँग कुरा गर्दा मन्त्रीजी आएपछि हामी यो काम गर्छौँ भन्ने कुरा पनि आएको थियो । हामीले केही समय पर्खिएको हो, अब यसबारे आइतबार सम्बन्धित निकायलाई बोलाएर दह्रो निर्णय गरेर निर्देशन दिँदैछौँ ।तपाईंहरुले केही ठाउँको बजार अनुगमन गर्दा के पाउनुभयो त ? कस्तो रहेछ बजारको अवस्था ? उपभोक्ताले खाद्य सामग्री किन्न सक्ने अवस्था छ त अहिले ?बजारमा खाद्य वस्तुको अभाव चाँहि देखिएन । तर, मूल्य नियन्त्रणचाँहि भएन । मूल्य एक्कासि वृद्धि भएको छ । कतिपय ठाउँमा त नेपाली उत्पादनको उपस्थिति नै देखिएन । जस्तो– पोखरामा चिनी छैन, सुर्खेतमा हेर्दा पनि नेपाली चिनी छैन । विराटनगरमा हे–यौँ, त्यहाँपनि नेपाली चिनी छैन ।तेलको पनि त्यस्तै अवस्था छ । कतिपय स्थानमा पेट्रोलियम पदार्थको समस्या होला, एक ठाउँमा तेल हालेपछि लामो दुरीको यात्रा गर्नुपर्ने देखियो भने कतिपय ठाउँमा त बोतलमा हालेर पेट्रोलियम पदार्थ बिक्री गरेको पनि देखियो । यस्ता समस्याहरू देखिए पनि अभावचाहिँ देखिएन । बजारमा मूल्य नियन्त्रणको अवस्था पनि देखिएन ।तपाईंको समितिको कार्यक्षेत्र उपभोक्ताको हितमा काम गर्नेछ, अब समिति कसरी अगाडि बढ्छ ?समितिले सम्बन्धित सरकारी निकायलाई, सम्बन्धित जिम्मेवार व्यक्तिहरूलाई बोलाएर आइतबार हामी निर्देशन दिँदैछौँ । हाम्रो काम सरकारलाई निर्देशन दिने हो । त्यो काम हाम्रो समितिले गर्नेछ ।  #बजार अनुगमन