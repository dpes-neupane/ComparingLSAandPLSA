
काठमाडौं । स्मार्टफोन ब्राण्ड सामसङले ए सिरिज अन्तर्गत नयाँ ग्यालेक्सी ए०३एस नेपाली बजारमा ल्याएको छ ।
ग्राहकहरुलाई अद्वितीय दृश्यावलोकनको मनोरञ्जन प्रदान गर्न ६.५ इन्च इन्फिनिटी–भी डिस्प्ले, स्पष्ट फोटो खिच्नका लागि ३ वटा क्यामेरा, लामो समयसम्म मोबाइल चलाउनका लागि अझै धेरै टिकाउ हुने ५०००एमएएच ब्याट्री, मल्टिटास्किङका लागि ओक्टा–कोर प्रोसेसरको साथै फोनको साइडमा भएको फिङ्गर प्रिन्ट सेन्सर जस्ता थुप्रै विशेषताहरुले थप सुरक्षा एवं सहजता प्रदान गर्ने कम्पनीले जनाएको छ ।
कम्पनीका अनुसार २०ः९ को एस्पेक्ट रेसियोको साथ ६.५ इन्च एचडी प्लस इन्फिनिटी–भी डिस्प्लेले आश्चर्यजनक दृश्यावालोकनको मनोरञ्जन प्रदान गर्दछ । यसमा भएको तीनवटा क्यामेराहरुको संयोजनले वास्तवमै अझै गुणस्तरीय फोटो तथा भिडियोहरु खिच्न सकिन्छ । यसमा भएको १३ मेगापिक्सलको मुख्य क्यामेराले अविश्मरणीय पलहरुलाई सफा एवं स्पष्ट रुपमा कैद गर्ने स्वतन्त्रता प्रदान गर्दछ भने यसमा भएको दुई मेगा पिक्सलको माइक्रो लेन्सले अझै क्लोज अप फोटोहरुको विस्तृत विवरणहरु कैद गर्न सकिन्छ । त्यस्तै २ मेगा पिक्सलको डेप्थ क्यामराले फोटोको सौन्दर्यतालाई अझै निखार्दछ ।
ग्यालेक्सी ए०३एस मा भएको ओक्टा–कोर प्रोसेसरले मल्टिटास्किङ्ग गर्दा कम ब्याट्री खपत गर्न सक्दछ । यसमा भएको ५०००एमएएचको ब्याट्रीले अतिरिक्त पावर प्रदान गरी कम समयमा चार्ज हुने र अधिक समय टिकाउने सामर्थ्य राख्ने कम्पनीले बताएको छ ।
कम्पनीका अनुसार ग्यालेक्सी ए०३एस फोनको गुणस्तरीयताको साथ साथै उचित मूल्य पनि यसको विशेषता हो । यसले राम्रो स्मार्टफोनको मूल्य सधैं अधिक हुन्छ भन्ने मान्यतालाई समेत तोडेको छ । ग्यालेक्सी ए०३एसको (३जीवी प्लस ३२ जीवी) को मूल्य नेरु. १५ हजार ४९९ र (४जीवी प्लस ६४ जीवी) नेरु.१६ हजार ९९९ तोकिएको छ । यो फोन विभिन्न रंगहरु (कालो, नीलो र सोतो) मा उपलब्ध रहेको छ । यो फोन सामसङका नेपाल अधिराज्यभर रहेका रिटेल नेटवर्क मार्फत सहजै खरिद गर्न सकिने छ ।
