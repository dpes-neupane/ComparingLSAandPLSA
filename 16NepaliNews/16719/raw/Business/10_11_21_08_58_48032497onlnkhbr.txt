
काठमाडौं । ई–सेवा मनि ट्रान्सफर र शाइन रेसुङ्गा डेभलपमेण्ट बैंकबीच रेमिट्यान्स् भुक्तानी सेवासम्बन्धी सम्झौता भएको छ ।
सम्झौता पत्रमा ई–सेवा मनि ट्रान्सफरका प्रबन्ध निर्देशक अजेस कोइराला र शाइन रेसुङ्गा डेभलपमेण्ट बैंक लिमिटेडका प्रमुख कार्यकारी अधिकृत प्रकाश पौडेलले हस्ताक्षर गरेका छन् ।
सम्झौतासँगै अब विदेशबाट ई–सेवा मनि ट्रान्सफरमार्फत पठाएको रेमिट्यान्स् शाइन रेसुङ्गा डेभलपमेण्ट बैंकका नेपालमा रहेका कुनै पनि शाखाकार्यालयबाट भुक्तानी गर्न सकिने छ ।
यसैगरी यस बैंकका खाता सञ्चालन भएका सम्पुर्ण ग्राहकहरुले विदेशबाट पठाएको रेमिट्यान्स् सिधै आफ्नो बैंक खातामा प्राप्त गर्न पनि सकिने छ ।
शाइन रेसुङ्गा स्मार्ट अर्थात यस बैंकको मोबाइल बैंकिङ एप प्रयोग गरी ई–सेवा मनि ट्रान्सफर मार्फत नेपालभरी रहेका ई–सेवाका नेटवर्क मार्फत जुनसुकै ठाउँमा रेमिट्यान्स् पठाउन र जुनसुकै ठाउँवाट पठाएको रकम प्राप्त गर्न सकिने छ ।
