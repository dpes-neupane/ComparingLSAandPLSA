
२२ कात्तिक, काठमाडौं । सिटिजन्स बैंकका प्रमुख कार्यकारी अधिकृत गणेशराज पोखरेलले एक वर्षमा बैंकबाट करिब १ करोड ३२ लाख रुपैयाँ बुझेका छन् । कुल पारिश्रमिक तथा भत्ता वापत सीईओ पोखरेलले गत आर्थिक वर्ष २०७७÷७८ मा १ करोड ३१ लाख ९० हजार रुपैयाँ बुझेका हुन् ।
यस वापत उनको ६५ लाख ३३ हजार १ सय ७३ रुपैयाँ आयकर कट्टी भएको छ । बैंकका अन्य कार्यकारी तथा पदाधिकारीहरुको तलब भत्ताका लागि २ करोड ३० लाख २६ हजार ६ सय ४४ रुपैयाँ बैंकले एक वर्षमा खर्चिएको छ ।
