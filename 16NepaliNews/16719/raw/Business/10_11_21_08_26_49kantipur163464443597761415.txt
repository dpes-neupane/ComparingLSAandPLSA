काठमाडौँ — १० वटा वाणिज्य बैंकको सिडी रेसियो ९० प्रतिशतभन्दा माथि पुगेको छ ।बैंकहरुले संकलन गर्ने निक्षेपमा प्रवाह भएको कर्जाको अनुपातलाई सिडी (क्रेडिट टु डिपोजिट) रेसियोले जनाउछ । नेपाल बैंकर्स एसोसिएसनको तथ्यांकअनुसार असोज मसान्तसम्म १० बैंकको सिडी रेसियो ९० प्रतिशत माथि पुगेको हो । नेपाल राष्ट्र बैंकले सिडी रेसियोलाई ९० प्रतिशतको सीमामा राख्नुपर्नेगरी मौद्रिक नीतिमा व्यवस्था गरेको छ । यद्यपि २०७९ असार मसान्तसम्म यो सीमामा ल्याइसक्नुपर्ने व्यवस्था छ । यो व्यवस्थाले गर्दा अब ऋण लगानीका लागि यी बैंकलाई संयमता अपनाउन दवाव परेको छ । समग्रमा २७ वाणिज्य बैंकको औसत सिडी रेसियो ८८. ७२ प्रतिशत छ । सिडी रेसियो ९० प्रतिशतभन्दा माथि पुगेका बैंकहरुमा बैंक अफ काठमाण्डु, ग्लोबल आइएमई, हिमालयन, कुमारी, मेगा, एनसिसी, इन्भेष्टमेन्ट, एनएमबि, एसबिआई र प्राइम बैंक छन् । बैंकअनुसार सिडी रेसियो -Bank