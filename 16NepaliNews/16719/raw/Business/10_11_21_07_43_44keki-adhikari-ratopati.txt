घरायसी इलेक्ट्रोनिक्स ब्राण्ड वेबोरले अभिनेत्री केकी अधिकारीलाई आफ्नो ब्राण्ड एम्बेस्डर नियुक्त गरेको छ । वेबोर तथा चाङ्गहोङ्गको आधिकारिक बितरक रिद्धि सिद्धि बिनायक टेलिसिस्टमले वेबोरको ब्राण्ड प्रबद्र्धन र ग्राहकहरूलाई उत्पादनप्रति आकर्षित गराउन अभिनेत्री तथा कलाकार केकी अधिकारीलाई ब्राण्ड एम्बेस्डर बनाएको हो ।कलाकार अधिकारीले नेपाली बजारमा वेबोरका घरायसी इलेक्ट्रोनिक्स ब्राण्डको बजार प्रबद्र्धन र प्रचारप्रसारमा सहयोग गर्ने सो कम्पनीले जानकारी दिएको छ । वेबोर ब्राण्डका सामग्रीहरू उच्चस्तरका भएको र ग्राहकहरूको चाहनाअनुसारको डिजाइनमा आएको हुँदा आफू ब्राण्ड एम्बेस्डर भएको अधिकारीले बताइन् ।   यसैबीच वेबोरले आफ्नो नयाँ शोरुम ललितपुरको इमाडोल, कृष्ण मन्दिर चोकमा संचालनमा ल्याएको छ । सो शोरुमको उद्घाटन अभिनेत्री अधिकारीले गरेकी हुन् ।