



 
काठमाडौं, ३१ भाद्र। नेपाल एलपी ग्यास उद्योग संघको नयाँ नेतृत्व चयन भएको छ । आज सहमतिमा नयाँ नेतृत्व चयन भएको हो । वरिष्ठ उपाध्यक्ष कुश प्रसाद मल्ली निर्विरोध निर्वाचित भए । 
पूर्वअध्यक्ष सावरमल अग्रवाल र उद्योगी विजयहरि शर्मा प्रतिस्पर्धामा रहे पनि सहमति बनेपछि दुवै पछि हटेका थिए ।
अध्यक्ष गोकुल भण्डारी, निवर्तमान अध्यक्ष शिवप्रसाद घिमिरे तथा राजेन्द्र डल्लाकोटी, जीतबहादुर कार्की र राजेन्द्र काबरा रहेको समिति गठन गरी सहमति बनाइएको थियो ।
संघको विशिष्ठ सदस्यमा डल्लाकोटी चयन भए भने वरिष्ठ उपाध्यक्षका शंकर श्रेष्ठ निर्विरोध भए ।
उपाध्यक्षमा दिवान चन्द र मनोजकुमार दास तथा महासचिवमा कृष्णभक्त श्रेष्ठ निर्वाचित भए । कोषाध्यक्षमा धर्मराज बर्तौला र सचिवमा आशिष जाजोदिया निर्विरोध भएका हुन् ।
संघको सदस्यमा लोकहर्ष शाक्य, बाबुराम पोख्रेल, सुनिल सिन्हा, मनोज बुढाथोकी, अच्युत नेपाल, युवक राजभण्डारी, सुदीप घिमिरे, राजकुमार सिन्धी, लोकहर्ष शाक्य, बाबुराम पोख्रेल, योगेश घिमिरे, सुदीप घिमिरे, योगेश पौडेल, अमित अग्रवाल, आयुष नेपाल र मनोज बुढाथोकी चयन भएका छन् ।
