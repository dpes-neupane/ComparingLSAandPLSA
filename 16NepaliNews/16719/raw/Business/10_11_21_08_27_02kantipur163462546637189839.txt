काठमाडौँ — बैंकहरुले एक महिनाको छोटो अवधिमै निक्षेपकर्तालाई दिने ब्याज बढाएका छन् । यसअघि असोजदेखि लागू हुनेगरी बचत तथा मुद्दतीमा नयाँ ब्याज तोकेका यी बैंकले कात्तिकदेखि लागू हुनेगरी फेरि अर्को सूची सार्वजनिक गरे ।असोजमा व्यक्तिगत मुद्दतीमा अधिकतम १०.०७ प्रतिशत ब्याज कायम भएकोमा कात्तिकमा आउँदा ११.१० प्रतिशतसम्म पुगेको छ । मुद्दतीमा मात्रै नभई धेरैजसो बैंकहरुले बचतमा पनि ब्याजदर बढाएका छन् । बचतमै ब्याजदर ८.१० प्रतिशतसम्म पुगेको छ । लगानीयोग्य रकमको अभावपछि बैंकहरुले निक्षेपमा ब्याजदर बढाएका हुन् । पछिल्ला साता कर्जा प्रवाह निक्षेपभन्दा उच्च दरले बढेको छ, जसले गर्दा लगानीयोग्य रकमको अभाव देखिएको छ । असोजको सुरुआती तीन सातामा वाणिज्य बैंकहरुमा ८४ अर्ब निक्षेप थपिँदा १ खर्ब ११ अर्ब कर्जा प्रवाह भएको नेपाल बैंकर्स एसोसिएसनको तथ्यांक छ । असोज २२ गतेसम्म आउँदा वाणिज्य बैंकहरुको कुल निक्षेप ४२ खर्ब ५५ अर्ब पुगेको छ भने कुल कर्जा ३९ खर्ब ८३ अर्ब पुगेको छ ।कोरोनाको असर न्यून हुँदै गएकाले कर्जाको माग अझै बढ्ने अनुमानपछि बैंकहरुले स्रोत जुटाउन निक्षेपमा ब्याजदर बढाएका हुन् । सनराइज, सानिमा लगायत केही बैंकले भने ब्याजदर सामान्य घटाएका छन् । एनआइसी एसिया बैंकले व्यक्तिगत मुद्दतीमा सबैभन्दा धेरै ११.१० प्रतिशत ब्याज तोकेको छ। बचतमा पनि धेरै ब्याज दिनेमा सो बैंक नै अगाडि देखिएको छ । बैंक र ब्याजदर (प्रतिशतमा)बैंकबचतको ब्याजव्यक्तिगत मुद्दतीको ब्याजएनआइसी एसिया६.१० देखि ८.१०११.१०नबिल४.२६ देखि ६.२६८.७६सिभिल५.६१ देखि ६.५१८.५१ देखि १०.११ग्लोबल आइएमई४.५८.८ देखि ९बिओके५.०७ देखि ६.५७९.५७सेन्चुरी५.२५ देखि ६.२५९.२५ देखि ९.७५सिटिजन्स४.७६ देखि ५.०६९.२६एभरेष्ट३.६ देखि ४७ देखि ८हिमालयन६.६७ देखि ७.६७८.५ देखि ९कुमारी५.३१ देखि ७.३१८.८१ देखि ९.८१माछापुच्छ्रे५ देखि ६.२५९.५मेगा४.२७ देखि ५.७७८.७७नेपाल बंगलादेश५.२८१० देखि १०.२८एनएमबि४.५७ देखि ६.५७९.५७एसबिआई४.५६५.०६ देखि ८.५६सिद्धार्थ बैंक५.३१०.३प्राइम४.७६९ देखि ९.७५सनराइज५.०७८ देखि ९कृषि विकास४ देखि ५७.५ देखि ९राष्ट्रिय वाणिज्य३.५५ देखि ५.०५६ देखि ८.५५प्रभु३.२५ देखि ५७.७५ देखि ८.२५नेपाल३.०५ देखि ४.५५८.०५सानिमा३.५ देखि ४६ देखि ८स्टान्डर्ड चार्टड२.५० देखि ४५ देखि ७.५