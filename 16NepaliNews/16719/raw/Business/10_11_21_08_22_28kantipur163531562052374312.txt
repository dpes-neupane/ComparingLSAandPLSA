काठमाडौँ — बुधबार सुनको मूल्य प्रतितोला ६ सय रुपैयाँले घटेको छ । नेपाल सुनचाँदी व्यवसायी महासंघका अनुसार अघिल्लो दिन प्रतितोला ९२ हजार ६ सय रुपैयाँमा कारोबार भएको सुनको मूल्य बुधबार ६ सय घटेर ९२ हजार रुपैयाँमा झरेको छ ।यसअघि हिजो २ सय रुपैयाँले सुनको मूल्य बढेको थियो । चाँदीको मूल्य पनि घटेको छ । चाँदी एकै दिन तोलामा १५ रुपैयाँले घटेको हो । हिजो १ हजार २६५ रुपैयाँमा कारोबार भएको चाँदी आज १ हजार २५० रुपैयाँमा झरेको छ । 