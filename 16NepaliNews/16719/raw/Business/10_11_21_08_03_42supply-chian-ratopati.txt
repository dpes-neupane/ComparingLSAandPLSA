यतिखेर विश्वभर आपूर्ति शृङ्खला (सप्लाइ चेन) ले पहिले झैँ काम गरिरहेको छैन । बालबालिकाले खेलाउने खेलौनादेखि गाडीको अर्थचालक (सेमिकन्डक्टर) सम्म अभाव भइरहेको छ । माग र आपूर्तिबीच निकै ठूलो अन्तर देखिएको छ । मालसामान ढुवानी गर्ने अमेरिकी पानीजहाजहरू कयौँ दिनसम्म समुद्रमै रोकिइरहेका छन् । किनकि ढुवानी गर्ने पर्याप्त सामग्री नै तयार छैन । अत्यधिक माग भए पनि बन्दरगाहहरूले पानीजहाजमा लाद्ने सामान उत्पादकबाटै पाइरहेका छैनन् । अमेरिकीहरूमा अरूभन्दा धेरै सामान खरिद गर्न सक्ने क्षमता भए पनि सबै पानी जहाजलाई स्थान उपलब्ध गराउन नसकिएको लस एन्जलस बन्दरगाहका कार्यकारी निर्देशक जेन सेरोकाले बताएका छन् ।वाल स्ट्रीट जर्नलको एक प्रतिवेदनअनुसार विश्वविख्यात ब्राण्ड नाइकीसँग यतिखेर मागअनुसार जुत्ता उत्पादन नै गर्न सकिरहेको छैन । कास्टो कर्पोरेशनले पेपर टावलको बिक्री सङ्कुचित तुल्याएको छ । कृत्रिम क्रिसमस ट्रीको मूल्य २५ प्रतिशतसम्म बढेको छ । कारणमहाशक्ति राष्ट्र अमेरिकामै सामान अभाव हुनुका पछाडि विभिन्न कारण छन् । ती मध्ये एक हो–कोरोना महामारी । कोभिड महामारीका कारण मानिसहरूले खर्च गर्ने ठाउँ सीमित भएको थियो ।जस्तो कि ः खानपानका लागि रेस्टूराँ संस्कृतिमै निर्भर देशका अधिकांश नागरिकले घरमै खाना बनाएर खान थालेका थिए । रेस्टूराँमा खर्च गर्न नसक्दा रकम बचेको थियो । यो बचतलाई मानिसहरूले अन्य सामान खरिदमा खर्च गर्न चाहिरहेका छन् । माग त बढेको छ, तर सामान पाइरहेका छैनन् । महामारीबीच उद्योगहरूमा मजदुरले काम गर्न सकेनन् । कयौँ उद्योगहरू बन्द भए । एक स्थान या देशबाट अन्यत्र सामान लैजाने पानीजहाजहरू प्रतिबन्धका कारण बन्दरगाहमै लामो समयसम्म रोकिए । अन्तरराष्ट्रिय समुद्री संगठनका अनुसार विश्वभर ९० प्रतिशत सामान समुद्रीमार्गबाटै ढुवानी हुन्छ । तर, यस वर्ष समुद्री मार्गमा कैयन समस्याहरू निम्तियो । स्वेज नहरमा पानीजहाज फस्दा लामो समयसम्म ढुवानी हुन सकेन । धेरै पानीजहाजहरूलाई सोही नहरमा रोक्नुप¥यो । एसियाबाट यूरोप पुग्ने छोटो समुद्रीमार्गमा यो नहर पर्छ । यो नहरमा एउटामात्रै जहाज फस्दा पनि विश्वको आपूर्ति प्रणालीमा निकै ठूलो असर देखियो ।खेलकुदका सामग्री बनाउने एक कम्पनी पजल गेमिङका प्रमुख कार्यकारी अधिकृत (सीईओ) केविन उको भन्छन्, ‘हामीले यसअघि चीनबाट आउने ४० फीट लामो कन्टेनरको भाडा २७०० पाउन्डभन्दा धेरै तिरेका थिएनौँ । तर अहिले १५ हजार पाउण्ड भाडा तिरेका छौँ । भाडा निकै बढेको छ र काम गर्न समस्या भइरहेको छ ।’मजदुर अभाव र राजनीतिबेलायत र अमेरिकालगायत कयौँ देशमा मजदुर अभाव भइरहेको छ । फोब्र्स म्यागेजिनले ८ जुलाईमै अमेरिकी कम्पनीहरूले मजदुर अभाव खेपिरहेको लेखेको थियो । बन्दगाहहरूमा पानीजहाजले ठाउँ नपाउनुको एक कारण पनि कर्मचारी अभाव नै थियो । किनकि, कर्मचारी नहुँदा बन्दरगाह प्रशासनले ठाउँ व्यवस्थापन गर्न नै सकेन । पर्याप्त सामान नपाउनुको अर्को कारण राजनीति हो । अमेरिकी राष्ट्रपति जो बाइडेनले चीनमाथि निर्भरता कम गर्ने गरी अमेरिकी आपूर्ति प्रणाली बलियो बनाउन खोजिरहेका छन् । धेरै देशहरूले कोरोना महामारी नियन्त्रणार्थ पीपीई कीट र अत्यावश्यक सामानको अभाव खेपिरहेका बेला बाइडेनले अमेरिकाअनुकूलको यो नीति अघि सारेका थिए । बाइडेनले गत फेब्रुअरीमै भनेका थिए, ‘राष्ट्रिय विपत्तीको यो समयमा हामी आफ्ना नागरिकको रक्षा र आवश्यकता परिपूर्ति गर्न कुनै दोस्रो देशमा निर्भर भइरहन सक्दैनौँ ।’बाइडेनले अमेरिकी नागरिकको चिन्ता त गरिरहेका छन्, तर वैश्विक आपूर्ति शृङ्खलामा उनले लिएको नीतिकै कारण निकै अप्ठ्यारो स्थिति निम्तिएको छ । जटिल आपूर्ति शृङ्खलावैश्विक आपूर्ति शृङ्खला निकै जटिल छ । विश्वव्यापीकरणसँगै उत्पादनमा पनि एक नयाँ अवधारणा आयो, जसलाई ‘जस्ट इन टाइम’ अर्थात् आवश्यकता परेकै बेला सामान आपूर्ति गर्नुपर्ने भनी बुझिन्छ ।यो अवधारणअनुसार कम्पनीले सामान हस्तान्तरण त्यो समयमा गर्नुपर्छ–जतिबेला आवश्यक पर्छ । यो गर्दा सामान माग गर्नेको रकम पनि बचत हुन्छ । यो निकै राम्रो प्रणाली हो । तर तबसम्म मात्र–जबसम्म सामान वितरण समयमै हुन्छ । यसको उदाहरण गाडी उद्योग हो । यस्ता उद्योगहरूलाई गाडीमा राख्ने सेमिकन्डक्टर चिप्स आवश्यक पर्छ । गाडी र कयौँ विद्युतीय सामग्री बनाउन यस्तो चीप अत्यावश्यक हुन्छ । तर, ल्यापटप र अन्य विद्युतीय सामग्रीको बिक्री बढेका कारण यो चीपको माग पनि निकै वृद्धि भइरहेको छ ।बजारमा अहिले चीप पर्याप्त उपलब्ध छैन । चीप अभावकै कारण टोयोटाले गाडी उत्पादनमा ४० प्रतिशत कटौती गरिसकेको छ । गाडी बनाउने बेलायती कम्पनी वाक्सहलका प्रबन्ध निर्देशक पल विलकक्स भन्छन्, ‘यसको असर पूरै उद्योगमा परेको छ, उत्पादन क्षमता नै घटाउनुपरेको छ ।’गाडी खोजिरहेका मानिसका लागि सेमिकन्डक्टर चीप परको कुरा जस्तो लाग्न सक्छ । तर, आपूर्ति शृङ्खलामा यसले सीधा असर गरिरहेको छ । कोरोना महामारी, अमेरिकी व्यापार नीति र मजदुर तथा उपकरण अभावले विश्वभर नै यतिखेर मानिसहरूले चाहेर पनि सामान खरिद गर्न पाएका छैनन् । विश्वव्यापीकरणसँगै सस्तो सामान उपलब्ध त उपलब्ध भयो, तर निश्चित समस्या निम्तिनासाथ आपूर्ति शृङ्खला अस्तव्यस्त बन्ने क्रम रोकिएको छैन । संसारमा कति सामान बनेको छ र हामीले कति उपयोग गरिरहेका छौँ ? ती सामान कहाँ र कसरी बनाइरहेका छौँ भन्ने सवाल यतिखेर गम्भीर बनेको छ । किनकि, आयातमा अधिक निर्भर देशहरू अहिले निकै समस्यामा फसेका छन् । बीबीसी हिन्दीबाट अनुवाद÷सम्पादन गरी प्रकाशित