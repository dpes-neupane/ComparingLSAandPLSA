गएको एक महिनामा बीमालेखको संख्या ४ लाख ४० हजार ७७१ ले वृद्धि भएको छ । बीमा समितिका अनुसार यो संख्या गत साउन १ गतेदेखि भदौ मसान्तसम्म ४ लाख ४० हजारले बढेर ९२ लाख ६९ हजार ३५२ पुगेको हो । जबकी गत साउन मसान्तसम्ममा जीवन बीमा र निर्जीवन बीमा गरी कुल ८८ लाख २८ हजार ८८१ मात्र बीमालेख दर्ता भएका थिए । समितिका अनुसार समीक्षा अवधिमा जीवन बीमातर्फ २ लाख ९ हजार ४४ वटा बीमालेख थपिएको छ भने निर्जीवन बीमातर्फ अधिकतम २ लाख ३१ हजार ४२७ वटा बीमालेख थपिन पुगेको छ । यस्तै, वैदेशिक रोजगार बीमालेख तर्फ ५ प्रतिशत घटाएर लिएको बीमालेखसहित समीक्षा अवधिसम्ममा कुल ८३ लाख ८५ हजार ६६२ पुगेको समितिले जनाएको छ । यस्तो संख्या गत वर्षको सोही अवधिको भन्दा १०.६१ प्रतिशतले बढी हो । गत वर्ष वैदेशिक रोजगार तर्फबाट कुल ७५ लाख ८१ हजार १२८ बीमालेख प्राप्त भएको थियो ।१४ अर्ब ९३ करोडले बढ्यो बीमा प्रिमियम समीक्षा अवधिमा बीमा कम्पनीहरुले अधिकतम १४ अर्ब ९३ करोड बढीले बीमा प्रिमियम संकलन गर्न सफल भएका छन् । समितिका अनुसार गत महिना (साउन मसान्तसम्म) जीवन बीमा र निर्जीवन बीमा गरि कम्पनीहरुले कुल १९ अर्ब ६० करोड मात्र प्रिमियम उठाएकामा भदौ मसान्तसम्म यस्तो प्रिमियम झण्डै १५ अर्बले बढाएर ३४ अर्ब ५३ करोड ४७ लाख उठाउन सफल भएका हुन् । भदौसम्ममा जीवन बीमातर्फ कुल २८ अर्ब १३ करोड ६६ लाख २० हजार र निर्जीवन बीमातर्फ कुल ६ अर्ब ३९ करोड ८१ लाख प्रिमियम संकलन हुन सकेको छ । गत वर्ष यस्तो संकलन क्रमशः २० अर्ब ९६ करोड र ४ अर्ब ७७ करोड रहेको थियो । थप १.२३ प्रतिशत जनसंख्यामा पहुँच विस्तार पछिल्लो वर्ष बीमाको पहुँच थप १.२३ प्रतिशत जनसंख्यामा विस्तार भएको समितिले जनाएको छ । अघिल्लो आर्थिक वर्षको भदौ मसान्तसम्म कुल तीन करोड ९६ हजार ५६० जनामा रहेको बीमाको पहुँच यो वर्ष बढेर तीन करोड ४ लाख ६७ हजार ४८० मा पुगेको समितिले जनाएको छ । यद्यपि, हालसम्म बीमाको दायरामा आएको जनसंख्या (वैदेशिक रोजगार सहित) भने २७.५२ प्रतिशत मात्र रहेको समितिले जनाएको छ । अघिल्लो साउन महिना र गत भदौ महिनाको तथ्याङ्क 