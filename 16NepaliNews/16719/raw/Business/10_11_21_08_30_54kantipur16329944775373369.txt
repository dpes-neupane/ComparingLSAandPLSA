काठमाडौँ — साप्ताहिक कारोबारको अन्तिम दिन बिहीबार सेयर बजार ३२.५१ अंकले घटेर २ हजार ६ सय ३३.४२ विन्दुमा ओर्लेको छ । अघिल्लो दिनको तुलनामा यो करिब १.२२ प्रतिशतले कम हो ।बुधबार नेप्से करिब साढे ५० अंकले बढेको थियो । गत आइतबार, सोमबार र मंगलबार उच्च अंकले घटेको नेप्सेमा बुधबार करेक्सन भएको थियो । सो वृद्धि बिहीबारसम्म पनि टिकेन र नेप्से पुन: ओरालो लागेर बन्द भएको छ ।दिनभरीको कारोबारमा करिब पौने ४ अर्ब रुपैयाँ बराबरको सेयर किनबेच भएका छन् । अघिल्लो दिनको तुलनामा कारोबार रकम पनि घटेको हो ।