नेपाल राष्ट्रिय उद्योग व्यापार संगठन लुम्बिनी प्रदेशको अध्यक्षमा  खिमनारायण पराजुली निर्वाचित भएका छन् । संगठनको दाङमा भएको दोस्रो प्रदेश अधिवेशनबाट बुटवल निवासी पराजुलीको अध्यक्षतामा ५१ सदस्यीय समिति सर्वसम्मत अध्यक्ष निर्वाचित भएको हो ।संगठनको वरिष्ठ उपाध्यक्षमा खेम श्रीसमगर (रुपन्देही),उपाध्यक्षहरुमा गुप्तबहादुर राना (प्युठान),टंक बसयाल (बाँके), खुल्ला उपाध्यक्षमा राजेन्द्र श्रेष्ठ (दाङ), महासचिव तारा रोकाय (बाँके), कोषाध्यक्षमा विष्णुप्रसाद पाण्डे (रुपन्देही) निर्वाचित भएको जनाएको छ ।उपमहासचिवमा खिमानन्द पौडेल (कपिलवस्तु), सचिवहरूमा दधिराम सापकोटा (बाँके) र मोहनसिंह ठकुरी (अर्घाखाँची), सहकोषाध्यक्षमा नारदमणि पोखरेल (दाङ) तथा महिला विभाग प्रमुखमा मन्दिरा पाण्डे निर्वाचित भएका छन् । प्रदेशका १२ वटै जिल्लाको प्रतिनिधित्व हुने गरी ३९ जना प्रदेश समिति सदस्य समेत सर्वसम्मत निर्वाचित भएको  निवर्तमान अध्यक्ष मनिषकुमार जोशीले बताए । अधिवेशनमा प्रदेशका १२ वटै जिल्लाबाट दुई सय ५० जना प्रतिनिधिको सहभागिता रहेको आयोजनको भनाइ रहेको छ ।