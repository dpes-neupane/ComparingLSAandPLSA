काठमाडौं । फोटोन मोटर्सले दसैँको अवसर पारेर ‘फ्रि सर्भिस एन्ड ड्राइभर ट्रेनिङ क्याम्प’ आयोजना गर्ने भएको छ । क्याम्प यही असोज १७ देखी असोज २२ गतेसम्म आयोजना हुने फोटोनले जनाएको छ ।फोटोन मोटर्सको अधिकारिक वर्कसप सीतापाइलामा एक हप्ता सम्म चल्ने उक्त योजना फोटोन मोटर्सका सम्पूर्ण प्रकारका गाडीहरुको फ्रि सर्भिसिङ हुने कम्पनीका सर्भिस हेड विदेश मान सिंह डंगोलले जानकारी दिए ।उक्त अवधिभर फोटोन गाडीका ग्राहकहरुले फोटोन  जेन्यूइन स्पेयर पार्टसमा १० प्रतिशत छुट, ल्युब्रिकट्समा १५ प्रतिशत छुट तथा अन्य लेवर चार्ज र चेकअपमा सत प्रतिशत छुटको लाभ उठाउन सक्नेछन् ।यसका साथै क्याम्पमा फोटोन गाडी सम्बन्धी अनलाइन परामर्श, चालक प्रशिक्षण कार्यक्रम तथा बिभिन्न प्रकारका आकर्षक गिफ्ट पनि दिने फोटोनले जनाएको छ । 