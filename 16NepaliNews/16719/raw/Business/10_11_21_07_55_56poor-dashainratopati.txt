आम नेपालीले मीठो–मसिनो खाने र नयाँ लुगा लगाउन खोज्ने दसैँ पर्व झण्डै आधा जनसंख्याका लागि भने सदाझैँ सकस बन्दैछ । यो वर्षको दसैँमा पनि झण्डै ३० लाख नागरिकले भोक दबाउन पेटमा पटुकी कसेर बस्नुपर्ने स्थिति छ । अरुतिर दसैँ मनाइरहेका बेला कर्णालीको दुर्गम जिल्लाका जनताले चामल किनेर खान पाइरहेका छैनन् । लाग्छ, गरीबका लागि दसैँ ‘दसा’ बनेर आउने गरेको सामाजिक मान्यता त्यसै सिर्जित भएको होइन ।राष्ट्रिय योजना आयोगले प्रकाशन गरेको पन्ध्रौं योजना (आर्थिक वर्ष २०७६/७७–२०८०/८१) पुस्तक अध्ययन गर्दा आधाभन्दा बढी नागरिक अझैसम्म दैनन्दिन आधारभूत आवश्यकता पूरा गर्न नसक्ने अवस्था रहेको पत्ता लाग्छ । दुई वर्षअघि नेपालका ५२ प्रतिशत जनसंख्या आधारभूत खाद्य असुरक्षाको स्थितिमा रहेका थिए । शनिबारसम्म नेपालको जनसंख्या ३ करोड ४ लाख ८९ हजार २९१ पुगेको छ । यो संख्याको ५२ प्रतिशत भनेको १ करोड ५८ लाख ५४ हजार ४३१ हुन आउँछ ।आधारभूत खाद्य असुरक्षाको स्थिति दुई वर्षअघि ५२ प्रतिशत जनसंख्या रहेपनि यसबीच फैलिएको कोरोना महामारीका कारण यो संख्या स्वतः बढेको छ । मानिसहरूले काम गुमाएका छन् । कमाउने व्यक्तिमा आश्रित परिवारका सदस्यले थप खाद्य असुरक्षा भोगेको छन् । रेमिट्यान्स आप्रवाह पनि खुम्चिएको छ ।यो पनिसकसमा श्रमिक : गाउँ गएर चाडपर्व मनाउने रहर छ, पैसा छैन​अवस्था सामान्य हुँदा दुई वर्ष अघि नै कूल जनसंख्याको १० प्रतिशत (३० लाख ४८ हजार) नागरिक खाद्य गरिबीको चपेटामा थिए । महामारी अवधिमा गरिबीको यो आकार पनि विस्तार भएको विभिन्न अध्ययनहरूको निष्कर्ष छ ।कम्तिमा २३ लाख नागरिकलाई सदा झैँ योपटक दसैँ आउनु र नआउनुमा कुनै फरक पर्नेछैन । किनकि, कुल जनसंख्याको ७.८ प्रतिशत नागरिक गम्भीर खाद्य असुरक्षित स्थितिमा छन् । २४ लाख ७९ हजार अर्थात कूल जनसंख्याको ७.८ प्रतिशत नागरिक त दैनिक निर्धारित क्यालोरी (एक वयस्क मानिसलाई दैनिक आवश्यक पर्ने पोषणको आधारभूत मात्रा) बाटै वञ्चित छन् ।आयोगले हालै सार्वजनिक गरेको बहुआयामिक गरिबी सूचक प्रतिवेदन, २०२१ मा १७.४ प्रतिशत नागरिक बहुआयामिक गरिबीमा रहेको उल्लेख छ । बहुआयामिक गरिबी मापनले परम्परागत प्रचलित विधि अतिरिक्त अन्य आधारभूत आवश्यकताका पक्षलाई समेत समेट्छ ।बहुआयामिक गरिबीको चपेटामा रहेकामध्ये पनि ५२.४ प्रतिशत मानिसहरू गाउँमा बस्छन् । कर्णालीका त ३९.५ प्रतिशत नागरिक गरिबीको रेखामुनि छन् । झण्डै एक चौथाइ बालबालिकाहरूले गरिबीको चपेटा सहिरहेका छन्, जसले अभिभावकको अभावबीच आउने चाडबाड सकसलाई मन अमिलो बनाएर गुजार्नुपर्छ ।बहुआयामिक गरिबी सूचक प्रतिवेदनमा २०१९ सम्मको तथ्यांक मात्रै प्रस्तुत छ । सन् २०१९ देखि नै फैलिएको कोभिड–१९ महामारीले गरिबीका सबै अवस्थालाई कुन बिन्दुमा पु¥याएको छ भन्ने एकीन अध्ययन सरकारले गरिसकेको छैन ।सरकारले १.९ अमेरिकी डलर अर्थात दैनिक करिब २२० रुपैयाँ कमाउने नागरिक गरिब नहुने दाबी गर्ने गरेको छ । गरिबी मापनमा सरकारले अपनाइरहेको विधि भने निकै आलोचित छ । 