काठमाडौँ — बुधबार सेयर कारोबारमा सामान्य सुधार देखिएको छ । नेपाल राष्ट्र बैंकले बैंक तथा वित्तीय संस्थाहरुलाई ब्याजदरका सम्वन्धमा दिएको निर्देशनपछि बुधबार बजार खुलेदेखि नै परिसूचक बढेको छ । १२: २० बजेसम्म परिसूचक ५० अंकले बढेको छ । सो अंकको वृद्धिपछि परिसूचक २५६१ अंक पुगेको छ । सो समयसम्म १ अर्ब १८ करोड रुपैयाँको सेयर किनबेच भएको छ । धेरैजसो कम्पनीको मूल्य बढेको छ । सबै उपसमूह हरियाली भएका छन् । राष्ट्र बैंकले मंगलबार बैंकहरुलाई ब्याजदर बढेको सम्वन्धमा नयाँ निर्देशन जारी गरेको छ । सो निर्देशनपछि ब्याजदर बढाएका केही बैंकलाई घटाउनुपर्ने बाध्यता आएको छ । यो पनि हेर्नुस्- बैंकहरूलाई राष्ट्र बैंकको तीनबुँदे निर्देशन: अब नयाँ ब्याजदर तोक्नुपर्ने