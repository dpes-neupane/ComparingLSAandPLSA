चाँगुनारायण नगरपालिकाले आफ्नो क्षेत्रमा रहको विभिन्न पसल तथा होटलहरुको अनुगमन गरको छ ।  बिहीबार २ नम्बर वडा अन्तर्गत दुवाकोटमा नगर उपप्रमुख वीणा बाँस्तोलाको नेतृत्वमा बजार अनुगमन गरको हो ।  खाद्य सामाग्री बिक्री गर्ने किराना पसलले म्याद गुज्रेको खाद्य सामाग्री र मासु बिक्री गर्ने कोल्ड स्टोरहरू फोहोर मासु बिक्री गर्ने गरेको फेला परेको छ ।जिल्लाका विभिन्न स्थानमा गरेको अनुगमनमा उत्पादन तथा उपभोग्य मिति उल्लेख नभएका सामाग्रीहरु फेला परेको बजार अनुगमन अधिकृत निला घिमिरेले जानकारी दिएकी छिन् । अनुगमनको क्रममा बस्ताकोटी मिनी स्टोर, बस्ताकोटी दुध डेरी, लाइभ मिट जोन, ढकाल दुध डेरी, काभ्रे दुनोट पसल, पाथीभरा खाद्य स्टोर, न्यू चोङ्गा गणेश मिट बसलगायतको अनुगमन र निरीक्षण गरेको नगरपालिकाले जानकारी दिएको छ । सो क्रममा केहि दर्ता नभएका, केहीमा मूल्य सूचित भएको, अधिकांशले उपभोग्य मिति सकिएका सामाग्रीहरु बेच्न राखेको, मासु पसल र खाजा घरमा फोहोर  भेटिएको घिमिरेले बताइन् ।घरबेटीले गर्दा दर्ता गर्न पाइएन  बजार अनुगमन टोली समक्ष केही पसल सञ्चालकले घरबेटीले गर्दा पसल दर्ता गर्न नपाएको बताए ।  दुवाकोटमा कपडा पसल सञ्चालन गर्ने एक व्यवसायीले भनिन्– ‘घरको कागजपत्र छैन् भन्दै दिनुभएको छैन । हामीले दर्ता गर्न पाएनौं ।’ घरबहाल करको कारणले गर्दा दुवाकोटका धेरै घरधनीहरुले पसल सञ्चालकसँग घरभाडा सम्झौता नगर्दा वडा कार्यालय र कर कार्यालयमा दर्ता गर्न नपाएको उप प्रमुख बाँस्तोलासँग गुनासो गरेका छन् ।  अनुगमनको क्रममा राष्ट्रिय उपभोक्ता मञ्च, जिल्ला प्रशासन कार्यालय, सुरक्षाकर्मी, सञ्चारकर्मीसहित चाँगुनारायण नगरपालिकाले बजार अनुगमन गरेको हो । 