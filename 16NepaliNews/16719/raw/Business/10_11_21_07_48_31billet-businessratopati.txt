बिलेट आयात गरेर डण्डी बनाउने उद्योगी प्रतिस्थापन विधेयकले गरेको व्यवस्थाविरुद्ध झनै शसक्त रुपमा लबिङ गर्न थालेका छन् । यसअघि सरकारी पक्षलाई नै भेटेर निरन्तर लबिङ गर्दै आएका उद्योगी अब भने संसदीय समितिमार्फत लबिङ गर्न थालेका हुन् । सरकारले बजेटमार्फत ल्याएको व्यवस्थाविरुद्ध लबिङ गर्नेक्रममा उनीहरुले आजै अर्थ समिति र उद्योग तथा वाणिज्य र श्रम तथा उपभोक्ता हित समितिका सभापति भेटेका छन् । अर्थ समितिका सभापति कृष्णप्रसाद दाहाल र उद्योग समितिका सभापति बिमल श्रीवास्तवलाई एकै दिन भेटेर सरकारले गरेको व्यवस्थाको विरोध गरेका हुन् ।यससँगै, उद्योग समितिका सभापतिले भोलि समितिको बैठक बोलाएका छन् । सभापति बिमल श्रीवास्तवले यससम्बन्धी थप बुझ्नका लागि छलफल बोलाएका हुन् । छलफलमा दुवै पक्षका उद्योगी सहभागी हुने बताइएको छ । अर्थ समितिका सभापति दाहालले आज किरण शाखको नेतृत्वमा ६/७ जना उद्योगी छलफलमा आएको बताए । उनले सपञ्ज आइरनको आयातमा पूर्ण छुट दिएपछि बिलेट आयात गरेर डण्डी बनाउने उद्योगले प्रतिस्पर्धा गर्न नसक्ने गुनासो गरेको बताए ।भने, ‘उद्योगीहरु आएर प्रतिस्पर्धा गर्न नसक्ने स्थिती रहेको बताउनुभयो । हुन त स्पञ्ज आइरन तताएर पगाल्दा विद्युत बढी खपत गर्छ । तर, थोरै विद्यु्त खपत गर्ने भएपनि ६ वटा उद्योगलाई प्रोत्साहन गर्दा २४ उद्योग मारमा पर्ने देखियो ।’ यसबाट राज्यलाई वार्षिक ८ अर्ब रुपैयाँ राजस्व गुम्ने समेत देखिएकाले यस विषयमा छलफल गर्ने गरी अर्थ समिति अगाडी बढेको छ । यद्यपि, अहिले छलफलको मिति तोकिएको छैन । शाखको नेतृत्वमा पञ्चकन्या स्टिलका प्रदीप श्रेष्ठ र उज्जवल श्रेष्ठ, हामा स्टिलका बालकृष्ण श्रेष्ठ लगायतका उद्योगी समिति पुगेका थिए ।देउवा सरकारले सरकारले चालू वर्षको बजेटमार्फत छड बनाउने स्पञ्ज आइरन आयातमा भन्सार छुट दिएपछि नेपालका छड व्यवसायी दुई भागमा विभाजित छन् । स्पञ्ज आइरन आयात गरेर डण्डी बनाउँदै आएका उद्योगी यसको समर्थनमा जुटेका छन् भने बिलेट आयात गरेर डण्डी बनाउँदै आएका उद्योगी विरोधमा छन् । अर्थमन्त्री जनार्दन शर्माले भदौ २५ गते प्रतिनिधि सभामा प्रतिस्थापन विधेयक पेश गर्दै फलामे छड बनाउने कच्चा पदार्थ स्पञ्ज आइरन र बिलेटमा राजस्व दर हेरफेर गरेका हुन् । उनले स्वदेशी उद्योगलाई प्रोत्साहन गर्ने र रोजगारी बढाउने तथा आयात घटाइ व्यापार घाटा घटाउन यस्तो व्यवस्था गरिएको बताएका छन् ।नयाँ व्यवस्थामा सरकारले भन्सार वर्गीकरणको ७२०७ देखि ७२११ मा पर्ने बिलेटमा भन्सार दर यथावत गरी अन्तःशुल्क प्रति मेट्रिकटन १६५० बाट २५०० रुपैयाँ बढाएको छ । यस्तै, भाग ७२०३ अन्तर्गत स्पञ्ज तथा भाग ७२०४ अन्तर्गत फलामको पत्रु भन्सारदर पूरै छुट दिँदै अन्तःशुल्क समेत नलाग्ने व्यवस्था गरेको छ ।यो पनिस्पञ्ज आइरनमा भन्सार छुट विवाद : व्यवसायीका छाता संगठन नै दोधारमाअर्थमन्त्रीलाई छड व्यवसायीको धोका ! स्टक सामानकै मूल्य बढाए, भन्सार छुट पनि लिए #बिलेट