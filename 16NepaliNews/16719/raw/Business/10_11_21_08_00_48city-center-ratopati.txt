काठमाडौंको मुटुमा रहेको कमलपोखरी स्थित सिटी सेन्टरले नेपालीहरुको महान चाडपर्व दसैँ–तिहार लक्षित योजनाहरु ल्याएको छ । शपिङ्ग मलमा आउने ग्राहकहरुलाई सुविधा प्रदान गर्ने उद्देश्य राखी सिटी सेन्टरले यो योजना ल्याएको हो ।किनमेल गर्ने ग्राहकहरुलाई मात्र योजनामा सामेल गर्ने प्रचलन रहेकोमा सिटी सेन्टरले यसपालिको चाडपर्व योजनामा दायरा फराकिलो पारेको जनाएको छ । असोज १६ गते देखि शुरु भएको यस योजनाबाट सिटी सेन्टरमा भिजिट गर्ने जो–कसैले यो योजनामा सामाले हुन पाउने सिटी सेन्टर व्यवस्थापनले जनाएको छ । शपिङ्ग मलमा आउने ग्राहकलाई दैनिक लक्की ड्र, शपिङ्ग भौचरका साथै साप्ताहिक लक्की ड्र तथा ग्रान्ड लक्की ड्रमा समावेश गराइने सेन्टरले जनाएको छ । लक्की ड्रको कुपन मार्फत विजेता बनेका ग्राहकलाई चितवन, पोखरा लगायतका ठाउँमा रहेको होटलमा खाने बस्ने व्यवस्था प्रदान गरिने सेन्टरले जनाएको छ ।यस बाहेक सिटी सेन्टरमा रहेका व्यवसायीहरुले यस अवसरमा ५० प्रतिशतसम्मको छुट, बाइ वान गेट वान फ्रि लगायतका अन्य आकर्षक छुट तथा योजनाहरु समेत प्रदान गर्ने भएका छन् ।  