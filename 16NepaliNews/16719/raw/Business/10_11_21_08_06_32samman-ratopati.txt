वीरगन्ज उद्योग वाणिज्य संघका अध्यक्ष सुबोधकुमार गुप्ता ग्लोबल लिडरसीप एण्ड म्यानेजमेन्टमा “प्रोफेसनल डक्टरल सर्टिफिकेट”बाट सम्मानित भएका छन् । युरोपियन इन्टरनेशनल युनिभरसिटी–पेरिस, फ्रान्सले बुधबार गुप्तालाई उक्त सम्मानले सम्मानित गरेको हो ।सेराटन दुबई क्रिक होटल्स एण्ड टावर्समा आयोजित कार्यक्रममा गुप्तालाई युनिभरसिटीले भव्य समारोहकाबीच सर्टिफिकेट प्रदान गर्दै सम्मान गरेको हो । दैनिक उपभोग्य दाल चामल, तेलका व्यवसायी समेत रहेका गुप्ता लामो समयदेखि सामाजिक सेवाका साथै संस्थागत र आर्थिक विकासको क्षेत्रमा क्रियाशिल रहँदै आएका छन् । सोही सोही बापत युरोपियन इन्टरनेशनल युनिभरसिटीको मोनिटरिङ्ग बोर्डले गुप्तालाई ‘प्रोफेसनल डक्टरल सर्टिफिकेट’ सम्मान गर्ने निर्णय गरेको हो ।गुप्ता नेपाल उद्योग वाणिज्य महासंघको कार्यकारणी सदस्यसँगै नेपाल दाल, चामल, तेल उद्योगका लागि महासंघको केन्द्रीय अध्यक्ष समेत रहेका छन् ।   