काठमाडौँ — आतिथ्य र पर्यटन क्षेत्रमा योगदान पुर्‍याएबाफत चन्द्रागिरि हिल्स लिमिटेडका महाप्रबन्धक अभिषेक विक्रम शाहले बेलायतको वर्ल्ड बुक अफ रेकर्डस सम्मान पाएका छन् । शाहलाई आइतबार उपराष्ट्रपति नन्दबहादुर पुनले उपराष्ट्रपती कार्यालयमा उक्त सम्मान हस्तान्तरण गरेका थिए । व्यावसायिक र सामाजिक क्षेत्रमा महत्वपूर्ण योगदान पुर्‍याउँदै आएका प्रभावशाली व्यक्तिहरुलाई यो सम्मान दिइने गरिएको रेकर्डसको नेपाल च्याप्टर प्रमुख सागर कटुवालले विज्ञप्तिमार्फत जनाएका छन् ।