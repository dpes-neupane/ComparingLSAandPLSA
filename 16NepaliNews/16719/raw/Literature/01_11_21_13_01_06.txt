हो म न्याय खोज्दै छु, त्यही बलात्कृत शरीरबाट निक्लेँ कि   म निर्मलाको आत्मा बोल्दैछु  हो म न्याय खोज्दैछु ।         बलात्कृत मेरो लासको लाज छोप्न एक थान कात्रो खोज्दै छु   हो हजुर म तपाईंकै प्यारी निर्मला बोल्दै छु ।       प्रहरीले केरकार गर्दा ती सुन्न नसक्ने शब्दको  कान छोप्ने प्रयास गर्दैछु ।  हो हजुर म निर्मला बोल्दै छु ।            ती हरेक रात बग्ने मेरा बाआमाको  आँसुमा लुकेको अधिकार खोजदै छु    हो म न्याय खोज्दैछु ।          साँझ पर्दा डराउँदै हिँड्ने मेरी बैनीको मनको डर हटाउन    एक अँजुली शान्ति खोज्दैछु  हो हजुर म निर्मलको मात्र हैन  सम्पूर्ण नारीको स्वतन्त्रता खोज्दै छु ।  ती मेरा फाइल न्यायालयमै रूमल्लिरहँदा  बाको मनमा पखालिएका संविधानप्रतिको आस्था खोज्दैछु ।  हो हजुर म निर्मला न्याय खोज्दै छु  न्यायालय निकै महँगो पो रहेछ म न्याय किन्न अलिअलि पैसा खोज्दै छु  हो हजुर म निर्मला न्याय खोजदैछु । म ती न्यायकी मूर्तिका आँखाको पट्टीले  छोपेको आँशु देख्दैछु, म ती न्यायाधीशले  पाकेटमा लुकाएका  घुसको बिटो देख्दैछु  ती मजस्ता कैयौँको थुप्रिएका फाइलका चाङ देख्दैछु  मानौँ दृश्य यस्तो लाग्छ यो त धृतराष्ट्रको सभा हो, जाहाँ न्यायकी मूर्ति गान्धारीझैं  आँखामा पट्टी बाँधेर मौन बस्छे   म त्यही गान्धारीको आँखाको पट्टी  खोल्न खोज्दै छु । हो हजुर म ऐले पनि न्याय नै खोजदै छु ।                                             