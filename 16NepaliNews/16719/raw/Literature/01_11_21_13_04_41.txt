-मणिकुमार श्रेष्ठ ‘सिजन’बिहानीको भालेको डाकसँगै  हिँड्नु छ क्षितिज पारिको  यात्रामा ।  यात्रासँगै मौलाएका ती सङ्गीन मोडहरुमा  फेरि पनि विद्रोहको राँको बल्न सक्छ  लोकतन्त्र, समाजवाद अनि  साम्यवादका नाराहरु  गुञ्जयमान हुँदै यहाँ । आज योद्धाहरु  न त लोकतन्त्र भन्छन् न त समाजवाद । खै कहाँ छन् साम्यवाद निराशै–निराशाको राजनीतिक आन्दोलनमा खटिएका ती सहिदहरुको  आस्था मेटिँदैछ यहाँ । आशाको किरण छर्ने  युवाहरु  राजनीतिक बन्दी जस्तै भएका छन्  साम्यवादी आन्दोलन –जिन्दावाद समाजवाद –जिन्दावाद लोकतन्त्र –जिन्दावाद नाराका पछि लाग्दा लाग्दै  कैयौँ  पुस्ता वितिसक्यो यहाँ । लोकतन्त्रको नारा लगाउने राजनीतिक दलहरु  जहानियाभन्दा कडा  हुँदैछन् । राजनीतिक विचार जे भए नि  यहाँ । फरक पर्दैन युवाहरुलाई न त देश हाँक्न दिन्छन् न त पार्टी नै हाँक्न केवल युवालाई  भ¥याङ बनाइरहेछन् यहाँ । राजनीतिक परिवर्तनका लागि  कर्मठ युवाहरुलाई  कलिलै छन् भन्दै  नेतृत्व दिन आनाकानी हुन्छ यहाँ  केवल पुस्ता फेरिन्छ  विचार फेरिँदैन यहाँ  आमूल परिवर्तनको खातिर  युवा मैत्री बनाउ  राजनीति  अनि बन्छ देश यहाँ । दार्शनिकहरु भन्छन्  जुझारु विचार भएका  सबै युवा हुन  तर मेरो देशमा  न त विचारै जुझारु छ  न त शरीर नै मजबुत  युवाको परिभाषा नै फरक फरक छ यहाँ  बीपीको समाजवाद र  पुष्पलालको जनवाद मिलाउँदै देश हाँक्न सक्ने  दुनियाँ बदल्न सक्ने  युवाको खाँचो छ यहाँ । परिवर्तनको दौरानमा रहेको  मेरो देशमा अन्याय र अत्याचारको  विरुद्धमा लड्न सक्ने  पूर्व मेचीदेखि पश्चिम  महाकालीसम्म जोड्न सक्ने  हिमाल, पहाड तराई आपसमा मिलाउन सक्ने  एक लौह पुरुषको आवश्यकता छ  मेरो देशमा ।   