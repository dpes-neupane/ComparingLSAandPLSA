-अच्युतशाली घिमिरेअमरत्वको सहज विश्वासमा सत्य देख्ने जादू देख्ने माटोलाई मुटुसँग जोड्ने मेरो देशका सहिदहरुसमाजको अन्धतामा झुटो दुनियासँग अनेकौँ व्यवस्थाहरुसँग पौँठाजोरी खेल्न नहिच्किचाउने देशलाई आफूसहित  सर्वस्व सुम्पने मेरो देशका सहिदहरु !मातृभूमिको हरेक  इसारामा उफ्रिने पुर्खाको साहसमा भिज्ने नेपाल आमाको दूधको भारा तिर्न सम्पन्नताको आवेश छोड्ने फोस्रो इज्जतको तिलाञ्जलि दिँदै स्वदेशलाई स्वर्गसँग दाज्ने मेरो देशका सहिदहरु । तर आजकल परिवेशहरु फरक भए जमाना बदलियो अनेकौ रङसँग  हिजो सहिदको त्यागमा गफ हाक्नेहरु आज ‘भलादमी’ बनेर  उडाइरहेछन् माटोको सुगन्ध खुशबुहरुसँग, हिजो सहिदको रगतमा भन्किने माखाहरु आज भकिँदै छन् शासकहरुसँग अनि सहिद  मात्र मौनधारणहरुमा मात्र फोटाहरुमा मात्र सालिकहरुमा मात्र बिदाहरुमा मात्र कविताहरुमा ।जुनियर इन्टर्न, चिकित्सा शास्त्र अध्ययन संस्थान