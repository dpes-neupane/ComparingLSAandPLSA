–शीतल शर्मामहिला माथि महिला हिंसा, यस्तै छ समाज, विपक्ष–पक्ष दुवैको कुरा, खोल्दैछु म आज । बसेका सँगै भेटिन्छन् जहाँ, सासू र बुहारी, अड्कल आफै सकिन्छ गर्न, सुरु भो जुहारी ।।गर्दिएँ बिहे छोरा त अब, अर्कैको भयो रे, सर्वस्व त्यागी आइकीसँग, नजिक गयो रे । सासूले पनि बुहारी भई, ती सबै भोग्यौ नि, आएन चेत सासूकै बाटो, कसरी रोज्यौ नि ?आकाशमाथि थुकेको छिटा, आफैमा झर्दछ, व्यवहारभित्र त्यै लागू हुन्छ, यो बुझ्नु पर्दछ । सम्बोधन नाता सासू त अब, आमा पो भइछिन्, सुन्दा त राम्रो व्यवहारभित्र, सासू नै रहिछिन् ।।लाग्दैछन् अझै हात र खुट्टा, त्यसैले फुर्ती छ, छोरीमा माया झल्कन्छ प्रष्टै, बुहारीमा घुर्की छ । गल्दैछौ झन् सक्दिनौँ अब, नखेल जुहारी, मुढोझैँ जब ढल्नेछौ अनि, चाहिन्छ बुहारी ।।दुई–चार दिन राम्रै छ चाल, क्रमशः अर्कै छ, ससुरा– सासू स्याहार्नु पर्दा, झर्केको झक्र्यै छ । छुट्टेर बस्न बुहारी त्यसै, बहाना खोज्दैछिन्, बन्धनबाट फुत्कनुपर्ने, चाहना रोज्दैछिन् ।।सजिलो छैन बुढा र बुढी, सुसार गर्न त, कर्तव्य पनि दिँदैन त्यसै, पछाडि सर्न त । समय कोल्टो फेरियो अब, उल्टो पो भएछ, बुहारी राख्थिन् जो भय आज, सासूमा गएछ ।।कर्तव्यबाट नखोज भाग्न, तिमीले बुहारी, के गथ्र्यौ तिम्री त्यै ठाउँ आमा, भैदिए क्यै गरी ? छोरा छन् तिम्रा, त्यो दिन तिम्रो, पनि त आउला, जे देख्यो आज छोराले त्यही, संस्कार पाउला ।।छोरी र ज्वाइँ मिलेर गरे, त्यो राम्रो काम रे, छोराले गरे त्यै काम फेरि, जोइटिङ्ग्रे नाम रे । समाज यस्तै कसको माथि, थुपारुँ म गाली ? बुझेमा चित्त यो कुरा मेरो, बजाइदेऊ है ताली ।।#कविता