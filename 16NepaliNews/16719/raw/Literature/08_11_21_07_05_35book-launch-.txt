किरात राई समुदायमा रहेको प्रथाहरूको सँगालो ‘किरात राई समुदायको प्रथाजनित कानुन’ नाम पुस्तक सार्वजनिक भएको छ । पुस्तक पत्रकार नारायण राईले लेखेका हुन् । उधौलीको अवसरमा सो पुस्तक विमोचन भएको हो । पुस्तकको विमोचन प्रदेश नं. १ का मुख्य मन्त्री शेरधन राईले गरेका हुन् । पुस्तक विराटनगर स्थित किरात राई यायोक्खाको प्राङ्गणमा भएको थियो ।कार्यक्रममा किरात राई यायोक्खा केन्द्रीय कार्य समितिका निर्वामान अध्यक्ष तथा धरान उपमहानगरपालिकाका प्रमुख तिलक राई, किराया केन्द्रीय उपमहासचिव शुभचन्द्र राई लगायतको उपस्थिती रहेको थियो ।लेखकको अनुसार जसरी नेपालमा संविधान, ऐन, कानुनहरू छन् र ती संविधान, ऐन, कानुनको पालना सबैले गर्नु पर्दछ । सो कानुनको उल्लङ्घन गरेमा दण्ड सजाय भोग्नु पर्दछ भने उसैगरी किरात राई समुदायमा पनि आफ्नौ खाले प्राचीन प्रथा–परम्पराहरू रहेका छन्, जनु प्रथा–परम्पराहरू किरात राई समुदायमा काुनन सरह लागु हुन्छ । सो प्रथा–परम्पराको उल्लङ्घन गरेमा दण्ड सजायको पनि व्यवस्था हुन्छ । यो परम्परा राई समुदायले आफैले आफ्नो समुदायलाई सुव्यवस्थित गर्नका लागि निर्माण गरिएको हो । हजारौँ वर्षअघिदेखि स्थापित ती मूल्य मान्यताहरू राई समुदायमा आज पनि जिवित छन् ।लेखक भन्छन् – ‘किरात राई समुदायमा रहेको प्रथाहरू निकै वैज्ञानिक र समाज उपयोगी पनि छन् । जस्तो यसै पुस्तकको पृष्ठ ९९ मा उक्खुन्दि वा कन्या चोख्याउने प्रथा छ । जुन प्रथाले विवाहित महिला र पुरुषबीच समानता देखाउँछ । विधुवा(एकल महिला) लाई पनि सामाजिक अपहेलनाबाट मुक्त गराउँछ र अन्य आम मानिस सरह बाँच्न पाउँने अधिकारको सुनिश्चितता प्रदान गर्दछ । यसो भएकाले आज पनि किरात राई समुदायको प्रथाजनित कानुन निकै व्यवहारिक र वैज्ञानिक छ ।’कानुनका विद्यार्थी राई किरात राई पत्रकार संघ मोरङका अध्यक्ष पनि हुन् ।