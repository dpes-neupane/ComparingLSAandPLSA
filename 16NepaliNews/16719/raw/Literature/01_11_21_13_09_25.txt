-गोपाल खनालसरकार तिम्रो अध्ययन  कहिले सकिन्छ ? कहिले निस्कन्छ निष्कर्ष ? लाग्छ तिम्रो अध्ययन नसकिँदै हामी भोकले सकिन्छौँ ।।सरकार न सर्वोच्चको आदेश मान्छ । न नागरिक जोगाउन कुनै पहल गर्छ । कमिसनको चक्करमा फसेको यसले हामी भुइँमान्छेलाई मात्र आँखा तर्छ चुनावको बेला यसो नजिक सर्छ ।।यो देशमा सरकार रहेको अनुभूति हामी गरिब जनताले कहिले गर्न पाउने ? हाम्रै पौरखले सिँगारिएको सिंहदरबार र बालुवाटारले हाम्रो मर्म किन बुझ्दैन ?भोक भोकै सडक कति दिन नापिएला ? स्वार्थी सहरले त  हामीलाई केही दिन पनि  पाल्न सक्दो रहेनछ, सहरको रहर पाल्नु त बेकार रहेछ हामीले ।।बाँचे न रोगको डर हो रोगभन्दा पनि भोक विकराल बनेर देखिँदै छ हाम्रा लागि कानमा तेल हालेर सुतेको सरकारी संयन्त्र कतै भए  सुनाइदिनुहोस् न हजुर ।।लकडाउनका लागि लगाइएको बार पार गर्न लाग्दा काका लडेर मरे अरे । रोग या भोक सबैले  हामीलाई नै लखेट्ने त रहेछ । सरकार के रोगबाट बचाएर  भोकको लास हेर्न चाहन्छ ? विपत्तिमा काम नलाग्ने  जनताको पसिना, रगत चुस्ने महँगो यत्रा सरकारी संयन्त्र केका लागि ?जन्मथलोमा नपुग्दै देह ढलेछ भने सरकार ! हाम्रै लासमाथि  फोहोरी राजनीति नगर्नू है ।। 