-साकारबाबु सुवेदीउही सत्य त हो नि जीवन पर्व हरेक साल हारै हारको नतिजा पछि, आज तिहार जित्दै छन् मनहरूले ।निष्पक्ष थापिएका निधारहरू ईन्द्रधनुष समेट्न हतारोमै छन् छेपारोझैँ रङ बदल्न नसक्ने तनहरूले ।त्यही सानो आकारको लक्ष्मी न हुन् मेरो मानो उठाउने भैलोको कथाहरू झैँ थैलो बुझाउन असफल धनहरूले ।सापेक्ष गोबरहरुले लिपिएको न छ छिप्पिएको बैँसले पोतिएका पिँढीहरूमा, हरित बन्न नसकेका मेरा आँगनहरुले ।उही रक्त मिश्रित चिप्लो बाटो न हो जीवन लड्ने अनि उठ्ने कमिलाको कहानीझैँ दह्रो पाइला टेक्न नसकेका हरिभजनहरुले ।परोक्ष दानवीर नै त हुन् अभावहरू याचक फेर्ने बलि राजाका कथारूझैँ व्यथा अपुग लाग्न नसकेका जीवनहरूले ।त्यही पुरानो ल्याम्पपोस्टकै त हो प्रकाश समय जुरेन अन्तर मनका जुनकिरीहरूलाई, झिलिमिली बन्न नसकेका लगनहरूले । भैँसेपाटी, ललितपुर#साहित्य