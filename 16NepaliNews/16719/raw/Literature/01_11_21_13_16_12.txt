-राजन कार्कीथाहा छ ? सृष्टिको सुरुवाती नै विद्रोह – अचम्म ।। चाहे त्यो जीवनको होस् वा जगतको ।  करोडको नाशपछि एउटाको निवास हुने सृष्टिको रचना  हिजो युद्ध भयो– अनि आज युद्ध भयो । अब निश्चित छ– भोलि पनि युद्ध हुनेछ ।। अपितु ः विचारले कहिले युद्ध गर्यो ? हतियार उठायो ? प्रतिस्पर्धा – स्वार्थले गर्दा  मान्छेसँगै प्राणी मात्रले युद्ध गरे ।  हतियार उठाए  । जिते–हारे । हारे जिते । परन्तु ः बिचारलाई जितेनन्, सृष्टि पतन हुनबाट जोगिएनन् । जिते –हारे त केवल लाश  मात्र,  अहंमता मात्र र  स्वार्थ मात्र । याद गर्नुस– अहो ।।  भीषण युद्धपछिको एकलासे बिहान कस्तो थियो ? आगोको वर्षा पछिको खन्डहर बस्ती ? सोचनुस त– त्यतिखेर जीवन र जगतकै अन्तको अवस्था । जगत आउनुअघि नै कतै भोगे जस्तो, देखे जस्तो । यौवनमा चुँडिएको कोपिला र मानिसमा देखिएको अट्टाहस निराशा कस्तो थियो ?  डाइनसर जस्तै मानवसमुदायको समूल नाश । कृपया शान्त रहनुहोस् । अहिले मूर्दा शान्ति छाएको छ । आँधी आउनुअघिको पूर्वअनुमान मात्र हो यो । थाहा छैन– कस्तो प्राकृतिक प्रकोप वा आँधी र तूफान आउने हो ? तर दिगो शान्ति चै  देखिँदैन, हुदै होइन । उल्का लाग्छ– सम्भवतः फेरि एकपल्ट घनघोर युद्ध हुन बाँकी छ । यो युद्धमा पनि न वादीले जित्छ न प्रतिवादीले –दुवैले हार्छन् । शङ्खघोषपछि युद्धको पुनः तयारी हुन्छ र गर्छन् । अपितुस्त्यतिखेर प्राणी समुदाय त के सारा प्रकृति माथि नै काल्पनिक  विजय प्राप्त हुन्छ । खैर– दुस्ख लाग्छ– सृष्टिको अम्लीय रुन्चे पुकारमा मान्छे विज्ञ भएर पनि अनविज्ञ छ । थाहा छैन– यसपछि के हुन्छ ? यत्ति चै ज्ञात छ युद्ध भो– सकिएन । पालैपालो आक्रोस सुनियो– मुस्कान देखियो । जितभयो हारभयो । अन्तमा युद्ध सकिएन । नभन्दै पुनः युद्ध सुरू भयो । युद्धको शृङ्खला –प्रस्तुत छ । निरन्तर युद्ध ।।                                                                                                                                                                           