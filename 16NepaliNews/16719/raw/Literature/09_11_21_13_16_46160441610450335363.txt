काठमाडौँ — लेखक भुवनहरि सिग्देलको ३५औं कृति 'लालस' बजारमा आउने भएको छ । शास्त्रीय छन्दमा सहज, स्वच्छन्द र रसदार कविता कृतिका सर्जक सिग्देलको उपन्यास 'लालस' शिखा बुक्सले प्रकाशन गरेको हो । आमोई, सारंगी, रमिलानानी, जदौ मालिक, उर्मिला, रामदाइ, धनञ्जय जस्ता उनका कृति चर्चित छन् । आख्यानको हिसाबमा लालस नवौं र अहिलेसम्मको यो ३५औं कृति हो ।सिग्देल २५ वर्षदेखि निरन्तर साहित्य साधनामा सक्रिय छन् । सिग्देलमा यथार्थपरक विषयको छनौट, केन्द्रीयस्तरमा स्वच्छन्दतावादी भावधारा र मावतावादी वैचारिकताको अभिव्यञ्जना गर्ने प्रकृति पाइन्छ । उपन्यास २८८ पेजको छ ।