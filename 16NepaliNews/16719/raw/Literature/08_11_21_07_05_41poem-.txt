    -लोकेन्द्र भण्डारी बाका अधुरा सपनाहरु आमाका भोका आँखाहरु साना बच्चाका कलिला रहरहरु बोकेर  जिन्दगीको सुनौलो किरण खोज्दै आमाको काख छोडेका एक हुल बुद्धहरुसँगै उडिरहेको छ जहाज आर्यघाटको ठीक माथिबाट आमाको कोखबाट ऊसँगै पोखिएको रगतले भिजेको माटो  जुन प्यारो माटोमा खेल्ने उसका जवान रहरहरुलाई यतै छोडेर ओसारिरहेको छ त्यो ठूलो जहाजले यो देशका भविष्यहरु अनि आफ्नै भविष्य बेचेर  ललिपप खाइरहेको छ मेरो देशको सरकार । 