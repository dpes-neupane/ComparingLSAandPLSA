बागलुङ– साहित्यकार तथा पूर्व शिक्षामन्त्री दीनानाथ शर्मालाई ‘राष्ट्रिय पुरस्कार’ प्रदान गरिएको छ ।  रत्न श्रेष्ठ पुरस्कार गुठी बागलुङले शनिबार एक कार्यक्रमका बीच शर्माको निबन्ध ‘बाह्रखरीको बोटमुनी’ लाई पुरस्कृत गरेको हो । विसं २०३४ सालमा स्थापना भएको सो पुरस्कार गुठी साहित्यकार तथा अन्वेषक प्रेम छोटाले आफ्नी स्वर्गीय आमा रत्नकुमारी श्रेष्ठको स्मृतिमा  स्थापना गरेका हुन् । हरेक दुई÷दुई वर्षमा प्रदान गरिने सो पुरस्कारको राशी २५ हजार रहेको छ । आमाको नाम र सम्मानमा स्थापित पुरस्कारले पुरस्कृत हुन पाउनु सौभाग्य भएको बताउँदै पूर्व शिक्षामन्त्री शर्माले समाजलाई बदल्न साहित्य सस्कृतिको भूमिका महत्वपूर्ण हुने बताए ।उनले साहित्यको माध्यम समाजको यथार्थ चित्र बाहिर आउने भन्दै सवैको सहयोगको खाँचो भएको बताए । रत्न श्रेष्ठ पुरस्कार गुठीलाई देशकै जेठो मध्येको एक पुरस्कार संस्था मानिन्छ ।