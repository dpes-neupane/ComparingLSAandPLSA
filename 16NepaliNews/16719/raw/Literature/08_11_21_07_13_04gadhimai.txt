प्रसिद्ध पञ्चवर्षीय गढीमाई मेला मेरो बलि दिएर मनाइँदैछ  सुन्दैछु, सयौँका सङ्ख्यामा मारकहरु खटिएका छन्, एक लाख मजस्ता अबोध राँगा, बोका, सुँगुरहरुको  बलि चढेर भक्तालुको आस्थामाथि कल्याण हुने यो कस्तो आस्था ? बलि निरुत्साहित गर्न सर्वोच्चले दिएको आदेशको  खै परिपालन ? के हाम्रो जीवन यति सस्तो छ ? भक्तालुको मनोकाङ्क्षासँग सजिलै साट्न मिलोस्  संसारमा म र म जस्तै अपहेलित जीवजन्तुहरु धर्म र चाडपर्वका व्यर्थै सहानुभूतिहरुमा सिकार भइराखेका छन् आखिर कहिले अघाएर बोल्छन् मन्दिरका निर्जीव भगवानहरु !मलाई लाग्छ मानव जाति संसारभरको अन्धो र अभागी जाति हो जो ज्ञान खोज्छ र हमेसा  अज्ञानमा रहन्छ, खासमा त नेपालीहरु विश्वभरी नै शान्ति र अहिंसाको ज्योति फैलाउने भगवान बुद्धको देशमा जन्मिएर पनि बलिप्रथामा सरम र  आत्मनिन्दाको भाव जगाउन सक्दैनन् तर मांसहार गर्नकै लागि  पशुबलिलाई धार्मिक आवरण ओढाउछन्  म प्रश्न गर्न चाहान्छु ती मांसहारी पण्डितहरुलाई जो तिहारमा गाई र कुकुरको पूजा गरेर हामी पशुलाई आदार र माया देखाउन पछि पर्दैनन् तर संस्कृति र परम्पराको लेपन गर्दै  दसैँलगायत अरू पर्वमा  हामी खसी, बोका, राँगाकै बलि दिन अघि सर्दछन्  असत्य माथि सत्यको विजयको खुसीयालीमा  हाम्रो बलि चढाइनु यो के हो ?? तिम्रो विद्वता कि मूर्खता ? म भन्छु, ‘देवीलाई बलि दिनुपर्छ’ भन्ने तिम्रो कथन पक्षपाती छ र यसले मानवजातिकै क्रुरताको पराकाष्ठ नाप्छ ।हामी सबै जीवजन्तु पशुपक्षी  प्रकृतिका अनुपम उपहारहरु हौँ, हाम्रो पनि आफ्नै परिवार छ संसार छ, दुःख पर्दा हाम्रो पनि आँसु झर्छ पर्यावरणीय चक्र सन्तुलन गर्न  हाम्रो पनि आवश्यक पर्छ, हामी जस्ता अबोध जीवलाई दुःख र कष्ट दिएर पुण्य पाइँदैन हाम्रो छटपटाहटमा, तड्पनमा, करुण क्रन्दनमा उत्सव मनाउने प्रवृत्ति दानवीय छ ! बरु स्वभावैले मानिस पनि शाकाहारी हुनु स्वास्थ्यका  लागि समेत कल्याणकारी हुन्छ र हाम्रो बाँच्न पाउने अधिकार  समेत सुरक्षित रहन्छ ।मेरो हार्दिक आह्वान हे मानव जाति !  म जस्ता निर्दोष निरिह जीवजन्तुको निर्मम बलि दिनुभन्दा आफूभित्रका लोभ, अहंकार, काम र क्रोधको  बलि दिन सक्नुहोस् अनि युगौँयुग स्वस्थ जीवन बाँच्न सक्नुहोस्, सरकारसँग हातेमालो गरी विश्वमा सत्य, धर्म, करुणा र अहिंसाको पाठ पढाउन सक्नुहोस् ! शुभकामना छ, गढीमाई माताले हामी सबैको रक्षा गरून् ।  #कबिता