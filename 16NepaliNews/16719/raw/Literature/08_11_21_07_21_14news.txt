-हरिविनोद अधिकारी  मेरो हिमालमा अब हिउँ फल्दैन रे, हो ? त्यसै भन्छन् मान्छेहरू विज्ञानले भनेको रे भनेर मलाई त विश्वास लाग्दैन तर हुन त मलाई विश्वास लाग्दैनथ्यो बाआमा एक दिन हामीलाई छोडेर जाने कुरा पनि आमा मलाई सम्झाउँदै भन्नुहुन्थ्यो  म एक दिन ऊ त्यहाँ जान्छु तँलाई छोडेर  आकाशतिर देखाउँदै भन्नुहुन्थ्यो टिमटिमाउँदा तारालाई इङ्गित गर्दै अनि आफ्नै कल्पनाको भुँमरीमा अकल्पनीय रूपमा मलाई अँगालो हालेर रुनु हुन्थ्यो उहाँ मलाई छोडेर जाने कल्पना पनि  अकल्पनीय ठान्नु हुन्थ्यो तर एक दिन यस संसारमा मलाई एक्लै छोडेर जानु भयो अहँ मेरो रुवाइलाई पटक्कै सुन्नु भएन मेरा आँखामा कहिल्यै पनि आँसु देख्न नचाहने मेरी आमा  म रुँदै थिएँ तर मलाई छोडेर जानु भयो ।  एक्लै मलाई छोडेर जानु भयो, जुन मेरालागि अकल्पनीय थियोत्यस्तै हिमाल पनि हिउँ बिनाको हुन के बेर र ? हिउँ नफलेको एक दिन, एकाबिहानै हुन के बेर ? केही पनि त असम्भव छैन यो ब्रह्माण्डमा यो विश्वमा मृत्यु मात्र शास्वत छ  अरू सबै मिथ्या रहेछ भनेर वेदान्तले  धेरै लाख वर्ष पहिले नै भनेको थियो ब्रह्मका बारेमा सोच्न अराएको थियो भनेको थियो काल नै एक मात्र सत्य हो  अरू सबै मिथ्या हो कालको सत्यता कतै परख गर्न नथाल  मैले ध्यान दिएर पटक्कै सुनिनँ  जस्तो कि आमाले बाले एक दिन जाने भन्नुहुन्थ्यो त्यो दिन त कसैलाई थाहा थिएन तर थाहा थियो जानै पर्छ भन्ने उहाँहरूलाई पनि थाहा थिएन  तर भन्छन् कालले दिन र छिन् गनेर बस्छ रे अनि नाडीको चालमा कालले आफ्नो बासस्थान गनेर बस्छ रे जस्तो कि मलाई अहिले पनि थाहा छैन म कहिले त्यो सत्यको सत्यापन गर्ने हुँ ? लाग्दैन थियो एक दिन चटक्क छोडेर जाने कुरा सम्भव पनि होला अनि गरिएका सबै भविष्यवाणीहरू एक दिन किन सत्य सावित नहोला र ?समय बायुपङ्खी घोडा जस्तै हो रे चिताएको ठाउँमा पुग्ने  अनि पहिलेकै ठाउँमा तत्काल आइपुग्ने जहाँ पनि पुग्ने अनि जे पनि गर्न सक्ने  ठीक त्यस्तै हो समय, काल, बेला जे भन्नुुुस् समय त उपकारी राक्षस जस्तै हो  जे पनि गर्न सक्छ र जे पनि उसैसँग हुन्छ मेरो देशमा हिउँ किन फल्न छोड्ने होला नि अब एक दिन यदि हिउँ फल्न साँच्चै छाड्यो भने ? एक दिन हावा पनि बग्न छोड्यो भने ? एक दिन हिमालबाट पानी पनि बग्दै बग्दै मेरो फाँटमा आउन छोड्यो भने ? आकाशमा सूर्य पनि उदाउन छोडे भने ? या आकाश नै मेरो टाउको माथिबाट हरायो भने ? या म नै आकाशमा तैरिँदै तैरिँदै गएँ भने ? हिमालमा हिउँ फल्न छोड्यो भने त ?  सबै अकल्पनीय कल्पनाहरू सत्य सावित भए भने ? म एक दिन यो संसारमा रहने छैन र पनि  हिमालमा हिउँ फलिरहनुपर्छ भोलिका सन्ततिका जीवनका लागि पनि हिउँ नफलेको हिमालको त के कल्पना गर्नु  र ? हिउँ नै फलेन भने त हिमालको नाम पनि हिमाल नहोला नि ? हिमाल नफलेको बिहान मेरो देशमा कल्पना गरेको छैन मैले तर यस्तै बेथिति रह्यो भने त त्यो पनि के बेर र ? यही बेथितिले मेरो हिमाललाई पगाल्दै त छ नि नराम्रोसँग, होइन र ? खोइ त्यसको ओखती मसँग ? मेरो बिहानसँग ? मेरो हिमालसँग, निरपराध हिमालसँग, निरीह  हिमालसँग, निरीह नेपालसँग ती तारासँग, ती ताराको रूपमा टिमटिमाएका पितृसँगअबोध हिमालसँग, त्यस्तो बेलामा कोसँग के भन्ने पनि त थाहा छैन निस्छल नेपालसँग मैले सुनेको छु एकाविहानै हिमाल फल्न छोड्ने छ रे नेपालको हिमालमा अबोध र निरपराध हिमालमा अर्कैको पापले नखाएको विष लागेर म ध्यान गर्छु आफैलाई सम्यक बनाउन अनि यसो जीवनलाई चलायमान बनाउन म अब यज्ञ गर्छु हिमालमा हिउँ फलाउन र नेपाल जोगाउन सबै आउनुस् जोगाआँै नेपाललाई अर्कैको अपराधको परिणामबाट जोगाआँै नेपाललाई थाहा नपाएको अपराधको दण्डबाट नेपथ्यको अपराधीबाट