ए ! हाम्रो पहिरनमा अङ्कुश लगाउन खोज्नेहरू हो, हाम्रा लवजमा मधुरता, सीमितता खोज्नेहरू हो । ए ! समानता र सशक्तीकरणका भजन गाउनेहरू हो, कहिले बारमा, कहिले हाम्रा हारमा  हामीलाई मदहोसीको मिठाई चखाउँदै ढोँगी नाच नाच्ने बहानामा  हाम्रा शरीरका अङ्गलाई  वधशालामा बेच्न राखिएको मासुको भागझैँ मूल्य तोक्न खोज्नेहरु हो । ए ! कामका बाहनामा  आफ्नो कामवासना पूरा गर्न  हामीसँग यौनक्रीडा गर्न तम्तयार भएका मान्छेका मुकुटधारी नरपिशाच हो । ए ! महिलालाई भान्साको चार कुरामा कैद गरी  बाहिरी संसारको सुगन्धसम्म पस्न नदिने, दुर्गन्धित शोषकवर्ग हो ।  ए ! तिरस्कार सहन गर्न नसकी  चेहराको रङ्ग बदल्न एसिडको सहारा लिने  कमजोर मानसिकताका रोगीहरु हो । जब तिम्रो निरङ्कुशताले, तिम्रो नियमहरूको सर्वोच्चताले  तिम्रो समाजहरुको उग्रगन्धताले  बन्धनको सीमा नाघ्ने प्रयास गर्दछ तब हरेक नारी सीताको रूपधारी  नग्न उभिने छन् अग्निपरीक्षाका लागि  र भत्किने छन् बाँधहरू  जसमा दोहन हुनेछ तिम्रो  स्थायित्व, स्वामित्व र अस्तित्वको धरोहरहरु । भासिने छन् ती सब, सीताले फटाएको धर्तीमा  र  त्यसभित्रबाट गुन्जिनेछ एउटा नारा  ‘नारीवाद जिन्दावाद !’ काँडाघारी, काठमाडौँ सिभिल इन्जिनियरिङ दोस्रो वर्ष, पुल्चोक क्याम्पस ।  #somnath luitel