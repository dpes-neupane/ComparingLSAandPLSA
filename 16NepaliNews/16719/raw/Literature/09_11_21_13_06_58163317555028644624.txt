काठमाडौँ — सविन पोखरेलको कथासंग्रह ‘शून्यता’ शनिबार सार्वजनिक गरिएको छ । नेपाल संगीत तथा नाट्य प्रज्ञा–प्रतिष्ठानका कुलपति नारायणभक्त श्रेष्ठ (रायन) ले राजधानीमा शनिबार आयोजित कार्यक्रममा शून्यता लोकार्पण गरेका हुन् ।कथासंग्रह सार्वजनिक गर्दै कुलपति श्रेष्ठले पोखरेलका कथाले वास्तविक जीवनमा भोगिएका आरोह–अवरोहमा आधारित भएकाले मन छोएको बताए । ‘संग्रहित कथाले पाठकको मन छुनेमा म विश्वस्त छु,’ उनले भने ।कार्यक्रममा कथाकार पोखरेलले आफू जन्मेको धरातल, परिवेश र भोगाइमा आधारित भएर कथाहरू बुनेको बताए । ‘जीवनमा आइपर्ने अनेकौं सुख, दुःख, अभाव र सफलतालाई पार लगाएपछि मात्र कुनै पनि मानिस परिपक्व हुन्छ,’ पोखरेलले भने, ‘त्यसलाई पुस्तकमा उतार्ने प्रयास गरेको छु ।’ दायित्व वाङ्मय प्रतिष्ठान नेपालले प्रकाशन गरेको शून्यतामा सामाजिक घटनामा आधारित ११ वटा कथा समेटिएका छन् ।यसअघि पोखरेलका ‘नमेटिने संकल्पहरू,’ र समाजसेवी शिवप्रसाद पोखरेल (स्मृतिग्रन्थ) प्रकाशित छन् । झापाको भद्रपुरका पोखरेल लामो समय अध्यापनमा पेशामा संलग्न छन् ।