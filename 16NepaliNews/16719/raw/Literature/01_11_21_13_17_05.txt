झुपडीको दैलोमा खरानी मात्र भएको मकलमा झुम्मिएर बाबु–छोरा चुपचाप बसिरहेका थिए । झुपडीभित्र तरुणी बुहारी बुढिया प्रसव–वेदनाले छट्पटाइरहेकी थिई– घरि घरि ‘ऐऽया’, ‘आत्था’ आवाजले मुटु छुन पुग्थ्यो । जाडोको रात थियो, चारैतिर निःस्तब्ध सारा गाउँ अँध्यारोमा हराएको थियो ।घीसूले भन्यो– “बाँच्लीजस्तो लाग्दिन, बिचरी ! दिनभरि यता उता कुद्दै बित्यो, जा हेरेर आइज ।”माधवले दिक्क मान्दै बोल्यो– “मर्ने नै हो भने किन मरिहाल्दिन ? मैले हेरेर पनि के गर्नु ?”तँ साह्रै निठुरी छस् ! वर्षभरि जोसित सुखचैनमा बिताइस्, उसैलाई यस्तो गर्छस् ।“त्यो छट्पछाएकी–कष्टले कराएकी म हेर्न सक्तिनँ ।”गाउँमा कामको खाँचो थिएन । तर यी दुईलाई त्यतिबेलामात्र बोलाउँथे, जब दुईजनाबाट एकजनाको काम मात्रले पनि सन्तोष मानुपथ्र्यो । यिनीहरुको जीवन नै विचित्र थियो– घरमा माटाका दुईचार भाँडाहरुबाहेक अरु केही थिएन । कुनै मुश्किलले फाटेको झुत्राले लाज शर्म ढाक्ने गर्थे ।सार्कीहरुको टोल थियो– गाउँभरिमा बदनाम थियो । घीसू एक दिन काम गरेर तीन दिन सुत्थ्यो । माधव यति अल्छी थियो कि आधा घण्टा काम गर्दा एक घण्टा चिलिम फुक्थ्यो । यसै कारण यिनीहरुले कहीं काम पाउँदैनथ्यो । घरमा एक मुठी अन्न भए काम गर्नलाई यिनीहरुको नौ नाडी गल्थ्यो । दुई चार छाक पटुका कस्नु परेपछि मात्र घीसू जंगल गएर दाउरा ल्याउँथ्यो, माधव त्यसलाई बेच्न बजार जान्थ्यो । पैसा भइञ्जेल घुमिहिँड्थे । गाउँमा कामको खाँचो थिएन । तर यी दुईलाई त्यतिबेलामात्र बोलाउँथे, जब दुईजनाबाट एकजनाको काम मात्रले पनि सन्तोष मानुपथ्र्यो । यिनीहरुको जीवन नै विचित्र थियो– घरमा माटाका दुईचार भाँडाहरुबाहेक अरु केही थिएन । कुनै मुश्किलले फाटेको झुत्राले लाज शर्म ढाक्ने गर्थे । सांसारिक चिन्तादेखि निस्फिक्री ऋणले टुप्पी नाघेको थियो । गाली र कुटाई खान्थे, तर केहीजस्तो मान्दैनथे । यिनीहरुबाट फिर्ता पाउने पटक्कै आशा नहुँदा पनि कतिले ऋण दिन्थे । अर्काको खेतबाट मटर आलु उखेलेर भुटभाट गरेर खान्थे, नत्र दश पाँच उखुका लाँक्रा चुसेर रात काट्दथे । घीसूले यसरी नै साठी वर्षको उमेर बिताएथ्यो, अनि माधवले पनि सुपुत्रझैं बाबुको अनुसरण गर्न चुकेको थिएन । अहिले पनि यी दुई मकलमा आलु पोलेर खाइरहेथे । घीसूकी स्वास्नी मरेकी धेरै भएथ्यो । माधवको बिहे पोहोर साल भएथ्यो । घरमा बुहारी आएपछि चूल्हा जल्न थालेथ्यो । बाबु छोरा झन् अल्छे भएका थिए । कसैले काम गर्न बोलाए डबल ज्याला माग गर्थे । बुहारी आज प्रसव–वेदनाले मर्न लागिरहिथी, अनि ती दुईचाहिँ कति बेला मर्छे र ढुक्कसित सुतौं भन्ने सोचिरहेथे ।घीसूले तातो आलु तास्दै भन्यो– “गएर हेर्न है कस्तो छे ? चुँडेलले भेट्यो होला ? यहाँ त झाँक्रीले पनि एक रुपियाँ माग्छ ।”माधवलाई डर थियो कि ऊ भित्र गए घीसूले सबै आलु सिध्याउने छ भन्ने । उसले भन्यो– “मलाई भित्र जान डर लाग्छ ।”“केको डर ? म यहाँ छँदैछु त ।”“तिमी नै गएर हेर न ।”“मेरी स्वास्नी मरेकी बेला म तीन दिनसम्म उसलाई सामातिरहें । फेरि मसित बुहारी लाज मान्दिन र ? दुखेकोले जीउको ख्याल गर्न नसकेकी होली । मलाई देखेपछि चट्पटाउन पनि सक्तिन, बिचरी ।”“मलाई लाग्छ– नानी जन्मेपछि के गर्नु ? घरमा फेल–पानी केही छैन ।”“सबै थोक जोगाड हुन्छ । भगवानले हेर्नेछ ! एक पैसा नदिनेहरुले नानी देखेपछि बोलाउँदै पैसा दिनेछन् । मेरा नौजना नानीहरु भएथे– घरमा केही थिएन । तर भगवानले कसरी कसरी पार तारिदिनुभो ।”दिनरात पसीना बगाएर पनि भोको पेट नै सुत्नुपर्ने किसानहरुलाई देखेर घीसू र माधवले आफैंलाई धन्य सम्झन्थे । दुवैले तातो आलु मुख पोल्दै खान थाले । हिजोदेखि केही खाएको थिएन । आलु सेलाउञ्जेल पनि पर्खन सकेन ।दिनरात पसीना बगाएर पनि भोको पेट नै सुत्नुपर्ने किसानहरुलाई देखेर घीसू र माधवले आफैंलाई धन्य सम्झन्थे । दुवैले तातो आलु मुख पोल्दै खान थाले । हिजोदेखि केही खाएको थिएन । आलु सेलाउञ्जेल पनि पर्खन सकेन । कतिपल्ट मुख पोल्यो । पोलेको आलु तासेर मुखमा हाल्दा आगोको भुङ्रो हालेजस्तै हुन्थ्यो र पनि ती दुवैले सक्दो तातो निल्दै थिए । यसरी निल्दा आँखाबाट आँसु पनि निस्किरहेथ्यो ।घीसूले बीस वर्षअघिको ठाकुरको बिहे सम्झ्यो । बिहेमा भोज खाएको उसको जीवनमा कहिल्यै नबिर्सने कुरो थियो ।  उसले भन्यो– “त्यो दिनको भोज भुल्न सकिँदैन ।” त्यस्तो खानेकुरो फेरि कहिल्यै खान पाइएन । बेहुलीपट्टिकाले सबलाई पेटभर पुरी खुवाएथे– शुद्ध घिउको पुरी । चटनी, अचार, तीन किसिमका साग, सरकारी, दही, मिठाई, के के किसिमका खाना जति खाए, बेहिसाब । मानिसहरुले घाँटीसम्म हुनेगरी खाए । बाँड्नेले ‘भो भो’भन्दा पनि जबरजस्ती टपरीमा हालिदिने । खाइसकेपछि पान सुपारी अलैँची । मैले त पान पनि खाइनँ, खाएर उभिनै सकिनँ । हत्तपत्त उठेर घरमा पुगेर ढल्किएँ । ठूलो मन भएको ठाकुर थियो ।”माधवले मनमनै मुख मिठ्याउँदै भन्यो– “अब कसैले यस्तो भोज खुवाउँदैन ।”“कसले खुवाओस् ? त्यो समय नै बेग्लै थियो । अहिले सबले आफ्नो फाइदा हेर्छन् ।  बिहे–बटुलमा खर्च नहोस्, क्रिया–घेवामा खर्च नहोस् भन्छन् । यत्रो गरिबलाई लुटेको सम्पत्तिचाहिँ कहाँ राख्छन् कुन्नि ? लुट्नु त त्यतिकै छ । अँ, खर्चमा घट्ती देखिन्छ ।”“तिमीले गोडा बीसेक पुरी खायौ होला ?”“बीसभन्दा धेरै खाएथेँ ।”“म भए पचास पुरी खाने थिएँ ।”“मैले पनि पचासभन्दा कम्ती खाइनँ । म हृष्टपुष्ट थिएँ । तँ त मेरो आधा पनि छैनस् ।”आलु खाइसकेपछि दुवैले पानी पिए, अनि त्यहीं मकलको छेवैमा धोती ओढेर सुते, मानौं दुई ठूला अजिंगर गुड्लिरहेछ ।बुढिया अझै पनि बेथाले चिच्याइरहेकी थिई ।बिहान माधवले झुपडीभित्र गएर हेर्दा उसकी स्वास्नी पहिल्यै मरिसकेकी थिई । मुखमा झींगा भन्किरहेथ्यो; काठजस्तो खुट्टा माथि उचालेकी थिई, शरीरभरि धूलो भरिएको थियो । उसको पेटमा नानी मरेको थियो ।धेरै रुने–धुने समय थिएन । कात्रो र जलाउने दाउराको समस्या थियो । घरमा फुटेको कौडी थिएन ।माधव आत्तिएर घीसूकहाँ आयो, दुवै छाती पिट्दै ठूलो स्वर निकालेर रुन थाले । रुवाइ सुनेर छर–छिमेकीहरु आए, अनि परम्पराअनुसार सम्झाउन लागे । तर धेरै रुने–धुने समय थिएन । कात्रो र जलाउने दाउराको समस्या थियो । घरमा फुटेको कौडी थिएन । बाबु छोरा रुँदै गाउँको जमिन्दारकहाँ गए । जमिन्दारले यी दुईलाई एक आँखाले  पनि हेर्न सक्तैनथ्यो । कतिपल्ट कुटेको पनि थियो र पनि सोध्यो– “के भो घीसू ! किन रोएको ? आजकल अनुहार देखाउँदैनस् ?”घीसूले भूईंमा टाउको ठोकाउँदै आँखाभरि आँसु पार्दै भन्यो– “‘सरकार’ ठूलो विपत्तिमा परें । माधवकी स्वास्नी हिजो राती मरी । रातभरि छट्पटाई रही, सरकार ! हामी दुई उसको सिरानीमा बसेर रात काट्यौं । दवाइ पानी सक्दो गर्‍यौं, आखिरमा मरी । हामी बरवाद भयौं– घरै उजाड भयो । तपाईं हाम्रो मालिक, तपाईंले नै यो बोझ हल्का गर्न सक्नुहुन्छ । भएको सब दवाइ पानी गर्दा तु¥यो । अब सरकारबाट दया होस्; अरु कहाँ जानु ?”जमिन्दार दयालु थियो । तर घीसूलाई दया गर्नु र खोलामा ढुंगा हान्नु बराबर थियो । काममा बोलाउँदा आउँदैन, अहिले आफूलाई पर्दा यस्तो विलाप गर्छ, हरामखोर ! रिसाउँदै उसले दुई रुपियाँ निकालेर दियो । तर सान्त्वनाको एक शब्द पनि उसको मुखबाट निस्केन । घीसूलाई राम्ररी हेर्दा पनि हेरेन, मानौं टाउकोको भार हल्का गरिरहेछ । गाउँको जमीन्दारले दुई रुपियाँ दिएपछि अरु महाजन साहूकारले नाइँ भन्न सकेनन् । घीसूले जमिन्दारको नाम लिएर हल्ला गर्न जान्दथ्यो । कसैले दुई आना दिए, कसैले चार आना । एक घण्टाभित्रमा घीसूको हातमा पाँच रुपियाँ जम्मा भएथ्यो । दिउँसो घीसू र माधव कात्रो किन्न बजार गए । अरु मानिसहरु बाँस काट्न हिंडे । बजार पुगेर घीसूले भन्यो– “लाश जलाउने दाउरा त जुटिहाल्यो, हैन माधव ?”माधवले भन्यो– “अँ, दाउरा त पुगिहाल्छ, अब कात्रो चाहिन्छ ।”“उसोभए कुनै मामुली कात्रो किनौं ।”“अँ, लाश निकाल्दा निकाल्दै रात पर्छ । राती कसले कात्रो हेरिरहन्छ ?”“कस्तो नराम्रो समाज ! बाचिञ्जेल जीउमा थाङ्ना नपाउनु, मरेपछि नयाँ कात्रो चाहिन्छ रे !”“लाशसित जल्ने त हो कात्रो !”“हो नि ! यो पाँच रुपियाँ पहिले नै पाएको भए दवाइ पानी गर्ने थियौं ।”दुवैले एकअर्काको मनको कुरा अनुमान गरिरहेथे । बजारमा यताउता घुमिरहे । रेशमी, सूती विभिन्न प्रकारका लुगाहरु हेरे, तर मन पराएनन् । यतिमै साँझ प[=यो । दुवैजना संयोगवश एउटा रक्सीको भट्टीनजिक आइपुगे । दुवै केहीबेर उभिरहे । त्यसपछि घीसूले भित्र पसेर भने– ‘साहूजी, हामीलाई एक बोतल दिनुहोस् । बोलतसित भुटेको माछा, भाजी पनि आयो । दुवै बसेर ढुक्कसित पिउन थाले । केही गिलाँस घट्घट् पिएपछि दुवैलाई नशा लाग्यो ।घीसूले भन्यो– “कात्रो लाएर के पाउँथ्यो ? आखिर डढिहाल्थ्यो । बुहारीसित त जाने थिएन ।” माधवले आकाशतिर फर्केर भन्यो– “दुनियाँको दस्तूरमात्र हो । मानिसहरु बाहुनहरुलाई हजारौं रुपियाँ दान गर्छन् । कसले देखेको छ – परलोकमा त्यो पाइन्छ कि पाइँदैन ।”घीसूले भन्यो– “कात्रो लाएर के पाउँथ्यो ? आखिर डढिहाल्थ्यो । बुहारीसित त जाने थिएन ।” माधवले आकाशतिर फर्केर भन्यो– “दुनियाँको दस्तूरमात्र हो । मानिसहरु बाहुनहरुलाई हजारौं रुपियाँ दान गर्छन् । कसले देखेको छ – परलोकमा त्यो पाइन्छ  कि पाइँदैन ।”“ठूला मानिसहरुसित धन छ उडाऊन् । हामीसित के छ र उडाउनु ?”“तर मानिसहरुलाई के भन्ने ? कात्रो खोइ भनेर सोध्छन् नै ।”घीसू हाँस्यो । ‘अरे भनौंला, रुपियाँ पटुकादेखि झरिगएछ । कति खोज्यौं, पाइएन । मािनसहरुले विश्वास गर्ने छैनन् । फेरि तिनीहरुले नै रुपियाँ दिने छन् ।माधव पनि हाँस्यो अनि भन्यो– “बिचरी साह्रै राम्री थिई । मरेर पनि खुव खुवाई–पियाई ।”आधी बोतल सिद्धिएथ्यो । घीसूले दुई सेर पुरी मगायो । फेरि चटनी, अचार कलेजो । रक्सी पसलसामुन्ने पसल थियो । माधव लम्केर दुई पत्तामा सामान लिएर आयो । डेढ रुपियाँ बढी खर्च भएथ्यो, अब केही पैसामात्र बाँचेथ्यो । दुवै ठाटसित बसेर पुरी खाइरहेका थिए । न कसैलाई केही भन्नुपर्ने सुर्ता न बदनामीको डर । दुवै निस्फिक्री थिए ।घीसूले दार्शनिक भावमा भन्यो– “हाम्रो आत्मा खुशी भएपछि के उसलाई पुण्य हुँदैन र ?” माधवले श्रद्धापूर्वक टाउको निहुराउँदै भन्यो– “निश्चय नै हुन्छ । भगवान, तपाईं अन्तर्यामी; उसलाई वैकुण्ठ लानुहोस् । हामी हृदयबाट आशीर्वाद दिन्छौं । आज जुन भोजन पायौं, त्यो कहिल्यै पाएका थिएनौं ।” एकक्षणपछि माधवको मनमा एक आशंका उब्ज्यो । उसले भन्यो– “बाबा, हामी त एक दिन जानुपर्छ हैन ?” घीसूले यो सोझो प्रश्नको उत्तर दिएन । परलोकको कुरा गरेर यो आनन्दमा बाधा गर्न उसको इच्छा थिएन ।“त्यहाँ हामीलाई कात्रो किन दिएनौ भनेर उसले सोधी भने ?”“तेरो टाउको सोध्छ ।”“सोध्न त सोध्छे ।”“उसले कात्रो पाउँदिन भनेर कसरी भन्छस् ? मलाई गधा सम्झन्छस् ? साठी वर्ष के त्यसै बित्यो ? उसले कात्रो पाउँछे, राम्रो खालको पाउने छ ।” माधवलाई विश्वास भएन । सोध्यो– “कसले दिन्छ ? रुपियाँ त तिमीले हजम ग[=यौ । उसले त मलाई सोध्छे । उसको सिउँदोमा त सिन्दुर मैले हाल्याछु ।”घीसू तातिंदै बोल्यो– “भन्दैछु, उसले कात्रो पाउँछे । तँ किन मान्दैनस् ।”“कसले दिन्छ ? भनन त ?”“तिनीहरुले नै दिनेछन् अगि जस–जसले दिए । अँ, अब रुपियाँ हाम्रो हातमा पर्दैन ।”साँझ छिप्पिदै जाँदा भट्टीको रमाइलोपन पनि बढ्दै जान्थ्यो । कोही गीत गाउँथ्यो, कोही हाँक पिट्थ्यो, कोही साथीसित अंगालो हाल्थ्यो। वातावरण रमाइलो थियो । जीवनका समस्याहरु केही क्षण भुल्न यहाँ आउँथे । बाबु छोरा रक्सी पिउनमा मस्त थिए । सबैको दृष्टि यी दुईमाथि थियो । एक बोतल बीचमा थियो ।सूले भन्यो– “ला खुब खा, आशीर्वाद दे, जसको कमाइ हो, ऊ त मरी । तर तेरो आशीर्वाद निश्चय लाग्छ । मनबाट आशीर्वाद देलास् । पसीनाको कमाइ हो ।”पेटभरि खाएर माधवले रहेको पुरीको टपरी एक माग्नेलाई दियो, जो भोको आँखाले ती दुईलाई ताकिरहेथ्यो । जीवनमा पहिलोपल्ट उसले दिने गौरव, आनन्द र उल्लास अनुभव ग[=यो । घीसूले भन्यो–  “ला खुब खा, आशीर्वाद दे, जसको कमाइ हो, ऊ त मरी । तर तेरो आशीर्वाद निश्चय लाग्छ । मनबाट आशीर्वाद देलास् । पसीनाको कमाइ हो ।” माधवले फेरि आकाशपट्टि फर्केर भन्यो– “ऊ बैकुण्ठ जानेछ बाबा ! बैकुण्ठकी रानी हुनेछ ।”घीसू धरमर गर्दै उठ्यो । ‘हो छोरा, वैकुण्ठ जानेछ । कसैलाई सताइन्, कसैलाई दवाइन् । मर्ने समयमा पनि हाम्रो जीवनको सबभन्दा ठूलो इच्छा पूरा गरिदिई । ऊ वैकुण्ठ नगएर के मोटा मानिसहरु जान्छन्, जो गरिबहरुलाई दुवै हातले लुट्छन् ? अनि आफ्नो पाप धुनलाई गंगामा नुहाउँछन्, मन्दिरमा पानी चढाउँछन् ?”अनायास माधवको मनमा दुःख पल्हायो । भन्यो– “तर बाबा बिचरीले जीवनभर दुःख सही । कति दुःख सहेर मरी । ऊ रुन थाल्यो, क्वाँ... क्वाँ ।”घीसूले सम्झयो– “किन रुन्छस् छोरा ! खुशी मनाऊ कि ऊ मायाजालदेखि मुक्त भई । भाग्यमानी थिई र यति छिटै मायामोहको बन्धनदेखि मुक्त भई ।”त्यसपछि दुवै उठेर गीत गाउन थाले–“ठगिनी क्यों नैना झमकावे ! ठगिनी...।”मत्थुहरुको दृष्टि यिनीहरुमाथि थियो । यी दुई मस्त भएर गाइरहेका थिए । फेरि दुवै नाच्न थाले । घरि लड्थे, घरि उठ्थे । आखिरमा मातेर चूर भएर दुवै त्यहीं लमतन्न परे ।प्रेमचन्दको बहुचर्चित कहानी कफनको नेपाली अनुवाद 