-रन्जन पौडेलछन् यहाँ जिउँदै सासहरू  दौडिरहेछन् छरपष्ट यत्रतत्र बोलाँउदा बरु बोल्दछन् ढुङ्गा  तर सोह्र बन्दैनन् सत्र । दिनै पिच्छे बलत्कार हुन्छन् यहाँ सुन्दर कोमल कोपिलाहरू ब्याट्रीविनाको घडी बरु चल्न थाल्दछ यहाँ चल्दैनन् न्यायपालिकाहरू ।लुटपाट, अपहरण र हत्या यहाँ  सामान्य भैसके यी समाचारहरूगिद्दले पनि हेर्न छाडिसक्यो सिनो  अझै छाती फुलाउँदैछन् निर्लज्जहरू । धर्म गर्नेहरू सबै गर्दैछन यहाँ व्यापार  मिठो प्रसाद अधर्मकोमन्दिरहरू हजार बनिसके पुग्यो  अब खाँचो एउटै भगवानको । चर्का नारा र लामा भाषाण अझै कति यो विचारको द्वन्द्वविकास–विकासभन्दा भन्दै भइसके  यी गरिबका आँखा बन्द ।लेखे जति पनि नियमका किताबहरू गीता महाभारतभन्दा धेरै अग्ला अग्लाहुनेछैन यहाँ केही, बन्दैन  हस्ताक्षर पनि नकसी यी औंला । खिल्ली उडाउँदैछन् हेर तिनको  यहाँ बुद्धका औंला समाउनेहरूको सबै लुट्नेहरूको भीडमा यहाँ लड्ने  अनि देश बचाउनेहरूको । देश उचाल्ने ति पाखुराहरू हेर  आज उचाल्दैछन् फलाम परदेशमा बुद्धि, ज्ञानी, विशिष्टहरू पनि सबै गुड्दैछन् समुन्द्रपारी  ती टायरमा । बस्दै छ संस्कार यो कस्तो  हाम्रो पहिचान नै बिर्साउने गरी  रच्दै छौँ यो इतिहास कस्तो हामी  आफ्नै देशनै बिलाउने गरी ।