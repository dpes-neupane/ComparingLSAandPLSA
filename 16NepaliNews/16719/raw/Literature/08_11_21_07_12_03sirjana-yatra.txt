 सिर्जना यात्राको तेश्रो श्रृंखला पारिजात स्मृति केन्द्रको प्रेक्षालय म्हयपिमा सम्पन्न भएको छ ।पारिजात स्मृति केन्द्र, सार्थक जनसंगीत प्रतिष्ठान , इन्द्रेणी सांस्कृतिक समाज किर्तिपुरको संयुक्त आयोजनामा पारिजात स्मृति केन्द्रको प्रेक्षालय म्हयपिमा सिर्जना यात्रा कार्यक्रमको प्रारम्भ भएको तीन महिना भएको छ । प्रत्येक महिनाको तेश्रो शुक्रबार नियमित रुपमा हुने सो कार्यक्रममा आठ वटा गीत र आठवटा कविता पहिले नै निम्तो गरेर प्रस्तुत गर्ने गरिएको छ ।सिर्जना यात्राको तेश्रो श्रृंखलामा यस पटक शहीद दिवसको महिना परेको कारणले शहीदलाई सम्झेर मौन धारणबाट शुरु भएको कार्यक्रममा भुल्ने छैनौं हामी कहिल्यै हाम्रा अमर शहीदहरु नामक गीत नेपाल संगीत तथा नाट्य प्रज्ञा प्रतिष्ठानका कुलपति रायनले गाएका थिए ।त्यस्तै सिन्धु जलेशा, इन्द्रेणी साँस्कृतिक समाज किर्तिपुरका कलाकारहरु गुजे मालाकार, मीना महर्जन, रानीशोभा महर्जन र बीर प्रशाद भंसारीका साथै  लक्ष्मी गुरुंग, ओम श्रेष्ठ , केशर कालिकोटेले गीतहरु प्रस्तुत गरेका थिए । सो कार्यक्रममा कविहरु नबीन प्रकाश श्रेष्ठ, अभय श्रेष्ठ, प्रथा, सुलोचना मानन्धर, राजकुमार केसी, भिष्म उप्रेती, प्राज्ञ लक्ष्मी माली, राजबाबु श्रेष्ठ सागर, राजेन्द्र अधिकारीले कविताहरु प्रस्तुत गरेका थिए । कार्यक्रम नेपाल संगीत तथा नाट्य प्रज्ञा प्रतिष्ठानका सदस्य सचिव श्याम तमाटको सभापतित्वमा भएको थियो ।  #सिर्जना यात्रा