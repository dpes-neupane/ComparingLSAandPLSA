-साकार बाबु सुबेदीबाटाहरू राजनीति गर्दैनन् त्यसैले, बाटाहरु कहिँ पुग्दैनन्, सयौं बटुवाहरु पार लगाँउदै, स्थिर भएर बसिदिन्छन् ।पुग्ने त बाठाहरु हुन् जादुगर झैं दृश्य बदलेर, हिंडिसकेको बाटो नष्ट  गरेर, बाठाहरु बाटो पार भैदिन्छन् ।बर्षात्मा बारिका पाटाहरु झैं देखिने हिलाम्य बाटाहरुमा पनि, बेफिक्री आशाका फसल उमारेर,  बाठाहरु मलाई बिक्री गर्न खाज्दै छन् ।तिनैे फसललाई बीष रहित देख्ने मेरा असल आँखाहरूले आज, तिमीले बिगारेका बाटाहरुको लेखाजोखा गर्न सक्दैनन् । बर्षाका पानीहरुमा राजनीति देख्ने मेरा आँखाका नानीसम्मका डुवानहरु, आज तिम्रो साँधसम्मका बाटाहरु नदेखेरै निषेध गरिएका मनका बाँध खुल्न सकेनन् ।हरेक साल मौसम बद्लिए झैं बाटाहरू मथि, तिम्रा राता कर्पेटहरुमा बार्षिकी मनाउनेले, सिन्धु घाटलाई उत्तर तिर फर्काएर, विभीषणको खोलमा रामको पुजा गर्दै छ । बाटाहरु राजनीति गर्न जान्दैनन्, त्यसैल,े हिलो छ्यापाछ्याप गर्दैनन् अफ्ठ्यारा घुम्ति अनि चेपहरुमा पनि, बाटाहरू बिचलित हुन खोज्दैनन् ।कहिल्यै, कहिं पनि नपुगने त, म जस्ता लाटाहरु हुन् बिग्रिइसकेका बाटाहरुबाट, आफ्ना गन्तव्य खोज्दै छन् ।बाह्र बर्षपछि तिम्रा बाटाहरु कुर्दै छु, कतै साँच्चै ढुङ्रोबाट निस्कन्छौ होला, धेरै टाढा पुगिसकेको राजनीति हेरेर,  पुच्छर सिधा हुने सोच्दै छन् ।  भैसेपाटी , ललितपुर  