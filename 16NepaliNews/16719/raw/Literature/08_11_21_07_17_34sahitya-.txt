ई. सन्तोष पोखरेलमेरो चिदाकाश कसरी नाप्न सक्लिउ र ? यो त तिम्रा भावनाभन्दा कता हो कता पर ऊ पर पर उडेको अनि तिम्रो भावना चाहिँ जमिन न छाडी गुडेको म त लडेको प्रस्तरको चिसोमा तिमी टाँसिएको लिसोमा देख्छु लुकेको छ एउटा आश ।म त निर्धक्क निर्लिप्त तिम्रा आशहरूबाट पनि परित्यक्त यस सृष्टिको आलिङ्गनमा घरी मेरा र घरी तिम्रा मनमा भैरहने एक अचम्मको आभाश चिसो चिसो उच्छ्वास ।जीवनका मोडहरूमा सम्बन्धका रहरलाग्दा घरिघरि कहरलाग्दा दुईबीचका अठोटहरूमा जेनतेन टिकिरहेको यो कला अझ पनि सिकिरहेको अतृप्त मेरो तृष म पक्का सिकारु सदृश जीवनपर्यन्त मेट्दै रहर म अतृप्त यायावर !