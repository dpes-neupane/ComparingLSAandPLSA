-साकारबाबु सुवेदीऔँसी पस्किएर कसैलाई  म उज्यालो खोज्न हिँडेँ रातमा ताराहरू  बादलभित्र पसेछन्  अप्ठ्यारा रातहरूमा  आँखा बन्द गरी हिँडेँ आफैलाई झुक्याउँदै  नाङ्गा पाउहरू ठोक्काउँदै  म रातको उज्यालोमा  अन्धकारसँग हिँडेँ । म काँचो लालसाभित्र  दिशाविहीन यात्रामा  परिपक्वता खोज्न हिँडेँ । असङ्ख्य जुनकिरीहरूको संसारमा एक आशादीप खोज्न हिँडेँ म फिरन्ते जोगीको भेषमा  स्थायित्व खोज्न हिँडेँ  दिशाविहीन यात्रामा  म उद्देश्य बोधका लागि हिँडेँ चिर निन्द्रामा कसैलाई कालो कम्बलले छोपेर म नाङ्गो शरीरले हिँडेँ  रात साह्रै चिसो भएछ म दिनको खोजीमा हिँडेँ आफैलाई सम्झाउँदै नङ्गा पाउहरू बचाउँदै म रातको उज्यालोमा  अन्धकारसँग हिँडेँ म मोटो मस्तिष्कभित्र  अन्त्यहीन जीवन पथमा  यथार्थको खोजीमा हिँडेँ मेघै मेघको संसारमा  बिजुलीको चमक खोज्न हिँडेँ म मरुस्थलको मृगको भेषमा  तलाउ खोज्न हिँडेँ । दिशाविहीन यात्रामा  म परिपक्वता खोज्न हिँडेँ  प्रचण्ड गर्मीमा कसैलाई अश्रुधाराले नुहाई म सुक्खा बगरमा हिडेँ रात साह्रै नै छिप्पिइसकेछ  म आँखा बन्द गरेर हिँडेँ  आफैलाई डोहोर्याउँदै  नाङ्गा पाउहरूलाई बिसाउँदै म रातको उज्यालोमा  अन्धकारसँग हिँडेँ ।