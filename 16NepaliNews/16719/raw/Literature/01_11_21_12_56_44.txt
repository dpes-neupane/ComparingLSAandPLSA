  -हर्कबहादुर लामगादे ‘रोहित’कति गीत गाउँछौ मेरो कति गुणगान गर्छौ मेरो मेरो रूपको वर्णन गर्दै कलाकार, गजलकार, कवि अनि प्रेमीले पनि प्रेमिका मेरो रूपमा हेरे ।मेरो उपस्थितिलाई शीतलता भन्छौ खिन्न, रूष्ट हुँदा पनि पूर्णिमाको रातमा, सबै हाँसेर सहन्छौ मेरो रूपमा खोट भेट्ता पनि रूपवानको संज्ञा मलाई दिन्छौ ।नानीलाई फकाउन मेरो सहारा लिन्छौ म करोडौँ कोस टाढा हुँदा पनि मेरै प्रशंसा गरेर यो उजाड भूमि, म चन्द्रमालाई फुक्र्याइदिन्छौँ ।समीप आएर हेर त म बाँझो छु अजाड छु यहाँ न तरल जल छ न केही उज्यालो बन्नलाई मलिलो मल छ मेरो त उज्यालोपन पनि सूर्यको ऋण हो पूर्णिमाको शीतलता पनि मौसमको चक्रले हो म, न कसैको मामा हुँ न रूपवान हुँ । म असहज छु सबैको सम्मानले ।म चन्द्रमा त मात्र गीतको बोल हुँ कविताको विषय हुँ टाढाबाट हेर्दा, उज्यालो मनोरम दृश्य मोहनी लाग्ने स्वरूप झाँकेर हेर्दा खण्डहर–कुरूप ।