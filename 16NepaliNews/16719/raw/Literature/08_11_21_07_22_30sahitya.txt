-ध्रुव गजुरेल पहेंलो चुरा साउन महिनामा हरियो वस्त्र ।खुशी भएका सजाउँदै आफूले आफू नै दङ्ग ।शिवको लिङ्ग पवित्र हुन गएको नारीका लागि ।जात्रा लागेको  सोमबारको दिन शिव मन्दिर ।नाचगानमा रमाएका महिला गीत गाउँदै ।पतिका लागि सोमबारको व्रत बस्दै आएका ।दीर्घायु होस मेरो श्रीमान्को भन्दै हात जोडेका ।रिँगटा लाग्यो पानी पनि नखाँदा ढलिन उनी ।ढलेर उनी बेहोस भएकीले अस्पतालमा ।फोन गरेका पतिको नम्बरमा उठेन फोन ।कसको फोन उठाउदिनँ म त यस्तो आनन्द ।सानीको भट्टी मासुको सितनमा मख्ख परेका ।धेरै पटक मोबाइल बजेर हलो भनेका ।तुरुन्त आऊ अस्पतालमा तिमी भाउज्यू लिन ।धोकेर रक्सी भन्दैछ फूलमती थप गिलास् ।टाढा छु म आउन भ्याउँदिन लिएर आऊ ।जँड्या बुढाको आयुले के गर्ला र सोझी श्रीमती ।बुझुन् नारीले कस्ता श्रीमान्का लागि बस्ने हो व्रत ?