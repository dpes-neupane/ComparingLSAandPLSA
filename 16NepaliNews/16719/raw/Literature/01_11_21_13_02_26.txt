   चारश्रीमतीजी क्याम्पसबाट फर्किँदा आत्मिक अर्थमा आमाको अन्त्य भइसकेको थियो ।“आमा !” आमाको निधार छाम्दै उनले डाकिन् ।आमाका आँखाका पुतली नजानिँदो गरी चल्मलाएझैँ लाग्यो । तर लोलाएका ती आँखा पुनः सिलिङमै गएर टक्क अडिए ।“अस्पताल लैजाने कि ?” उनले सोधिन् ।“भो । इन्द्रियहरूमा अब चेत छैन । शरीर गलेर सर्वाङ्ग ढलिसक्यो । अब सबै आशाहरूको अन्त्य भयो ।”हेर्दा–हेर्दै, शनैःशनैः आमाको श्वास–प्रश्वास असामान्य हुँदै गयो । सासफेराइको आयतन घट्यो । घाँटी डरलाग्दो गरी ध्यार्–ध्यार् गर्न थाल्यो । सासको गति चाल छिटो, घरी ढिलो भयो । विस्फारित नजरले म अपलक हेरिरहेको छु, आमाको थकित छाती सासको धक्काले फुत्त माथि उठ्छ, स्याप्प तल दब्छ । मृत्युको अन्तिम आक्रमणप्रतिको प्रतिक्रियास्वरूप प्रकट भएको त्यो क्रिया देख्नेका लागि यन्त्रणामय छ, भारी कष्टकर छ त्यो । तर हाम्री आमालाई त्यो केही छैन । आमाका लागि त संवेदनायुक्त जीवनको अघि नै अन्त्य भइसकेको छ । केवल जीववैज्ञानिक क्रियाले मात्र आफ्नो स्वाभाविक क्रीडा गरिरहेछ ।श्वास–प्रश्वासको क्रिया छातीबाट पेटतिर सर्‍यो । अब आमाको पेट डरलाग्दो गरी उचालिन र थचारिन थाल्यो । घाँटीमा हो कि होइन, हो कि होइनजस्तो ध्यार–ध्यार सुनिन्छ । नाकका पोरा बिसाइ–बिसाइकन चलेका देख्छु ।“सके आजको रात हाम्री आमाको अन्तिम रात हो ।” आसन्न अनिष्टप्रति चनाखो हुन खोज्दै श्रीमतीसँग मैले भनेँ । उनले आमाको नाडीको गति र मुटुको चाल जाँचिन् । उनको अनुहारमा आमाको मुत्युको भयावह छाया प्रतिबिम्बित भएको मैले प्रत्यक्ष देखेँ ।काका नेत्रप्रसादलाई फोन गरेर आमाको हविगतबारे बताएँ । र, आमाको मुत्युको सामना गर्न गुहार मागेँ, “भाइ योगेन्द्र रातिलाई साथी आइदिए हुन्थ्यो ।”“आउनलाई आउँछ ,बाबु,” काकाले सङ्कटकालीन सल्लाह दिनुभयो, “तर योगेन्द्रलाई यस माम्लोमा खास्सै अनुभव छैन । त्यसैले भतिज नारानलाई पनि खबर गर्नु जाती होला ।”टार्न खोजेर टार्न नसकिने मुत्युको घडीमा दलबलको उपस्थितिले के नै पो मद्दत गर्दो हो र ! मेरो थकित र हतास चित्तमा यस्तो तर्कना उठ्यो । आमाको मुत्यु अब अकाट्य भइसक्यो  । कुनै शक्ति,कुनै जुक्ति र कुनै बुद्धिले रोकथान गर्न नसक्ने गरी अकाट्य ।टार्न खोजेर टार्न नसकिने मुत्युको घडीमा दलबलको उपस्थितिले के नै पो मद्दत गर्दो हो र ! मेरो थकित र हतास चित्तमा यस्तो तर्कना उठ्यो । आमाको मुत्यु अब अकाट्य भइसक्यो  । कुनै शक्ति, कुनै जुक्ति र कुनै बुद्धिले रोकथान गर्न नसक्ने गरी अकाट्य । जीवनको यो लाचार घडीमा सबै मानवीय ज्ञान अपूर्ण साबित हुन्छन्, विज्ञानका सबै आविष्कारहरू सीमाबद्ध हुन्छन् । एकमात्र सर्वशक्तिमान् र सर्वजयी त समय नै हो । यस घडीमा समयले आफ्नो अखण्ड र शाश्वत विजयको घोषण गर्छ । हाम्री आमामाथि अब त्यही घोषणा भइरहेछ ।बेलुका आठ बजेतिर योगेन्द्र भाइ आयो ।“दाजु, बडीआमालाई कस्तो छ?”“भाइ, अन्तिम घडी नजिक आइरहेछ ।”योगेन्द्र भाइ व्यवहार गर्न सजिलो छ । ऊ स्वाँगे औपचारिकता चाँहदैन । शील–स्वभाव खुला छ । उसलाई अराई–पराई गर्न कत्ति गाह्रो मान्नुपर्दैन । ऊ अहिले हाम्री आमाको मुत्युको सामना गर्न मलाई साथ दिन हाजिर भएको छ ।“अब धेरैबेर छैन ।” नाडी र छाती जाँचेर श्रीमती उता आफ्नो कोठामा गइन् । म आमाको शिरनेर छु, योगेन्द्र भाइ बडीआमाका गोडामुनि छ । दाजु–भाइ आमाको अनुहारमा एकटकले हेरेर चुपचाप बसेका छौँ । कोठा शुन्य छ, चकमन्न र उदास छ । कोठाको शून्यतामा मृत्युका बेगवान् भुमरीहरू घुमिरहेका छन् । आमाको श्वास–प्रश्वासकेन्द्र पेटबाट फेरि छातीतिर स¥यो । अब सासफेराइको क्रम विच्छिन्न हुन थाल्यो । लामो सास र त्यसपछि लामो सन्नाटा, फेरि लामो सास अनि फेरि लामो सन्नाटा । हेर्छु र म कल्पना गर्छु— आमाको जीवनको दीयोमा तेल स्याट्सुट्टै निख्रिइसक्यो । अहिले सुक्दै गएको सलेदोमात्र धुवाँ पुत्पताउँदै धिपधिप बलिरहेछ ।“अब धेरैबेर छैन ।”नाडी र छाती जाँचेर श्रीमती उता आफ्नो कोठामा गइन् । म आमाको शिरनेर छु,योगेन्द्र भाइ बडीआमाका गोडामुनि छ । दाजु–भाइ आमाको अनुहारमा एकटकले हेरेर चुपचाप बसेका छौँ । कोठा शुन्य छ,चकमन्न र उदास छ ।सिलिङमा स्थिर भएका आमाका आँखामा राम्रैसँग जालो लागिसक्यो । जीवनशून्य कानमा अनौठो विकृति देखा पर्‍यो । जिब्रो डम्म सुन्निएको छ । ओठ किञ्चित् खुलेका छन् । एक पल, दुई पल, तीन पल— अहो ! आमाको प्राणवायु त पूर्ण विरामको क्षणमा पो पुग्न लाग्यो । हस्याङ र फस्याङ गर्दै पल्लो कोठामा गएर श्रीमतीका कानमा साउती गरेँ, “आमालाई विदाइ गर्न उठ्ने हैन ?”“हँ !” श्रीमती आतुरीसाथ उठेर आमा भएठाउँ पुगिन् ।आकाको शुष्क र जीर्ण हिक्क–हिक्क मात्र बाँकी थियो । एकाएक आमाको अन्तरबाट निःशव्द केही विस्फोट भयो । अनुहार कच्याक–कुचुक हुँदै एकै डल्लो पर्‍यो । कण्ठबाट निःश्वासको मुस्लो पोखियो । मुख बाङ्गियो र मुखको थोरै लच्केको कुनोबाट ग्याल्ल हरियो पानी बग्यो । बस्, अब सबै कुराको पूर्ण विराम भयो । नित्य मृत्युले जित्यो, अनित्य जीवनको हार भयो । श्रीमतीले दगुर्दै गएर बटुकामा पानी ल्याइन् र आमाको थोरै आँ गरिरहेको मुखमा हालिदिइन् । सके सुनपानी हुँदो हो त्यो । सुनपानी आमाका मुखको लच्केको कुनोबाट त्यसरी नै ग्याल्ल बगेर पोखियो, जसरी हरियो तरल पोखिएको थियो ।विस्मित र हतप्रभ दृष्टिले श्रमितीले मलाई पुलुक्क हेरिन् । म विनाउत्तेजना, विनाआवेग, विना कुनै विह्वल प्रतिक्रिया चुपचाप उभिएको देखेर श्रीमतीको अनुहारमा विस्मयको झन् गाढा भाव उत्रिएको मैले छनक पाएँ ।विस्मित र हतप्रभ दृष्टिले श्रमितीले मलाई पुलुक्क हेरिन् । म विनाउत्तेजना, विनाआवेग, विना कुनै विह्वल प्रतिक्रिया चुपचाप उभिएको देखेर श्रीमतीको अनुहारमा विस्मयको झन् गाढा भाव उत्रिएको मैले छनक पाएँ । मैले आमाका कुँजिएर खुम्चिएका गोडा तनक्क तन्काएँ, आमाका दुवै हातलाई कोखातिर सोझ्याइदिएँ ।“ए ! बेलैमा त्यसो गर्नुपर्ने, हकि?” श्रीमतीले भनिन् ।एक मिनेट, दुई मिनेट, तीन मिनेट, सके पाँच मिनेट म मुखर प्रतिक्रियाविना ट्वाँ परेर आमाको चेतनाशून्य अनुहार हेर्दै उभिएँछु— थकित, अवाक् र विह्वल ! योगेन्द्र भाइ मेरै छेउमा, थाहा छैन सके मेरो पाखुरो सुस्तरी समाएर उँभिएको थियो । मलाई उसको उपस्थितिको हेक्का नै भएन ।हेर्दा–हेर्दै, मेरा आँखैअगाडि मलाई जन्म दिने आमा कतै शून्यमा अलप हुनुभयो । अलिबेर अघिसम्म श्वास–प्रश्वासको कस्तो प्रचण्ड उतार–चढाव थियो । त्यसपछि छातीमा अलिअलि सुस्त ढुकढुकी थियो । र, त्यसपछि घाँटीमा हो कि होइनजस्तो शुष्क घ्यार–घ्यार थियो । नाकका थकित पोरामा भित्र–बाहिर ओहोर–दोहोर गरिरहेको जीवनको ऊष्मा थियो । अब ती सकै कुराको विसर्जन भयो ।योगेन्द्र बसिरहेको अर्को ओछ्यानमा गएर म बसेँ । शोक, सन्ताप र बिलौनामिश्रित निःश्वास खलाँतीको हावाको मुस्लोझैँ मेरो मुखबाट पोखियो । जीउ त्यसै–त्यसै लल्याक–लुलुक भयो र म ओछयानमा ढल्किएँ ।“योगन्द्र भाइ, आमा जानुभो ।”“दाजु, बडी आमा आँखामा हाले पनि नबिझाउने हुनुहुन्थ्यो । कति सोझी, कति ज्ञानी, कति कमकरी ! बडीआमा जानुभो । दाजु, उमेर पनि त पुगेकै हो ।” उसको यो पछिल्लो बचन मलाई सान्त्वना दिने अभिप्रायले प्रेरित थियो ।“दाजु, बडी आमा आँखामा हाले पनि नबिझाउने हुनुहुन्थ्यो । कति सोझी, कति ज्ञानी, कति कमकरी ! बडीआमा जानुभो । दाजु, उमेर पनि त पुगेकै हो ।” उसको यो पछिल्लो बचन मलाई सान्त्वना दिने अभिप्रायले प्रेरित थियो ।“भाइ, बूढी आमाले दुःखै लुकाउनुभो !” मेरो जिब्रोबाट अनायास चिप्लेर यो वचन योगेन्द्रका कानका जाली स्पर्श गर्न पुग्यो । उमेर ढल्केर होस् वा उमेरदार छँदैमा होस्, धेरै दिनसम्म ओछ्यानमा थलिएर, पीडाले मडारिएर, गलेर र सिद्रो भएर कोही मर्दा गाउँमा बूढापाकाहरू यसै भनेर सान्त्वनाको हल्का सास फेर्थे । संस्कारका तन्तु–तन्तुमा जरा गाडेर बसेको त्यही आत्म–सान्त्वनाकारी बचन अहिले मेरो मुखबाट प्रकट भयो क्यार, “भाइ, बूढी आमाले दुःखै लुकाउनुभो !”पाँचमैले कालो कफी बनाएँ । योगेन्द्र र मैले साउतीको स्वरमा आमाका कुरा गर्दै कफी खायौँ । त्यसपछि नोटबुक पल्टाएर मैले दुइ–चारवटा टेलिफोन नम्बर टिपेँ— निनु चापागाईँ, गंगाप्रसाद उप्रेती, हरिगोविन्द लुइँटेल, शार्दूल भट्टराई आदि । अनि योगेन्द्रलाई अराएँ, “भाइ, फोन गर र यो अनिष्ट खवर इष्टभित्रहरूलाई बाँड ।”योगेन्द्र टेलिफोनका नम्बर थिच्न थाल्यो । उसले सङ्क्षेपमा खबर वाँड्यो, “बडीआमा बित्नुभो । बाह्र बजेतिर ।”आज हो कि भोलि हो भनेर प्रतीक्षा गरिएकै खबर थियो त्यो । त्यसैले खबरले वार्तालाई तन्काउने ठाउँ थिएन । फेरि मधौरुको मृत्यु भइनैसक्यो भनिसकेपछि सोध–खोज गर्नुपर्ने जिज्ञासा के नै पो रहन्छ र ?आज हो कि भोलि हो भनेर प्रतीक्षा गरिएकै खबर थियो त्यो । त्यसैले खबरले वार्तालाई तन्काउने ठाउँ थिएन । फेरि मधौरुको मृत्यु भइनैसक्यो भनिसकेपछि सोध–खोज गर्नुपर्ने जिज्ञासा के नै पो रहन्छ र ?हामी बैठकमा सुत्यौँ— योगेन्द्र तल भुइँमा, म माथि सोफामा । सुतेर पाँच मिनेट बित्न पाएको थिएन, ऊ मन्द–मन्द आवाजमा घुर्न थालि हाल्यो । प्रलयको झट्काले मेरो मानसिकता क्षतविक्षत भएको थियो, मनका चोइटिएका र छरिएका टुक्राहरूलाई जोडेर म निदाउन सक्ने कुरै भएन । मलाई आफ्नौ घर विरानो लाग्यो, आफूलाई आफैँ विरानो लाग्यो । घरमा उदेकलाग्दो सन्नाटा छ र त्यो सन्नाटामा भयावह कोलाहल छ । वातावरण असामान्य छ, मानसिकता असामान्य छ– सबै थोक असामान्य छन् ।म उठेँ । योगेन्द्रको निद्रामा व्यवधान नहोस् भनेर म विरालाको चालमा पल्लो कोठामा गएँ । अद्भुत संयोग वा दुर्घटनावश आमाको प्राणवायु फर्कियो कि ! मनको अन्तरमा, अर्ध–चेतको कुनै गोप्य कुनाबाट यस्तो जिज्ञासा जागेर आयो । विजुलीको स्विच दवाएर आमालाई हेरेँ, सिरकले जिउ पुरै ढाकिएको छ । निष्प्राण र अचल जिउ ओछ्यानमा लमतन्न पल्टिरहेको छ ।म उठेँ । योगेन्द्रको निद्रामा व्यवधान नहोस् भनेर म विरालाको चालमा पल्लो कोठामा गएँ । अद्भुत संयोग वा दुर्घटनावश आमाको प्राणवायु फर्कियो कि ! मनको अन्तरमा, अर्ध–चेतको कुनै गोप्य कुनाबाट यस्तो जिज्ञासा जागेर आयो ।आमालाई सास फेर्न गाह्रो पो भयो कि !सिरक उठाएर आमाको मुख उघारिदिए । मानौँ केहीलाई चियाउने धोको वाँकी रहेझैँ आमाका आखा थोरै खुलेका छन् । मुख पनि थोरै आँ गरेको छ । मानौँ आमा भन्न बाँकी रहेको अन्तिम बचन भन्न खोजिरहनु भएको छ । लौ है, म आफ्नो बाटो लागेँ । तिमीहरू सबैलाई मेरो लाख–लाख आर्शिवाद छ । मानौँ आमाले भन्न चाहेको तर वक् वसेर भन्न नपाएको कुरा यही हो ।आमाको अनुहारमाथि मुन्टो झुकाएर म हेरिरहेको छु । सियो भुइँमा खस्दाधरी टड्कारो आवाज आउने त्यो निरवता, त्यो सामसुम सन्नाटामा नौ वाई दश फिटको कोठा मलाई विशाल बङ्करझैँ प्रतीत भयो । आमा विनाको त्यो भयङ्कर विशालतामा म एकदम सूक्ष्म, एकदम निर्धो र एकदम निरीह भएँ । मनमा आशाजस्तो, भयजस्तो के–केको बेचैन अनुभूति जागृत भयो । मानौँ रिक्तता र नीरवताले भरिएको कोठाको त्यो विशालता कतै एकलासको मसानघाट हो, जहाँ औँसीको मध्य रातमा म एक्लै छु । मेरो छेवैमा हाम्री आमाको शरीर मात्र छ, आमा हुनुहुन्न । आमा र मेरोबीचमा असीम शून्यता छ, जसमा मौन कोलाहल व्याप्त छ । औँसीको मध्य रातको मसानघाटको भयावह मौन कोलाहलजस्तो ।आमालाई जे हुनु थियो, त्यो भई नै सक्यो, मलाई यो के भएको ? मन सम्हाल्न खोज्दै मैले आफैलाई छामेँ । कोठाको विशालताको यो भ्रम, सन्नाटाको यो भय, कल्पित मसानघाटको यो नीरव कोलाहल— मलाई यो सब के भएको हो ? दिग्भ्रमजस्तो, अर्थ–चेतजस्तो मानसिक असन्तुलनको त्यो अवस्थामा म त्यसैत्यसै कहालिएँ । बालककालमा ज्ञानेन्द्रियहरूका द्वार खुलेदेखि नै ती द्वारबाट मेरो मन–मस्तिष्कमा थोपारिएका भूत र प्रेत, बोक्सी र वनझाँक्री, मसानघाट र रौरव नरकका यावत् लोमहर्षक कथा–किस्साहरूले मेरो मानसमा छाडेका र संस्कारका पत्र–पत्रमा खरीजुकाझैँ टाँसिएका  याबत् सुषुप्त स्मृतिहरू मानौँ अहिले मौका छोपेर जागृत भए । र, मानौँ अहिले म आफ्नै मनको संसारका भ्रान्तिकारी र भयकारी फौजहरूको घेराबन्दीमा छु ।मलाई ब्रह्माण्ड विस्फोट हुने गरी चिच्याएर गुहार माग्न मन लाग्यो— गुहार ! गुहार ! म संस्कारका फौजहरूको घेरामा परेँ । कोही आऊ र यो भवसागरबाट मलाई बचाऊ !मलाई ब्रह्माण्ड विस्फोट हुने गरी चिच्याएर गुहार माग्न मन लाग्यो— गुहार ! गुहार ! म संस्कारका फौजहरूको घेरामा परेँ । कोही आऊ र यो भवसागरबाट मलाई बचाऊ !ठाडो भएर उभिनै नसक्ने गरी मलाई भनन्न रिँगटा लाग्यो । भित्तो छाम्दै म अर्को ओछ्यानमा ढलेँ । रक्षा–कवचको खोजी गर्दै म गुम्लुङ्ग सिरक ओडेर शङ्खे किरोझैँ एकै डल्लो परेँ । पाँच मिनेट, दस मिनेट, पन्ध्र मिनेट, थाहा छैन आफ्नै मनको एकान्त कुनामा लुकेर कतिवेरसम्म त्यसरी म डल्लो परिरहेँ । भ्रान्तिकारी तन्द्राको नशा छुट्दा पट्ट फुट्लाझैँ गरी मेरो कपाल दुखिरहेको रहेछ । त्यो दुखाइले मलाई सुदूर अतीतको स्मृतितिर डो[=यायो । महिना, दुई महिनामा आमाको कपाल त्यसरी नै दुख्थ्यो । चीसो पानीमा झुम्रो भिजाएर मैले पानीपट्टीले आमाको निधार शीतल पारिदिनुपर्थ्यो । आखिरमा आमालाई डरलाग्दोसँग बमन हुन्थ्यो र बमनसँगै विकार मिल्किएपछि आमाको टाउको हलुङ्गो हुँदै जान्थ्यो । आमाले त्यो नासो मलाई छाडी जानुभएको छ । एकपटक जान्नँ–जान्नँ भन्दा–भन्दै मित्र डा. अर्जुन कार्कीले मलाई तानेर डा. सुन्दरमणि दीक्षितकहाँ पुर्‍याउनुभयो । मेरो कपाल दुखाइको इतिहासका केस्राकेस्रा केलाएर डा. दीक्षितले उद्घोष गर्नुभएथ्यो— माइग्रेन हेरिडिटरी ! अर्थात् वंशानुगत कपाल दुखाइ, जसको उपचार आर्यघाटको चिताको आगोले मात्र गर्न सक्छ । तर पहाडबाट मधेसमा बसाइँ सर्दा हाम्री आमाको कपाल दुख्ने व्यथा उतै पहाडमा छुटेछ क्यार, त्यो त च्वाट्टै निको भयो ।“यता आएपछि मलाई त हाइसन्चो पो भो ।” मोरङको रन्जनीमा पहिलो पटक भेट्न जाँदा आमाले दङ्ग पर्दै सुनाउनुभएको मलाई अझै सम्झना छ । “मधेसको भावर गर्मीमा कपाल दुखेर मर्छु होला भन्ने डर थियो, मलाई त अडिरको काँडो झिकेजस्तो पो भो ।” त्यसो भन्दा आमा कति खुसी हुनुहुन्थ्यो !अहिले मेरो कपाल ब्रह्माण्ड फन्फनी रिङ्ने गरी दुखिरहेको छ ।म उठेँ । चनाखो हुँदै मैले वातावरणको गन्ध्र सुँघेँ— मेरो मानसपटका आतङ्गकारी पल्टनहरू कतै कुनातिर पन्छिइसकेका थिए । कोठा आफ्नो बास्तविक आकारमा फर्किएको थियो । कोठाको चकमन्नतामा आशङ्का र भयको मात्रा घटेको थियो । हाम्री आमा हामी सन्ततिलाई भेट्न कहिल्यै नआउने यात्रा प्रारम्भ गरी चिरनिन्द्रामा निमग्न हुनुभएको थियो ।चोरी चालले ढोका उघारेर म बाहिर गएँ । आमा सुत्नुभएको भित्ताको झ्याल बाहिरबाट टम्म लगाएँ । झ्यालको जाली लगाइएकै थियो । मैले किन झ्याल लगाउनुपरेको होला ? विरालो–सिरालो पस्ला, त्यसले आमालाई छोइदेला र आमाको चोखो देह विटुलिएला कि भनेर ?चोरी चालले ढोका उघारेर म बाहिर गएँ । आमा सुत्नुभएको भित्ताको झ्याल बाहिरबाट टम्म लगाएँ । झ्यालको जाली लगाइएकै थियो । मैले किन झ्याल लगाउनुपरेको होला ? विरालो–सिरालो पस्ला, त्यसले आमालाई छोइदेला र आमाको चोखो देह विटुलिएला कि भनेर ? कोठामा पसेपछि आफ्नै रहस्यमय प्रश्नको उत्तर नपाएर म जिल्ल परेँ । फेरि बाहिर गएँ र केही फूलहरू टिपेर भित्र पसेँ । फूलहरू आमाको छातीमा पर्ने गरी सिरकमाथि अर्पण गरेँ । त्यो छातीमा, जहाँ मुहान भएको जीवनदायी दूधका दसधारा चुस्दै म बामे सरेको थिएँ, म उभिएको थिएँ, म टुकुटुकु हिँडेको थिएँ र यो निर्मम संसारको सङ्घर्षमय यात्रामा म निस्केको थिएँ ।मेरो छातीमा थामिनसक्नु भक्कानो फुट्न खोज्यो । मेरो सास बढ्यो । असामान्य रूपले मेरा नाकका पोरा फुले । शरीरमा सर्वाङ्ग कम्प छुट्यो । यस संसारमा आमा हुनुन्थ्यो र नै म भएँ । म अझै यस संसारमा छँदैछु, तर आमा अब मेरो समीपमा हुनुहन्न । अब आमाले बोलेको कहिल्यै सुन्न पाइँदैन । आमा हाँसेको अब कहिल्यै देखिँदैन । आमाका आसिक थाप्ने साइत अब कहिल्यै जुर्दैन । मेरो छातीको भक्कानो जोड–जोडले बल्किन थाल्यो । रुन्छु, छाती खोलेर धीर मरुन्जेल अब रुन्छु— मनमनै मैले कल्पिएँ । तर हठात् सम्झिन पुगेँ— पल्लो कोठामा श्रीमती निदाइरहेकी होलिन् । छोरो शिक्षालयको पाठ भ्याएर मस्त निन्द्रामा होला । यता बैठकमा भाइ योगेन्द्र विराले पाराले घुरिरहेको छ ।कोठाको ढोकामा चुकुल लगाएँ । एउटा हत्केलाले मुख छोपेँ र अर्को हत्केलो त्यसमाथि खप्ट्याएँ । अनि आमाको छातीमा अनुहार राखेँर स्वर कण्ठमै दवाएर म घुँक्कघुँक्क रोएँ । कुनै ज्ञानीले शोक र सन्तापलाई मत्थर पार्न बेस्सरी रुनु र रुन दिनू भनी हामीलाई ज्ञानदान गरेका छन् । भुक्तभोगी ती ज्ञानीको त्यो अनुभव नभन्दै ममा चरितार्थ भयो । मलाई हृदयको पीलोको पीप निचोरिएजस्तो लग्यो, आत्मालाई थिचिरहेको क्लेशको जाँतो पन्छिएजस्तो भयो र आँसुले धोएको मेरो वेदनाग्रस्त चेतना किञ्चित् शान्त भयो ।कोठाको ढोकामा चुकुल लगाएँ । एउटा हत्केलाले मुख छोपेँ र अर्को हत्केलो त्यसमाथि खप्ट्याएँ । अनि आमाको छातीमा अनुहार राखेँर स्वर कण्ठमै दवाएर म घुँक्कघुँक्क रोएँ । कुनै ज्ञानीले शोक र सन्तापलाई मत्थर पार्न बेस्सरी रुनु र रुन दिनू भनी हामीलाई ज्ञानदान गरेका छन् ।फेरि कहिल्यै नआउने आमाको यो अन्तिम रात आज म आमानेरै सुत्छु । यसरी कल्पिँदै म गुम्लुङ्ग सिरक ओडेर लमतन्न पल्टिएँ । तर अज्ञात आशङ्गा, रहस्य र भयका अदृश्य पल्टनहरूले फेरि मलाई घेर्न थाले । झ्याल त अघि नै लगाएकै थिएँ, कोठाबाट निस्केर बाहिरबाट ढोका लगाएँ । अनि बैठकमा गएर उही सोफामा ङङ्रङ्ग ढलेँ ।सपनामा ममतामय स्वरमा आमाले मलाई सोध्नुभयो, “कान्छा तँ अझै निदा’को छैनस् ? भो, रुन छाडेर तँ अब निदा ।”२०५९(साहित्यकार एवं लेखक संग्रौलाका चर्चित पुस्तक ‘आमा र यमदूत’ का लेखकबाट पुनःपरिमार्जित अंशहरु आगामी दिनहरुमा प्रत्येक शनिवार  र बुधबार अर्धसाप्ताहिक रुपमा प्रकाशित हुनेछ । –रातोपाटी)अघिल्लापरिमार्जित ‘आमा र यमदूतहरु’आमाका लागि सबैभन्दा अप्रिय चिज मुत्यु #आमा र यमदूत#कर्मकाण्ड#खगेन्द्र संग्रौला