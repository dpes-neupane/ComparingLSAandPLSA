काठमाडौँ — कुमार नगरकोटीको कथा संग्रह 'कल्प-ग्रन्थ'को वितरण सुरु भएको छ । लेखक एवम् पत्रकार नारायण वाग्लेलाई उनको 'पूर्व-भुक्तान-प्रति' लेखक नगरकोटीद्वारा हस्तान्तरण गर्दै यसको वितरण सुरु भएको प्रकाशक बुक-हिलले जनाएको छ ।गत वर्षको चैतमा सार्वजनिक गर्ने गरी पाठकबाट 'पूर्व-भुक्तानी' लिई 'लिमिटेड एडिसन' का रुपमा छापिए पनि कोरोना महामारीका कारण रोकिएको थियो । विभिन्न शैलीका प्रयोगात्मक ७० वटा कथा रहेको 'कल्प-ग्रन्थ'को आफ्नो प्रति हात पारेपछि नारायण वाग्लेले भने, 'मुद्रण र यसको प्रकाशन शैलीले अन्य लेखकलाई पनि लेखन र प्रयोगमा उत्साह थप्नेछ, यो एउटा मानक किताब बन्नेछ ।'देश तथा विदेशमा रहेका सबै पाठकमा वितरण गरिसक्न एक साता लाग्ने प्रकाशन गृह 'बुक-हिल'ले जनाएको छ । बुकहिलका अनुसार 'कल्पग्रन्थ' ३७१३ प्रति बुकिङ भएको थियो । चैत २८ गते कल्पग्रन्थमा आधारित कुमार नगरकोटीको गीत खर्पन सार्वजनिक भएको थियो ।