-किशोर सापकोटा  पहिलो दिनमै आँखा जुध्यो, अब तिमीलाई चिन्नु छ, केही कुरा भन्नु छ, धेरै कुरा सुन्नु छ  सपनाको संसारलाई, प्रेमपत्रमा लेख्नु छ, वर्तमानको बुझाइमा, भविष्यलाई देख्नु छ ।१।फकाएर तिमीलाई, माया प्रेम गाँस्नु छ, तिमीलाई खुशी बनाएर, जिन्दगीभरी हाँस्नु छ मेरो दिलमा तिमीलाई राखी, तिम्रो दिलमा बस्नु छ, कहिल्यै नफुस्कने गरी, मायाको डोरी कस्नु छ ।२।मेलापात गर्दागर्दै, एउटै खोला तर्नु छ डोको नाम्लो बोकेर, सँगै बेसी झर्नु छ  जुनी जुनी तिमीसँगै, यो जिन्दगी काट्नु छ तिमीसँग सबै मेरा, सुखदुःख साट्नु छ ।३।अगेनाको डिलमा बसी, तिम्रा कथा सुन्नु छ संसारमा साँचो प्रेमको उदाहरण बन्नु छ बोलेर मात्र होइन तिमीलाई, माया गरी देखाउनु छ, तिम्रो दिल र मेरो दिलमा, अमिट प्रेम लेखाउनु छ ।४।पहिलो भेटमै आँखा जुध्यो, अब तिमीलाई चिन्नु छ, केही कुरा भन्नु छ, धेरै कुरा सुन्नु छ ।५।  