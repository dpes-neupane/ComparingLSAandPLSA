-दिनेश बास्तोला   भानुको नाम सुन्दा श्रद्धाको ज्योती बल्दछ । रम्घाको डाँडाकाँडा साहित्य रस फुल्दछ । असार मासको बेला जन्म भो भानुभक्तको । उर्लंदो खहरे जस्तै शब्द भण्डार ज्ञानको ।।रम्घाको शीत छायाँले एउटा फूल फुलाएछ । हृदयपुरीको माझ एउटा नाम पलाएछ । खोज्दछन् साहित्यपे्रमी भानुभक्त नाम कवि । कृतिको रचनाले नै प्रष्टिन्छ उनको छवि ।।भानुभक्त कवि जन्मे घाँसीको प्रेरणामा । जन्मिउन भानुजस्तै कवि नेपाली काखमा । युग युग बाँचिरहून् भानु नेपाली माझमा । श्रद्धाको दुई थोपा भानुको सम्झनामा ।।-नगरकोट, भक्तपुर