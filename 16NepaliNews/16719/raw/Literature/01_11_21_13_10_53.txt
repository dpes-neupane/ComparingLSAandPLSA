-राजेश ढुङ्गाना स्वतन्त्रता हिजो  बन्धनबाट कैद थियो  तर आज स्वतन्त्रता स्वयम् स्वतन्त्रताबाटै कैद छ  आफू आफ्नै लागि पासो भएको छ वर्तमान मुक्ति स्वयम् आफैँ आफ्ना लागि  कसरी बन्धन भयो हँ ?  एक दशकको  मेरो आयु छरपस्ट त  रगताम्य छ  र घाइते लम्पसार म  अर्धमूच्र्छित तन्द्रामा  थकित–थकित  निदाएको झैँ छु  समय स्थिर भएको छ  घडीमा सुईहरू बन्द छन्  बिहान पनि उस्तै छ  साँझ पनि त्यस्तै छ  केही फरक हुनुपर्ने होइन र  बिहान र साँझमा ?  हिजो र आजमा ?  लम्पसार सुतेको छ  उन्मत्त मातेको मान्छेझैँ स्थिति  मुर्दा भनौँ मुर्दा होइन  सालिक ठानौँ सालिक पनि होइन  र स्थितप्रज्ञ म  आफैँ–आफैँलाई सान्त्वना  हो वा अझ  समवेदना पो दिइरहेछु  कहिले भयो हँ मेरो मृत्यु ?    