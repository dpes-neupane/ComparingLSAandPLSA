काठमाडौँ । नेपाल प्रज्ञा–प्रतिष्ठान र हिब्रु राइटर्स एशोसिएसन इजरायलबीच द्विपक्षीय सम्झौता भएको छ । प्रज्ञा–प्रतिष्ठानका तर्फबाट कुलपति गङ्गाप्रसाद उप्रेती र  एसोसिएसनका तर्फबाट उपाध्यक्ष एगमोन यानिभले सम्झौतापत्रमा हस्ताक्षर गरेका हुन् ।इजरायलका लागि नेपाली राजदूत डा.अञ्जान शाक्यको संयोजनमा तेलअभिभमा भएको कार्यक्रममा  एसोसिएसनका पदाधिकारी, इजरायल सरकारका संस्कृति विभाग प्रमुख, नेपालका लागि पूर्वइजरायली राजदूत तथा विभिन्न कूटनीतिक नियोगका प्रतिनिधिको उपस्थिति थियो  । सम्झौताले साहित्यिक, सांस्कृतिक एवं भाषिक अध्ययन, अनुसन्धान, कृतिगत अनुवाद र  साहित्यिक भ्रमणको आदानप्रदानमा सहयोग पु¥याउने विश्वास लिइएको  कुलपति उप्रेतीले बताए । ताराको ‘सहारा’  मोरङ, बेलबारी नगरपालिकाका उपप्रमुख तारा पराजुलीको प्रेमपरक गीति एल्बम ‘सहारा सार्वजनिक भएको छ । भिडियो ओएसआर डिजिटलको युट्युब च्यानलमार्फत सार्वजनिक गरिएको  हो ।  गीतमा शब्द पराजुलीकै तथा सङ्गीत भीम बिसीको छ ।  बिसी र सरु गौतमले गीतमा  स्वर भरेका छन् ।भिडियोमा दीपक एम सिंहको निर्देशन र पुष्कर सुनुवारको सङ्गीत संयोजन छ ।  छायाङ्कन दीपक गिरी र  सम्पादन अमृत चापागाईँले गरेका छन् । भिडियोमा दिनेश कठायत र रजिना बिष्टको अभिनय छ । यसअघि गीतकार पराजुलीकोे ‘अर्को राजमार्ग’ कविताकृति प्रकाशन भइसकेको छ ।   #नेपाल प्रज्ञा–प्रतिष्ठान#हिब्रु राइटर्स एशोसिएसन इजरायल