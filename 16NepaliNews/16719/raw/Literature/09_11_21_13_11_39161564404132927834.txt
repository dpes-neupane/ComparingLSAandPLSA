काठमाडौँ — सरदार रुद्राज पाण्डेको १२१औं जन्मजयन्ती मनाइएको छ । रुद्रराज साहित्य सेवा समितिले शनिबार एक कार्यक्रम गरी पाण्डेको जन्मजयन्ती मनाइएको हो ।त्यस अवसरमा पूर्वराष्ट्रपति डा.रामवरण यादवले विभिन्‍न पुरस्कार तथा सम्मान वितरण गरेका थिए ।कार्यक्रममा मन्तव्य राख्दै पूर्वराष्ट्रपति यादवले रुद्रराज पाण्डेले शिक्षा, साहित्य, इतिहास, आध्यात्मिक सबै क्षेत्रमा योगदान दिएको चर्चा गरे । त्यस्तै विद्यालय शिक्षादेखि उच्च शिक्षाको सबैको व्यवस्थापनमा काम गरेर पाण्डेले समाजमा ठूलो भूमिका खेलेका पूर्वराष्ट्रपतिले सस्मरण गराए ।समितिले त्रिविका पूर्व उपकूलपति केदारभक्त माथेमा लगायतलाई पुरस्कृत तथा सम्मान गरिएको छ । राणाकालीन समयमा नेपाली भाषालाई भारतमा लगेर मान्यता दिलाउने काम पाण्डेले गरेका थिए । नेपाली भाषासाहित्यको पहिलो मौलिक र सामाजिक उपन्यास 'रूपमती' मा लेखक पाण्डे थिए । 