उनी केही दिनसम्म राम्रै लागेकी थिइन् सबथोक चलेको थियो आमा–छोरीझैँ सम्बन्ध थियो  सुन्दर– सुन्दर र हिस्स परेकी रूपा रङ्ग रूपमा पनि हजारौँमा एक थिइन्  तर जब जातको सवाल अगाडि आयो त्यसपछि सारा सुन्दरता पानी पानी भयो उसको सुन्दर बोली र व्यवहार सबै खरानी भयो अर्थात् जातकै कारण भएभरको सम्बन्ध क्षणभरमै उड्यो त्यसपछि भनिदियो जातको कारण मेरो मुटु चुँडियो, तिमी अजर अमर भयौ ।के छ त्यस्तो जातमा ? जसले सारा सम्बन्ध तोड्न सक्छन् तर जोड्न भने केही सक्दैन अमानवीय सम्प्रदायकताबाहेक परम्परामा के छ त्यस्तो शक्ति ? जसले सिङ्गो मानव समाजलाई बनाएको छ भक्ति अनि यसकै पछि कुदेको सारा शक्ति जहाँ मानवता छैन, छ त केवल पशुवत व्यवहार मान्छे –मान्छे भएर बाँच्न पाएको छैन ।के छ यस्तो जातमा ? जसले पटकपटक रूपा सुनारहरु जन्माई रहन्छन् अनि नवराजहरुलाई भेरीमा बगाई रहन्छन् शम्भु सदा र विजय रामहरुलाई मारिरहन्छन् मुटुमा हात राखेर एकपटक समीक्षा गरौँ त के रूपा, नवराज, शम्भु र बिजहरु मानव होइनन् ? यो धर्तीमा यिनीहरूलाई बाँच्ने अधिकार छैन ? अनि मनभरी प्रेमको अँगालोमा बेरिने रहर छैन ? किन उनीहरुको दिनदहाडै प्रेमको हत्या हुन्छ ? अनि किन उनीहरुको रहरलाई भेरीमा बगाइन्छन् ?के छ यस्तो जातमा ? जसले आफ्नो जातको विरोध पनि गर्न नपाउने आफ्नो जातको समर्थनमा युगौँयुग बाँच्नुपर्ने विभेद र अत्याचारको जातोमा पिल्सिराख्नुपर्ने न त बोल्न, न त लड्ने, न त केही गर्न पाउने मानवले नै मानवको सबै थोक खोसिएको तर जानवरहरु मान्छेभन्दा पनि उच्च सम्मान पाएको के छ त्यस्तो जातमा हामीले तोड्न नपाउने अनि नयाँ मानवीय जात जोड्न नपाउने ? सुन्दर समाज रचना गर्न नपाउने ?खड्क नपा–३ गरुराहा, सप्तरी