-साकार बाबु सुबेदीकति अजीव छन्,  जीन्दगीका यी पाटाहरू ? टाढै बाट भोग्नेहरू, सजीब भएर नै सही छन्, समीप हुनेहरू त, अश्रुपान मै होस् गुमाउँदै छन्, भरिने र छल्किने त  प्याला अनि चक्षुहरू नै त हुन्, सहिद हुन नसकेका नशा भित्र, दिशाविहीन छन् ।कति अनौठो छ, म भित्रको तिम्रो लालसा पनि ? चनौटो भित्र पटकौं घोटिएको, श्रीखण्डको खिइसकेको अंश झैं, कतै देवत्व लिने ईच्छा सँगै पत्थरमा पनि लेपिईँदै छन् । तिमी दूर हुँदा निर्वाध घोंले, तिम्रा स्मृतिलाई मेरा पेय सँगै, बसाउन छाडेन कहिल्यै, नजिक हुँदा तिम्रो सुगन्ध ।कति कलिलो छ, तिमी भित्र पलाएको मेरो स्नेह पनि, मलिलो मेदिनी माझ तिमी संगै अडेको,  वरिपरि नदेखिने आकास तत्व झैं, पिण्डहरू जोडिनै नदिने वायु सँगै, छद्मभेषी खेल खेल्दै छन् । तिमी आजित हुँदा निःस्वार्थ फालेँ, हाम्रा मोह र अहंकारहरू लाई, बिझाउन छाडेनन् कहिल्यै, बेहक हक लाग्ने काँडाहरुले ।                                                            