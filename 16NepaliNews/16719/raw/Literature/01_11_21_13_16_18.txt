-डा. रविन बस्ताकोटीनाप लिने इकाईहरु वस्तुअनुसार फरक छन् फरक वस्तुको फरक नाप तौल, आयतन, लम्बाइ घनत्व, आर्कषण, चिप्काहटनाप लिने वस्तुहरुको संरचनामा  अटाएन एउटा  नापिने वस्तुको आवरण  जुन फरक फरक  नापको निस्कियो व्यक्तिअनुसार भिन्न तबरले नापियो त्यो कडीले नापेन सुन्दरताआँखाले देखेन  छालाको आवरणभित्रको कहानी भित्री रङ कस्तो छ भनेर छालाभित्रको मांसपेसीको परिश्रम  मांसभित्रको हड्डीको बोझदृश्य खिच्न सकेनन् नयनले मनको गहिराइसम्म पुगेर भावनाहरुको आगमन न त देख्यो रहस्य नै जिन्दगीको न त देख्यो प्यार प्रियसीकोसुघ्न सकेन नाकले परिश्रमको पिसनाको वासना, छालाले थाहा पाएन  स्पर्श र घोचाइको भिन्न रूप, जिब्रोले स्वाद लिन सकेन भोकमा भोजनको मिठास कति हुन्छ  कानले सुनेन मिठो बोली सुन्यो त केवल चित्कारका आवाजहरु,मनको गहिराइ नदेख्ने आँखाको दृश्यले प्रेमिल स्पर्श नबुझ्ने छालाको महसुसले  सतही स्वाद लिने जिब्रोको स्वादले सुगन्ध थाहा नपाउने नाकको घ्राण शक्तिले मौनताको आवाज नसुन्ने कानको सहयोगमा भौतिकताको काँधमा टेकेर  यी ज्ञानेन्द्रीयहरुले कसरी नाप्छौँ सुन्दरता र कसरी  दिन्छौ नाप, अर्थ र परिभाषा सुन्दरताको ।   