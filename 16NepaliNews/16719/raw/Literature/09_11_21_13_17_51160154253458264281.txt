काठमाडौँ — पत्रकार एवं लेखक विजय कुमारको दोस्रो कृति 'सम्बन्धहरु' बिहीबारदेखि बजारमा आएको छ । आफ्नो पहिले पुस्तक 'खुसी' का लागि मदन पुरस्कार पाएका उनको यो पुस्तक अस्ट्रेलिया र न्युजिल्यान्डमा भने केही दिनअघि सार्वजनिक गरिएको पुस्तकको प्रकाशक फाइनप्रिन्टले जनाएको छ ।कोभिड–१९ को बढ्दो संक्रमण, लकडाउन, निषेधाज्ञा जस्ता कठिन परिस्थितिलाई आत्मसात् गर्दै कुनै औपचारिक कार्यक्रम नगरी पुस्तक बजारमा पठाइएको फाइनप्रिन्टका सहसंस्थापक नीरज भारीले बताएका छन् । पुस्तकलाई प्रकाशकले 'जीवनको अस्थायीपनको किताब हो' का रुपमा चित्रण गरेको छ । 