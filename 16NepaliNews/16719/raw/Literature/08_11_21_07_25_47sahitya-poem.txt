-दीपक वाग्ले  मलाई कसैले पागल भनिदिएँ अनि मैले पागल हुने निर्णय गरेँ ।अचेल म आफैसँग दुःखी छु आफैभित्र दुःखी छु सपनाहरू अब सपनानै रहनेछन् स्मृतिहरु मसँगै बिलाउँनेछन् यहाँ यथार्थ सबैलाई तितो लाग्छ भने म मिठासको भ्रममा कदापि बाँच्न सक्दिनँ बरु म तिम्रो स्वादमा तितो भएर बाँच्नेछु अनि मैले तितो हुने निर्णय गरेँ ।अचेल म सासविना बाँच्दैछु लास जस्तो आशविना बाँच्दैछु जाउँ तिमी खुशी खोज्न  पर सुदूरपूर्वको सहरमा मर्नदेऊ मर्नेहरु यादहरुका रहरमा यहाँ मृत्यु पनि जिन्दगी जस्तो लाग्छ भने  म जिउँनुको भ्रममा कदापि बाँच्न सक्दिनँ हो बरु म तिम्रो सहरमा अदृश्य भएर नै बाँच्नेछु अनि मैले गुमनाम हुने निर्णय गरेँ ।अचेल नयनहरु नयन सँगै थकित छन् क्षितिज पारीका सहरतिर भौतारिदै  तिम्रा पदचापहरू पछ्याउँदा पछ्याउँदै टुङ्गिन सक्छन् मृत्युका पाइलाहरू यहाँ फूलहरूले पनि घोच्न थाल्छन् भने म चोटहरूको भ्रममा कदापि बाँच्न सक्दिनँ हो बरु म तिम्रो वसन्तमा उजाड  भएर बाँच्नेछु अनि मैले गृष्म हुने निर्णय गरेँमलाई कसैले पागल भनिदियो अनि मैले पागल हुने निर्णय गरेँ ।-सिन्धुली  