-साकारबाबु सुवेदीयो कुन चाहिँ एक दिवस हो महान मानिसहरुको । विवश नजरले युग बदलिएको कथाहरु पढ्दै छन्  व्यथाहरू छोप्ने प्रयास ध्वनि शुन्य क्रन्दन पछिको सन्नाटायुक्त गुमाइहरूको आफै लेखाजोखा गर्दै छन् ।।बाटहरू एक्लिएका छन् सबै रित्तो आकास मुनि वर्ग र स्तर नमिलेका सहपाठीका समुहहरू जस्तै । कारागार झैँ न्यायपालन गर्दै छन् निजी निवासहरू अतिथि प्रवेशको भयले स्थिर बस्छन् गजवारहरू ।।फेरि एकपटक भावना पालाएको छ मानिसहरूको तिनले समान देखिरहेका छन् प्राकृतिक न्यायलाई । कर्मलाई आगतमा सपनाहरू जस्तै झल्झल्ती देख्दा विगतमा विज्ञानले गरेको ज्ञानको उपहास सम्झदै छन् ।।सम्राटहरू समिधामा शुकला हुनु अघिको संसारमा विजयी करहरूले विनाशका विकराल ब्रह्माण्ड बने । रचना गर्न असफल मानिसहरू नै शिर छेदनको होडमा निर्दाेष जीव–जीवनहरू निमिट्यान्नै भएर नामेट भए ।।निस्केको प्राण न तिम्रो न मेरो हो पानीका फोका झैँ फुटेर पनि नजरमा जो देखिन्छन् ती नै मानिसका हुन् । करोडौँ प्राणहरूबाट आफ्नो भागको एउटा प्राण लिन प्रायश्चित्का करोडौँ पहाडहरू उक्लदै छन् मानिसहरू ।।