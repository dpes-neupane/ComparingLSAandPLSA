-इ. सन्तोष पोखरेल न भन्नु छ नौलो न ता क्यै सुनौलो म घोरिई धेर  गमें केही बेर  न कोही छ साथी  ननीको न जाति  फुक्यो धक अहा  चर्किएको छ छाती, म छाती मिची   दर्द छोपी अबेर  म रोइरहेको  तिमी आज हेर ।  म धाएर आएँ  व्यथा पोख्न आएँ  म तृष्णा छुटी  लोट्दा चाल पाएँ, अनि एकलो  पर्न लागेँ भनेर  म धेरै डराएँ  तिमी छेउ आएँ, तिमी साथमा   आऊ है केही बेर ! म रोइरहेको  तिमी आज हेर ।गरेका भरेका सबै ती खजाना  अनि प्रेमले जो  जुटाएर दाना, म भुल्दो भएँ  मस्त पागलसरी जो  मलाई थियो  जीउने त्यो बहाना । बहाना बनेँ  काल निशा अन्धेर  म निस्सासिएको  तिमी आज हेर ।बहाना बिते  हुर्किएस चोट खाएँ  यहाँ मर्ममा  दर्द ताना बिझाए, म हुस्सू रहेको  ढिलै चाल पाएँ  तिमी छेउ पोखूँ  भनी दुस्ख आएँ । जो राखिरहेछु  भए वर्ष धेर  म भक्कानिएको  तिमी आज हेर ।