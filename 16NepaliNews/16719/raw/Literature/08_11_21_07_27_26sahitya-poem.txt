-कपिद जोशी  अरूलाई बनाउने लहडमा  म आफै बिग्रँदै गएँ गिरेको समाज उठाउने  प्रयासमा म आफै गिर्दै गएँ नखाएको ऋण तिर्दातिर्दै  म आफै गरिब बन्दै गएँ हाँसेर बाँच्ने चाहनामा  मैले आँखाबाट आँसु खसाएँ सुनौलो भविष्यको चाहनामा  मैले मेरो वर्तमान गुमाएँ सुखैसुखको अविरल खोजीमा  मैले धरै दुःख बेसाएँ सम्बन्धको गाँठो बाँध्ने प्रयासमा  सम्बन्ध नै टुटाएँ कसैलाई पाउने चाहनामा  मैले आफैलाई नै गुमाएँसायद असफलताको बाटोमा  मेरो प्रयास पर्याप्त थिएन एक्ले हिँड्नेहरूको भीडमा  साथीको आवश्यकता थिएन विश्वाश र भरोसाको मैदानमा  भाग्यको खेल खेल्न मलाई कहिल्यै आएन त्यसैले होला जीवन चलि नै रहे पनि  खुशीको अनुभव कहिल्यै भएन-काठमाडौँ  