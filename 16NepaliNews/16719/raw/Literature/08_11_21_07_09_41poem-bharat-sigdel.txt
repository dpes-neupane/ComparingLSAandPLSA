- भरत सिग्देलसुनसान छ आज सहरको व्यस्त सडक मडारिएको छ कालो बादल ढपक्क ढाकेर नील गगन मध्यान्हको अस्वभाविक सन्नाटा अन्योल छ बिल्कुल अन्योल दिन या रात !एक हुल मान्छेको प्रवेश  एकाएक रङ्गमञ्चमा सुँक्क-सुँक्क, चिर्दै सन्नाटा  घोसेमुन्टो लाएका मान्छेहरू  नारी, पुरुष, वृद्ध, जवान थकित गलित विक्षिप्त, बिल्कुल विक्षिप्त । भूकम्पले खण्डहर बस्ती टिलपिल, टिलपिल रसिला लाल-लाल नेत्र मुन्तिर ढिक्का छन्, आँसुका ढिक्का  फोहरको कन्टेनरबाट निक्लेका एक-एक धरा लङ्गौटी फिक्का छन् बिल्कुल फिक्का ।लावाकस्कर छ साथमा बजिरहेछ संगीत ठम्याउन छाडे बैरा कानहरू शोकधून हो या मंगलवाचन  उठिरहेछन् मुठ्ठीहरू अश्रुग्यास र लाठीचार्जका बीच बादशाहले जारी गरेको उर्दी  उल्लंघन गर्दै  निर्धक्क बढिरहेछ ताँती बेपरबाह बन्दाबन्दीको ।लौ न, भन्देऊ मनुष्य हो ! को हुन् ती समाजवादका, राता जन्ती या सेता मलामी ? के उठेको त्यो बीच सडकमा, धारे हात या सलामी ?