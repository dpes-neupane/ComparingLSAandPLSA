काठमाडौं– इच्छुक सांस्कृतिक प्रतिष्ठानले यस वर्षको ‘इच्छुक स्मृति पुरस्कार’ मोदनाथ मरहट्टा र विनोदविक्रम केसीलाई प्रदान गर्ने भएको छ ।प्रतिष्ठानले हरेक वर्ष प्रगितवादी साहित्य र कला क्षेत्रका प्रतिभाहरूलाई पुरस्कृत गर्दै आएको छ । नेपाली जनसांस्कृतिक आन्दोलनमा विगत चालीसको दशकदेखि निरन्तर क्रियाशील कवि मोदनाथ मरहट्टा र नेपालको जनसांस्कृतिक आन्दोलनमा उत्पीडित वर्गको संवेदनालाई कविता, निवन्ध र अनुवादका माध्यमबाट चित्रण गर्ने कथाकार विनोदविक्रम केसी लाई संयुक्त रूपमा दिइने निर्णय भएको प्रतिष्ठानले जनाएको छ । त्यसैगरी साहित्यतर्फको ‘इच्छुक प्रतिभा पुरस्कार’ विगत लामो समयदेखि साहित्यलेखनमा क्रियाशील रहेर नेपाली वर्गीय आन्दोलनको संवेदनालाई कवितामार्फत् अभिव्यक्त गर्दै आएकी काठमाडौं निवासी कवि शोभा दुलाललाई दिइने भएको छ ।कलातर्फको ‘इच्छुक प्रतिभा पुरस्कार’ नेपाली जनयुद्धमा गीत, संगीतका माध्यमबाट जुझारु सांस्कृतिक योद्धाको भूमिका निर्वाह गर्दै समाज रूपान्तरण अभियानमा सामाना सांस्कृतिक परिवारमा संगठित भई जनपक्षीय संस्कृतिको विकास र प्रवद्र्धन गर्न महत्वपूर्ण भूमिका निर्वाह गर्नुभएकी धनकुटा हाल कालिीकोट निवासी पूmलमायाँ दर्जी (प्रगति हिङमाङ)लाई दिइने भएको छ । इच्छुक स्मृति पुरस्कारको राशी रु एक लाख नगद र प्रमाणपत्र रहेको छ भने प्रतिभा पुरस्कार जनही पच्चिस हजार र प्रमाणपत्र रहेको छ ।यही जेठ १३ गते इच्छुक स्मृति दिवसका अवसरमा आयोजित विशेष कार्यक्रममा प्रतिष्ठानका संरक्षक वरिष्ठ माक्र्सवादी सौन्दर्यचिन्तक चैतन्यबाट प्रदान गरिनेछ ।उक्त दिन वार्षिक कार्यक्रमका साथै पुरस्कार वितरण कार्यक्रम गरिने भएकाले सहभागिताका लागि कवि, कलाकार र सम्पूर्ण सांस्कृतिक कर्मीहरूलाई विशेष आमन्त्रण गरिन्छ । 