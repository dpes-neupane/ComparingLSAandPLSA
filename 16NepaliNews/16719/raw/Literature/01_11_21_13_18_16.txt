–राकेश कार्की          जनयुद्धमा मारिएका नेपाली दाजुभाइ दिदीबैनीहरु सत्ताको ठाँटबाटमा हतियार बिसाउनेहरु अझै सत्ताको खोजीमा हतियार उठाउनेहरु हिंसामा के धर्म ? त्यही पनि आफ्नै जन्मभूमिमा जन्मेका बुद्धको शान्ति आफ्नै माटो खोसिँ्रदै हामी अझै बुद्ध खोजिरहेका छौँ ।जब जब शान्ति हराउन थाल्यो त्यसको खोजीमा निस्फिक्री भई छाक कमाउन सानीलाई खेलौना प्रियालाई चोली सारी आफ्नै सानो घरपरिवार बसाउन विदेशको भूमिमा  पसिना बगाउँदै आशाहरू सँगाल्दै एकदिन त आफ्नै देश फर्किने आशामा मानचित्रको नेपाल अँगाल्दै हामी अझै बुद्ध खोजिरहेका छौँ ।राजतन्त्र पनि गयो गणातन्त्र पनि आयो त्यही पनि ‘लुट्न सके लुट कान्छा’ को गीत बज्नुपरिरहेको छ कान्छाले खानु परेको हन्डर कति दुःख लाग्दो छ सुनकाण्ड, वाइडबडी, नागरिकता ऐन आदिले देश शर्माएको छ जनताहरूलाई लाज लागेको छ  त्यसैले त नेपालीको स्वाभिमानले देश विकास चाहने चिन्तनहरुले भ्रष्टाचार, घुसखोरी नचाहने मनहरुले हाम्रो प्यारो नेपालमा सारा नेपालीहरुको मुटुमा हामी अझै बुद्ध खोजिरहेका छौँ ।लस एन्जेलस