काठमाडौं– लामो समय सहकारी आन्दोलनमा समर्पित पूर्वमन्त्री केशव बडालले विभिन्न देशको सहकारी आन्दोलन, उपलब्धी र समृद्धिका कथाहरु समेटेर नयाँ पुस्तक ‘दिगो विकास लक्ष्यका लागि सहकारीः अन्तर्राष्ट्रिय अनुभव’ ल्याएका छन् । पूर्व उद्योगमन्त्री बडालले पुस्तकमा अष्ट्रेलिया, क्यानडा, जापान, चीन, मलेसिया, फिलिपिन्स, भारत, क्युबा, अमेरिका, जर्मनी गरि देशको अनुभवलाई समेटेका छन् । उच्चस्तरिय भूमी सुधार आयोगका अध्यक्ष समेत रही सकेका बडालले हाल सहकारी महासंघ नेपालका राष्ट्रिय अध्यक्ष समेत हुन् । उनले यसअघि ‘सहकारी सिद्धान्त र प्रयोग’, ‘भूमि र कृषिको अर्थ राजनीति’, ‘भियतनाम, भूमिसुधार र औद्योगिक विकास’, ‘चीनको अर्थ राजनीति र सहकारी’, ‘नेपालमा कृषि क्रान्ति भूमिसुधार र औद्योगिक विकास’, ‘समृद्ध अर्थतन्त्रका लागि सहकारी’ जस्ता खोजमुलक पुस्तकहरु निकालिसकेका छन् । पछिल्लो पुस्तक उनले विभिन्न मुलुक अध्ययन भ्रमणका क्रममा देखेका सहकारी सन्दर्भहरु समेटेका छन् । ‘पुस्तकले विश्वव्यापी सहकारी आन्दोलन अहिले कसरी, कता र कुन दिशातिर निर्देशित भइरहेको छ भन्ने ज्ञान दिन्छ’, पुस्तकबारे अर्थविद पिताम्वर शर्मा भन्छन्, ‘विकासबारे आइरहेका नयाँ सोचहरुलाई सहकारी आन्दोलनले कसरी आत्मसात गर्दै अघि बढिरहेछ भन्ने पनि पुस्तकबाट थाहा पाइन्छ ।’ काभ्रे तेमाल–१ सस्र्युंखर्कमा जन्मेका बडालले ‘मुलुकको समृद्धिका लागि सहकारी मोडल उपयुक्त हुने’ दावी गर्दै पुस्तक मार्फत विभिन्न देशको अनुभवलाई मुलुकको समृद्धिसित जोड्न चाहेको’ बताए   