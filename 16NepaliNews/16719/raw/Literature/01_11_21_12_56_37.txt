  -अर्जुन घर्ती ‘क्षितिज’ ए साथी, तिमी कस्तो ! ए साथी, तिमी कस्तो ! कहिले पूर्णिमाको जुनझैँ चम्किदिन्छौ कहिले औँशीको रातझैँ अँधेरिन्छौ, कहिले वसन्तको कोपिलाझैँ फुलिदिन्छौ कहिले शिशिरको पातझैँ झरिदिन्छौ,चिन्नै गाह्रो भो, साथी तिमी कस्तो ! ए साथी, तिमी कस्तो !कहिले समुद्रझैँ शान्त हुन्छौ कहिले असारे भेलझैँ गडगडाउँछौ, कहिले मन्द हावाझैँ सुसाउँछौ कहिले हुरी बतासझैँ हुर्हुराउँछौ, बुझ्नै सारो भो, साथी तिमी कस्तो !   ए साथी, तिमी कस्तो ! कहिले खडेरीमा वर्षाझैँ झरिदिन्छौ कहिले वर्षातमा झरीझैँ थपिदिन्छौ, कहिले बिहानीको किरणझैँ उदाउँछौ कहिले सन्ध्याको घामझैँ अस्ताउँछौ, चिन्नै गाह्रो भो, साथी तिमी कस्तो ! ए साथी, तिमी कस्तो ! कहिले एकान्तमा साथ बनी आइदिन्छौ कहिले अत्यासमा कहाली बनी डराइदिन्छौ, कहिले यात्रामा पदचाप बनी पछ्याइदिन्छौ कहिले दुई पाइलामै धोखा बनि छाडिदिन्छौ बुझ्नै सारो भो, साथी तिमी कस्तो !