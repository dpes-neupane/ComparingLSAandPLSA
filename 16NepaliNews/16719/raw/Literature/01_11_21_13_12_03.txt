-साकार बाबु सुबेदी एक जोर स्थिर मेरा आँखाहरूले, निसङ्कोच भेटेकै हुन जवाफहरू, प्रतिस्पर्धि भीडहरूबाट छुट्टिएको, तिम्रो गर्विलो मुहारका रवाफहरू ।तिमी थियौ, अनि समय साथैमा थियो, शर्तहरू एक एक पूरा गर्ने आँट थियो । जग बसाल्दाका ईँटहरूमाथि थपिएको, एक अर्काे शर्तको ईँट थप्ने छाँट थियो ।निरन्तर खेर गएका मेरा श्वासहरूले, ननिकाले कै हुन नरसिँगाका आवाजहरू, करारमा सही थाप्न भयभित भएका, मेरा सुक्दै गएका स्वरयन्त्रका अन्दाजहरू ।बाटो राम्रै थियो, समय सँगै दोबाटो भयो, पथिक साटिने ठट्टाखेल नै मायाजाल भयो । ऐना नियाल्दै अफुलाई युधिष्ठिर ठानिएको, एक अर्काे सत्य मुकाम जुवाको खाल भयो ।खप्टिएर अर्कैले समाएका तिम्रा हातहरूले, हावामा हल्लिएर दिएका बिदाइका सूचनाहरू, कोशौंसम्म धुलो उडाएर मुखमा छ्यपिएका, मेरा मर्दै गएका अमर प्रेमका तिम्रा निशानहरू । भैंसेपाटी, ललितपुर#कविता