-अच्युतशाली घिमिरेतीज आएपछि चेलीबेटीहरू आफ्नो दुःखसुख बिसाउन प्रश्नहरू तेस्र्याएर उत्तरहरू खोज्न माइतीघर जाने चलन परापूर्व कालदेखि नै छ जब जब देशमा नै न्यायको खोजी हुन्छ र उत्तरको अभाव हुन्छ आजभोलि सर्वसाधरण एवं देशभक्त जनताहरू माइतीघर मण्डलामा उत्रिने अवस्था बनेको छ चाहे त्यो चेलीको माइतीघर होस् वा काठमाडौँको माइतीघर हरेकको विश्वास आड भरोसाको केन्द्र बन्दै आइरहेको छ,  गुठी विधेयकका विरुद्धमा उर्लिएको जनसागरले यसलाई प्रमाणित गर्छ । आफ्नो परम्परा धर्म संस्कृतिमा नेपाल सदिऔँदेखि  चिनिँदै आएको छ यो मातृभूमिमा रहेको आर्य सभ्यताले विशाल युगसम्म आध्यात्मिक पोषण पुर्याउन सक्छ, तर यही देशको गौरव र अस्मितामाथि हँस्सी उडाउने हेतुले गुठी विधेयक ल्याइएको छ जसले आज तमाम प्रश्नहरू उब्जिएका छन् माइतीघरका सामुन्ने ।के साच्चै नै भोगचलन गर्दै आएका किसानलाई जग्गाको मोहियानीहक दिनकै निम्ति गुठी सर्वनाश गर्नै पर्छ र ? वा यो गुठियारको अधिकार खोसेर भूमाफियाको हातमा  गुठी जग्गा सुम्पने खेल हो ? अनि गुठीलाई व्यवस्थित बनाउन प्राधिकरण गठन गर्दा नेपालको धार्मिक सांस्कृतिक पक्षमाथि अतिक्रमण हुन्छ कि संरक्षण ? के यो विधेयकले बढ्दै गरेको क्रिस्चियन धर्म र होली वाइन प्रकरणमा पनि सम्बन्ध राख्छ ? के गुठी कुनै जात सम्प्रदाय वा काठमाडौँ उपत्यकामा मात्र सीमित छ र ?प्रश्न अरू पनि छन्  मन्दिरै मन्दिरको सहरमा किन लोप हुँदैछन् सम्पदाहरू, मन्दिर मस्दिज चैत्य गुम्बाहरू ? के यी नेपाललाई मणि बनाउने कडी होइनन् र ? अनि आफ्नो कुल गोत्र बन्धुवान्धवभित्र रहेर हुने सामाजिक रीतिथितिको पालना  समेत सरकारीकरण हुनुपर्ने जरुरी छ र ? यी जात्रा पर्व परम्परा वंशमा गुठियारको अधिकार खोस्नु समस्याको हल हो र ? के अब धर्मशाला पाटी पौवा चौतारा पोखरी इनार, घाट, पुल, औषधालय, पाठशाला आदिको भोगचलन सरकारी स्वामित्वमा नै हुन पर्ने हो र ? कतै यो गिद्धे नजर नातेदार कार्यकर्ता वा भाइभारदारमा जग्गा जमिन बाँड्ने सत्तासीनहरूको कुप्रयास त होइन ?सूर्योदयसँगै बहने सुनौला दृश्य रूपी कान्तिपुरी नगरी सम्पदाका खम्बाहरूमा जोडिएको यो सच्चा आर्यभावना यो नवीन देवसंस्कार सबै गहिराइमा छिपेको छ तर आज आएको गुठी विधेयकले आधुनिकता र संरक्षणको भुलभुलैयामा असन्तोषहरू उमालिरहेछ माइतीघर अशान्त बनिरहेछ माइतीघरको रोदन क्रोदनलाई सरकारले सुन्नु जरुरी छ समयैमै चेतना भयो । 