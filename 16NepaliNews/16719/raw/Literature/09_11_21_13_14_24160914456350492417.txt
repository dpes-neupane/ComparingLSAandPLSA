धनकुटा — साहित्यकार चकेन्द्र राईको ‘ट्रान्जिट’ उपन्यास लोकार्पण गरिएको छ । लामो समय वैदेशिक रोजगारीका क्रममा रहेका राईले प्रवासमा तयार पारेको पुस्तक जेफाले साहित्यिक डबलीले सार्वजनिक गरेको हो ।धनकुटा र मोरङको सीमावर्ती जेफालेमा आयोजित कार्यक्रममा प्रेमबहादुर लिम्बू, पत्रकार सञ्‍जयसन्तोषी राई, कविराज मांङ्लक, प्रकाश दिप्साली, केरावारी साहित्य कला विकास केन्द्रका अध्यक्ष नवीन थापाले लोकार्पण गरेका थिए ।उपन्यास ट्रान्जिट माथि साहित्यकार प्रकाश दिप्सालीले समिक्षा गरे । उनले उपन्यासमा नेपाली समाज वैदेशिक रोजगारी र रेमिटान्ससंग जोडिएको कथा वस्तु समेटिएको उल्लेख गरे । उपान्यासबारे माङ्गलक, सल्लेरी साहित्य संगमका अध्यक्ष रमेशचन्द्र अधिकारी, सिर्जना डबलीका अध्यक्ष युवराज ठकुरी, स्रस्टा घायल ठूले, राज जवेगु, किशन शाही, फोनिज धनकुटाका अध्यक्ष सन्तवीर लामा लगायतले धारणा राखे ।उक्त अवसरमा उपन्यासकार चकेन्द्र राईले जीवन भोगाइका क्रममा सँगालेको कथा वस्तु उपन्यासमा उल्लेख गरिएको बताए । उपन्यासले खाडी मुलुक कतार र इजरायलमा बस्ने दुई युगल पात्रको संयोगात्मक कथा उल्लेख गरिएको छ । 