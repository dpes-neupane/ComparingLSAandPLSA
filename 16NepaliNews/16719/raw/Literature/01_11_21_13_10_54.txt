–मिलनकान्छा किरातीबेइमानी समयले टुहुरो बनाएपछि यो बालमन्दिरको कोठा, चोटा र आँगनभित्र रहर थुनिएको छ !खुसी खसेको छ आशा मरेको छ । रोकिएको छैन आँसुको भेल म प्रशान्त डुबिरहेछु । काठमाण्डू बाढीले बगाउँदैछ बाढीको मुहान मेरो आँखामा छ !रोल्पाको म प्रशान्त मन्दिरभित्र पनि किन अशान्त ? शान्ति तब न मिल्दो रहेछ, जब बाआमा मन्दिरभित्र भेटिन्छन्  मन्दिरभित्र रोकिएको छैन आँसुको भेल म प्रशान्त डुबिरहेछु । अहिले, थाहा भैरहेछ –मलाई ! मानिसहरू घरमा देवता छाडेर मन्दिरमा ढुङ्गा पुज्दा रहेछन् आफ्नो फाइदा लुटेर अरूलाई बेकामे र स्वार्थी बुझ्दा रहेछन !रोकिएको छैन आँसुको भेल म प्रशान्त डुबिरहेछु ।(आमाको लडेर मृत्यु, बाबुले आत्महत्या गरेपछि असहाय बनेका रोल्पाका बालक प्रशान्तप्रति समर्पित कविता । उनलाई आफ्नै काकाले काठमाडौँ बालमन्दिर ल्याएर छाडेका छन् ।)  