युवा कवि आयाम बस्नेतको कविता संग्रह क्लाउड्स (Clouds)  प्रकाशित भएको छ ।बुढानीलकण्ठ स्कुलमा ए लेवलमा अध्ययनरत आयामको सो कृति गत सोमबार सोही स्कुलको सभाहलमा कवि रामबाबु सुवेदीले लोकार्पण गरेका थिए ।अंग्रेजी भाषामा लेखिएको यो कविता संग्रह सांग्रिला पुस्तक प्रकाशन प्रालिले प्रकाशित गरेको हो ।त्रिविका प्रोफेसरद्वय अभि सुवेदी र गोविन्द भट्टराई तथा युनिभर्सिटी अफ इन्सब्रुक, अस्ट्रियाका लेक्चरर मोस्तफा भाजिरीको भूमिका/मन्तव्य समावेश सो कविता संग्रह वस्नेतको पहिलो कृति हो ।भाजिरीको मन्तव्यमा व्यक्त ‘आयाम मावनीय कल्पना र लुकेको दृष्टिका उदाउँदा शिल्पी हुन्’ भन्ने शब्दावलीले नै पनि उनको लेखनकलाको पक्षलाई दर्शाउँदछ ।