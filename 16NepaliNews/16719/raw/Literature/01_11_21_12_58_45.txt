    - रवीन बस्ताकोटी   कपाल कोरेर चिटिक्क पारेको होस्  या मरुभूमिको सिउँडी जस्तो जिङग्रिङ्ग परेको होस् त्यसभित्र रहेको मष्तिकको खाल्डोको  आयतन नाप्दा समान छ  तिम्रो र मेरा लागि एउटै समाज विद्यमान छ  तर तिमीभन्दा म भिन्न छु  म तिमीभन्दा फरक छु ।भौतिकतामा  हामी एउटै वस्तुका अवलोकन गर्छौं तिमो सोचाइ र मेरो बुझाइ फरक छ त्यसैले तिमीभन्दा म भिन्न छु म, तिमीभन्दा फरक छु रएउटा अगेनु हेर्दा तिमी बलिरहेको आगो देख्छौँ म चिसो चुल्हो र भोको पेट देख्छु तिमी बलिरहेको आगोमा बार्बिक्यु देख्छौ त्यसको मीठो बासना सुँघ्छौ । म बलिरहेको आगोमा एउटा चिता देख्छु त्यसको नमीठो गन्ध पाउँछु । सुटबुटमा मान्छे हिँड्दा, तिमी उसको व्यक्तित्वको आवरण देख्छौ म खोक्रो आडम्बरको ढ्वाङ देख्छु तिमी सुकिलो कपडामा इज्जत देख्छौ तिमी अत्तरको सुगन्ध पाउँछौ म भ्रष्टचारको नमीठो गन्ध पाउँछु । म श्रमिकको भिजेको कपडामा इज्जत देख्छु ।मैलो लुगामा मान्छे हिँड्दा तिमी असभ्य र फोहोरीको उपमा दिन्छौ म अभाब र उत्पीडनको सिकार भएको देख्छु म गरिबीको चरम सीमा देख्छु तिमी त्यस लुगाबाट आएको अमिलो गन्ध सुँघ्छौ म त्यहाँ श्रमकको मीठो सुगन्ध पाउँछु पौरखी हातहरू र स्वाभिमान देख्छु ।बाटोमा युगल जोडी देख्दा  तिमी प्रेमको एउटा सुन्दर नमुना देख्छौ म पश्चिमाको नचाहिँदो सिकोको प्रारूप देख्छु तिमी उपहार र गिफ्टहरूमा समर्पण भावको उदाहरण देख्छौ म प्रेममा धन मोहको निकृष्टता देख्छु मनभन्दा तनको उपयोग देख्छु म त्यहाँ प्रेमभन्दा पनि वासनाको संसार देख्छु । गुलाबको बोटहरूमा, तिमी नगन्य सङ्ख्यामा रहेका फूल र कोपिलाहरू देख्छौ म सयौँमा रहेकाम घुम्रे काडाँहरू देख्छु तिमी फललाई अमर प्रेमको प्रतीक सम्झी प्रेमीलाई दिन्छौ  म ओइलिएर झरेको पूmल देख्छु फूलझैँ झरेको प्रेम देख्छु म विछोडको पीडासँगै बाकिरहने घुम्रे काँडाहरू देख्छु हो, त्यसैले  तिमीभन्दा म भिन्न छु म तिमीभन्दा फरक छु ।