बीबीसी । साहित्यतर्फको नोबेल पुरस्कारबारे निर्णय गर्ने संस्था (द स्वीडिस एकेडेमी) यौन हिंसा विवादमा फसेपछि यो वर्ष साहित्यतर्फको नोबेल पुरस्कार घोषणा नहुने भएको छ । द स्वीडिस एकेडेमीकी एक सदस्यको श्रीमानसँग जोडिएको घटनाले यो संकट शुरु गरेको हो । हाल उक्त सदस्यले एकेडेमीबाट राजीनामा दिइसकेकी छिन् । एकेडेमीले अब सन् २०१८ को साहित्यतर्फको नोबेल बिजेता अर्को वर्ष अर्थात सन् २०१९ को बिजेतासँगै घोषणा गरिने बताएको छ । यो विवाद सन् १९०१ मा नोबेल पुरस्कार दिन थाले यताकै सबैभन्दा ठूलो मानिएको छ ।विश्वयुद्वको ६ वर्ष बाहेक एक वर्षमात्र यो पुरस्कार वितरण गरिएको छैन । तर यो वर्षका अरु विधाका नोबेल पुरस्कारहरुको प्रक्रिया भने यथावत रुपमा अघि बढ्नेछ । एकाडेमीको स्पोष्टोक्तीआफ्नो बेवसाइटमा राखेको एक वक्तव्यमा एकेडेमीले ‘एकेडेमीमाथि कम भएको सार्वजनिक विश्वास र एकेडेमी आफैँमा आएको संकुचनको वर्तमान अवस्थामा हामीले यो निर्णय लिएका हौं ।’यसमा एकेडेमीको ‘कार्य अभ्यास सुधार हुनुपर्ने’, विधान, स्वार्थ बाझिएका मुद्दाहरु र सूचनाको व्यवस्थापनमा ध्यान दिनुपर्ने वक्तव्यमा भनिएको छ ।केही एकेडेमी सदस्यहरुले पुरस्कारको परम्परा संरक्षण गर्ने हिसाबले अघि बढ्नुपर्ने तर्क गरेका छन् तर अरुले भने संस्था पुरस्कार प्रदान गर्ने अवस्थामा नभएको बताएका छन् ।विश्वव्यापी रुपमा रहेको यौन हिंसा बिकराल अवस्थालाई उजागर गरेको ह्यासट्याग मीटु अभियानले एकेडेमीको यो निर्णयमा आंशिक रुपमा भूमिका खेलेको विश्वास गरिएको छ । यसका साथै एकेडेमी विवादमा आइरहेको अवस्थामा सम्भावित बिजेतालाई पुरस्कार स्वीकार्न पनि अफ्ठयारो हुन्थ्यो ।विवादको कारणहाल देखिएको विभाजन अघिल्लो नोभेम्बरमै शुरु भएको थियो । जब फ्रान्सेली फोटोग्राफर जाँ क्लाउड आरनोल्टलाई १८ महिलाहरुले यौन हिंसा गरेको आरोप लगाएका छन् । उनी स्वीडिस एकेडेमीले लगानी गरेको सांस्कृतिक परियोजना चलाउँथे । साथै उनी संस्थाकी एक सदस्यका श्रीमान रहेको सार्वजनिक भएपछि विवाद बढेको थियो ।फेरी धेरैजसो आरोप लागेका घटनाहरु एकेडेमीको स्वामित्वमा भएको रिपोर्टहरु आयो । आरनोल्टले आरोपहरु अस्वीकार गरेका छन् ।संस्थाले पछि आरनोल्टको श्रीमती, कवि तथा लेखिका क्याटरिना फ्रोस्टेन्सनलाई कमिटीबाट नहटाउने भनेर भोट गयो । यसको साथै स्वार्थ बाझिएको र नोबेल बिजेताको नाम लिक भएको आरोपले संस्थालाई विभाजित ग¥यो । त्यसपछि राजीनामाको श्रृङ्खला चल्यो । यसमा फ्रोस्टेन्सन र एकेडेमीको प्रमुख सारा डेनियस पनि थिइन् ।अहिले कमिटीमा ११ सदस्यमात्र बाँकी छन् । त्यीमध्ये करस्टिन एकम्यान सन् १९८९ देखि निस्क्रिय छन् । उनी सलमान रुस्दीको किताब द सटानिक भर्सेजविरुद्वमा जारी भएको फतवालाई एकेडेमीले विरोध गर्न अस्वीकार गरेपछि निश्क्रिय भएका थिए । एकेडेमीको विधानमा नयाँ सदस्यको भोट हुनको लागि १२ सदस्य हुनुपर्ने व्यवस्था रहेको छ ।प्राविधिक रुपमा एकपटक चुनिएका सदस्य जीवनभरको लागि स्वीडिस एकेडेमीमा मनोनित हुन्छन् र राजीनामा गर्न पाउँदैनन् तर उनीहरु त्यसमा भाग नलिन भने पाउँछन् । एकेडेमीको संरक्षक राजा कार्ल सौ¥हौंले आफूले आधिकारिक रुपमा राजीनामा गर्न पाउने गरि विधान बदल्न लागेको बताए ।अब के हुन्छ ?अर्को वर्ष सन् २०१९ मा यो वर्ष सन् २०१८ को समेत गरेर दुईवटा पुरस्कार वितरण गरिनेछ ।यस्तो भएको यो पहिलो पटक भने होइन । पाँच अवसरमा एक वर्षको पुरस्कार अर्को वर्षको पुरस्कारसँगै प्रदान गरिएको छ । उदारणको लागि अमेरिकी नाटककार युजिन ओ’निललाई सन् १९३६ को पुरस्कार सन् १९३७ मा दिइएको थियो ।  