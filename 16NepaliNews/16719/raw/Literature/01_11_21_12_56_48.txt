 –भुवन रोका ‘मित्रजी’ओझेल परेको छ अचेल हजुरआमाको काख कचौराको दूधमाम  ‘को खाई को खाई’को आवाजओझेल परेको छ अचेल हजुरबाको लौरी आमाको ढुकढुकी बाबाको काँध  साथीको गुच्चा ओझेल परेको छ अचेल खेतसम्म धाउने कुलो जोत्ने हलो नार्ने हलगोरु  रोपाईं गर्ने हात गाउने असारे भाका  पहेँलै झुल्ने धानको बाला छिट्ने खलो भर्ने पाथी  भित्र्याउने भकारी ओझेल परेको छ अचेल कुटिरहने ढिकीको आवाज पिसिरहने जाँतोको स्वर पेलिरहने कोल थिचिरहने ओखल बजिरहने लोहोरो र सिलौटो  बुनिरहने गुन्द्रीको तान खेलिरहने आँगन  उक्लिरहने बुइँगल काटिरहने घाँस बोकिरहने डोको  फुकिरहने अगेनो गाँसिरहने दुना–टपरा ओझेल परेको छ अचेल कखरा सिकेको विद्यालय मिठाईको दोकान  डाँडामाथिको चौतारी सल्लाघारीको चिप्लिने बाटो झ्याङभरीको ऐँसेलु बडहरको अग्लो रुख  तल्लो गाउँको कुवा  बाँकटे हान्ने खोला रमाइलो पञ्चमी बजार ओझेल परेको छ अचेल दसैँको टीका र जमरा कमेरो र रातो माटो तिहारको देउसी र भैले  मखमली माला र सेलरोटी होलीको रङ्गीन रङ साउनको लुतो  माघको तरुल  पशुपतिनाथ अनि स्वयम्भु हो  ओझेल पर्दो रहेछ आफ्नै छायाँ सुनै सुनको गँुडबाट सुन खोज्न उडेपछि खोटाङ, नेपाल  हाल : टोकियो, जापान  