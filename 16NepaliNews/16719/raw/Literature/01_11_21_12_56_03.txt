  –सविना भट्टराईसुनदेखि नुनसम्म बालुवाटारदेखि गिटी ढुङ्गा (चुरे)सम्म यतीदेखि ओम्नीसम्म ईश्वर, ढकालदेखि गोकुलसम्म नेपाल ट्रस्टदेखि गोकर्णसम्म दुगडदेखि वैद्यसम्म भन तानाशाहा ओली  अब के बाँकी छ निल्न ?  संसददेखि संविधानसम्म राष्ट्रपतिदेखि संवैधानिक आयोगसम्म नेकपादेखि एमालेसम्म  माओवादीदेखि जसपासम्म स्थिरतादेखि एकतासम्म षड्यन्त्रभन्दा केही रचेनौ देशलाई भार हुन्छौ कहिलेसम्म ! भन तानाशाहा ओली अब के बाँकी छ निल्न ? राष्ट्रवाददेखि मार्क्सवादसम्म रेलदेखि पानीजहाजसम्म  ठूलाठूला सपनादेखि प्राण मात्रैको जिजीविषासम्म दुई तिहाइमा आगो लगाई  थाल्यौ अध्यादेशका, ताँती गन्न भन तानाशाहा ओली अब के बाँकी छ निल्न ? सांसद अपहरण, भ्याक्सिन अपहरण  कहिले रोक्छौ अकालको यो मरण ? विज्ञानदेखि तथ्यसम्म सत्यको हुर्मत, लियौ हदैसम्म । निर्मलादेखि नवराजसम्म युवा बेचेको रेमिटेन्सदेखि कोदालो खन्नेको करसम्म भन तानाशाहा ओली अब के बाँकी छ निल्न ?  जिम्मेवारीदेखि जवाफदेहितासम्म पारदर्शितादेखि प्रणालीसम्म इमानदेखि इज्जतसम्म नाङ्गै छौ अब त, लाग्दैन सर्म ? सुनिएको सत्तरी करोड नसुनिएको त होला कतिसम्म ! भन तानाशाहा ओली  अब के बाँकी छ निल्न ? अब यसो गर तानाशाहा ओली देशमा तिम्रो तेस्रो वेब सुरु भइसकेको छ तर  तिमीबाट केही आशा छैन हाम्रा लागि तिमी मरे तुल्य छौ  मुर्दा हौ र लम्पसार परी घाटमा छौ । तसर्थ आफ्नै लागि थप केही गर घाटहरु अपुग छन्, केही उद्घाटन गर शव वाहन थपेर कमिसन भर । हेर त आज, दाउरा र कात्रो कति धेरै चाहिएको छ यसको व्यापारमा पनि केही आम्दानी गर । हिसाब गर त, यति मृत्यु कहिल्यै थियो ? यति शोक र त्रास कहिल्यै थियो ? यति चीत्कार र हाहाकार कहिल्यै थियो ? यति भोक र अभाव कहिल्यै थियो ? वाह ! कस्तो जयको इतिहास रचेका छौ ! यो उपलब्धि र ऐतिहासिकताको किताब र कवितामा व्याख्या गर । आफ्नो शासन र प्रवृत्ति,  नयाँ भेरियन्टको जबज हो भन्दै पार्टीको नयाँ, दस्तावेज कोर । अनि, अरिङ्गालहरूलाई घोक्न लगाऊ, ठोक्न लगाऊ ।  