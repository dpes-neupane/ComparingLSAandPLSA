काठमाडौं । नेपाल सङ्गीत तथा नाट्य प्रज्ञा प्रतिष्ठानले “अम्बर गुरुङ्ग–स्मृति ग्रन्थ” प्रकाशन गरेको छ । नेपाल सङ्गीत तथा नाट्य प्रज्ञा प्रतिष्ठानका प्रथम कुलपति, राष्ट्रिय गानका सङ्गीतकार तथा वरिष्ठ सङ्गीतकार अम्बर गुरुङ्गको दोश्रो वर्षको पुण्यतिथिका दिन यो स्मृति ग्रन्थ सार्वजनिक गरिएको हो ।यस स्मृति ग्रन्थमा अम्बर गुरुङ्गका कृतित्व र व्यक्तित्वबारे ५ दर्जन भन्दा वरिष्ठ व्यक्तित्वहरुका लेख, रचना, संस्मरण तथा समालोचनाहरु समावेश गरिएका छन् । ग्रन्थमा अम्बर गुरुङ्गका हालसम्मका प्रकाशित, अप्रकाशित प्रतिनिधि मुलक लेख रचना र तस्विरहरुलाई समेत समावेश गरिएको छ ।   