काठमाडौँ — आख्यानकार रमेश विकलको पूर्ण कदको सालिकको शनिबार अनावरण गरिएको छ । गोकर्णेश्वर नगरपालिकाका नगर प्रमुख सन्तोष चालिसेले विकलको ९२ औं जयन्तीको अवसरमा उनकाे पूर्ण कदको सालिकको अनावरण गरेका हुन्गोकर्णेश्वर नगरपालिकाको १५ लाख रुपैयाँ आर्थिक सहयोगमा कलाकार लक्ष्मण भुजेलले बनाएकाे सालिक गोकर्णेश्वर–९ स्थित रमेश विकल साहित्य प्रतिष्ठान प्रांगणमा राखिएको छ । सालिक अनावरण पछिको कार्यक्रमलाई सम्बोधन गर्दै गोकर्णेश्वर नगरपालिकाका नगर प्रमुख सन्तोष चालिसेले साहित्यिक विकासका लागि नगरपालिकाले उदाहरणीय कामहरु गरिरहेको जानकारी दिए । कार्यक्रममा रमेश विकल साहित्य प्रतिष्ठानका अध्यक्ष तथा वरिष्ठ साहित्यकार रोचक घिमिरे, प्रतिष्ठानका उपाध्यक्ष के.के कर्माचार्य, स्रष्टाहरु डाक्टर विदुर चालिसे, शान्ति रिसाल, महेन्द्र चालिसे, विमल अर्याल लगायतले नेपाली साहित्यमा विकलको योगदानका बारेमा चर्चा गरे। प्रतिष्ठानका महासचिव विजय चालिसेले साहित्यसँगै संगीत, चित्रकला तथा समाजसेवामा स्थापित रमेश विकलको स्मृतिलाई चीरस्थायी बनाउन प्रतिष्ठान स्थापना गरिएको बताए । सोही अवसरमा अभिनव साहित्य समाजले केही समय आयोजना गरेको विकल बाल प्रतिभा कविता प्रतियोगिताका विजयी विद्यार्थीहरुलाई पुरस्कृत गरियो ।यसअघि आरुबारी चोकमा विकलको अर्धकदको सालिक राखिएकाे थियाे ।।