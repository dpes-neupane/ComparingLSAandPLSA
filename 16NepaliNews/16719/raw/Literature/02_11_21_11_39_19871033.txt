
कोरोनाबाट बच्न गरिएको छ लकडाउन
अब यो लकडाउनमा विचरा गरीबले के खाउन ?
बन्द सबै काम अनि बन्द सबै धन्दा
गरिबीले मर्ने भए कोरोनाले भन्दा
धनीले त खाइहाल्छन्, गरीबलाई हो पीडा
झन धनीले नै हात थाप्छन, हेर राहत दिँदा
धनीलाई त छँदै छ, केको मतलब हुन्थ्यो र
गरीबको पीडाले धनीलाई किन छुन्थ्यो र ?
धनी राहत लिन जान्छन्, हतार-हतार धाउँदै
गरीब हिँड्दै गाउँ जान्छन्, महिनौँ दिन लाउँदै
सरकार भने लकडाउन थप्दै, हेर कस्तो चातुरी
विदेशिएका नेपालीहरु छ घर फर्किन आतुरी
नाकाहरुमा धेरै भीड, सीमाबाट आउँदा
कतिचाहिँ अकालमै मरे लामो बाटो धाउँदा
कोरोना कोषको नाममा अर्बौं रकम उठाइयो
गरीबलाई हेला गरी आकाशमुनि सुताइयो
गरीबलाई लागिसक्यो भोकमरीले घेर्न
राष्ट्र्रपति छ हतारो करोडौंको कार्पेट फर्ने
