सागर विलयहाँस्दा हाँस्दै झरेका फूलहरु त्यसै त्यसै ओइलाएका भुइँबाट टिपेर बोटमा फेरि जोडी दिऊँ कि ?मृत रहरहरुलाई पुनः जिउँदै फर्काऊँ भने कही आफैलाई खाइदिन्छन् कि भन्ने डर ।हाँसो नथामिदै बीचैमा झरेको थियो ओठको मुस्कान मुस्कुराहट मरेको थियो जिन्दगीले त त्यसै दिन  आत्महत्या गरिसकेको थियो बाहिर दुनियाँदारी रूपमा  झिँगी झिँगी बाँचेको मात्र हो ।निद खोसिएको हो एउटा ओत भत्काइएको हो चेहराको रङ अनि तक्दिरको चमक लुटिएको हो ।एउटा पुरानो भूतबङ्गला जस्तो यो जिन्दगानीभित्र तन्त्रमन्त्रले बाँधिएका रहरका भूतहरुलाई त्यसैभित्र दफनाई राखूँ ? या चिहान उल्टेर कङ्कालहरुमा जीवन भरिदिऊँ आफै अनिर्णयको बन्दी भएको छ जिन्दगी ।ओठको लाली फिर्ता बोलाएर ओठैमा थपक्क राखी दिऊँ नयनको उज्ज्यालो नयनमै भरिदिऊँ पयरको गीत पयरमै बजाइदिऊँ ।मनका गहिरा खाडलभित्र रोई कराई गर्ने मृत अर्धमृत संवेगहरुलाई झ्याल ढोका चौदङ्ग खोलेर स्वतन्त्र भाग्न दिऊँ या खाडलभित्रै बन्दी बनाएर हत्या गरिदिऊँ जिन्दगी दोधारै दोधार बगिरहेछ ।डडेल्धुरा   