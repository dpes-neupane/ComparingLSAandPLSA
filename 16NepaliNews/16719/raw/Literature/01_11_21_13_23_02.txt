-अच्युतशाली घिमिरेम साधरण छु म त गणतान्त्रिक नेपालको  सच्चा नागरिक कोट र पोसाकको गह्रुँगो शिष्टचारले मेरो हृदय थिच्छ, बलात्कृत निर्मलाका आँसुले  मेरो परेला भिज्छ, बोक्रे मिजास र फोस्रे हासोहरु  घिनलाग्छन् मलाई, देशको प्रजातन्त्र र लोकतन्त्रले सबेरै ठुङ्दछन् मलाई, तर नाङ्गो महलमा  रङ्गीन चस्मा लाएर उपदेश बेच्दै बसेको छ मूर्ति जस्तै मेरो  जिउँदो सरकार अनि त्यही सरकारको साँछी  बसेको छ राष्ट्रपतिज्यूको माहात्म्य ।लाग्छ म नाटक हेरिरहेको छु, कता–कता आफ्नै कथा अस्पष्ट र अग्राह्य घटिरहेझै लाग्छन्, क्षितिजभित्र हराइरहेझैँ देख्छु आफ्नो सपना, विश्वलाई मातृभूमि प्रेम सिकाउने मेरो स्वाभिमान आज न्यायका निम्ति अँजुलीमा भिक मागिरहेछ । नलेखूँ त के लेखूँ ?? आफ्नै हँस्सी उडाउने  यी वाक्क दिक्कहरु ।यहाँका चर्चाहरु गाढा र रसिला हुन्छन्, यहाँका प्रश्नहरु एकोहोरा हुन्छन्, सुन्नेहरु भुलिदिन्छन् नसुन्नेहरु सुने जस्तै गरिदिन्छन्, जब प्रश्नमाथि प्रत्युत्तर गर्दैनाँै हामी र कल्पनाका नाममा फर्फराइरहन्छौं, ‘न्याय’ एउटा  विशाल वृत्तमा विलाएको विन्दु जस्तो लाग्छ । जुनियर इन्टर्न, चिकित्सा शास्त्र अध्ययन संस्थान  