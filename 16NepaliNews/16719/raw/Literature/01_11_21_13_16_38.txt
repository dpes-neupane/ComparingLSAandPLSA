-वीरेन्द्र कटुवाल उठ हे, भोका नाङ्गा फेरि  जाग, गरिब दुःखी, बिउँताउन,  नयाँ देव–अवतारहरूलाई,  फेरि, सहनाई र नर्सिङ्गा फुकी    सत्ता, ‘जानी दुस्मन’ र छ निर्धा निमुखाहरूका सधैँ दबाउन खोज्छन कुटीकुटी ।  हुँदैन मुक्ति, ‘ॐ मणिपद्मे हुम’ जपेर सुतीसुती ।  फुक्नुपर्छ बिगुल, र उठ्नुपर्छ बस्ती बस्तीबाट कसेर मुठी ।  खै, कहाँ पुरियो र विभेदको घाउ ? कसले पायो र बस्ने सुरक्षित ठाउँ ? कहाँ, रोकिएको छ र कोचिन, होचोको मुखमा घोचो ?  कहाँ पाए र  गरिबले ओखतीमूलो ?  लुटिएकै छन् चेली ठोकिएकै छ नेल, हतकडी र गोली ।  उस्तै छ, ‘बाँङगो रूखलाई बाँङ्गो छ सरकार’ भन्दा,  गर्धन चिलाउने जुग । न्यायालय पो किन चाहियो र ? उस्तै छ, ‘गिभ एन्ड टेक’को सिद्धान्तमा मुद्दामामिला मिलाउने युग । आजभोलि समय चिच्याइचिच्याइ भन्दै छ निन्दा गरेर हिंसा कहाँ रोकिएको छ र ?  दया गरेर अधिकार कहाँ आएको छ र ?  त्यसैले फुकाल्न,  हातबाट विभेदको नेल र हतकडी, खन्न कब्रस्तान बनाउन एउटा मजबुत समाधि,  र दफनाउन  दलाल नोकरशाहीहरूको सत्ता  एकफेर फेरि जुट्नुपर्ने भो गरिब दुःखी सारा ।  हाँसो,  कहाँ हुन्छ र, मूलधारको चेहरामा मात्रै फक्रिएर ? बहिष्किृतहरूको चेहरामा पनि फक्रिनुपर्छ । समृद्धि, कहाँ हुन्छ र ? नवधनाढ््यहरूको घरमा मात्रै भित्रिएर ? हरेक नेपालीको घरआँगनमा भित्रिनुपर्छ ।  अनि आउँछ– समृद्धि, अनि रोकिन्छ– हिंसा  र, छाउँछ– शान्ति सबैतिर ।   