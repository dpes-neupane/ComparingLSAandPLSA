-समाधान नेपाल    मेरो एउटा साथी म सँग धेरै बोलिरहन्छ          सधैजसो हाँसी हाँसी गफ गरिरहन्छ  आफ्नो गुणको तारिफ बयान ऊ आफै गरिरहन्छ उसका गफ सुनेर समर्थन गर्नेलाई ऊ औधि मन पराउँछ जुनसुकै विषयमा उसले आफूलाई जानिफकार ठान्छ र त, ऊ आफूले आफैलाई विद्वान हुँ भन्छ ।भेट बातचितमा सबैलाई अर्ती उपदेश दिइरहन्छ कसैले अरूको प्रशंसा गरे थोरै ननिको मान्छ शक्ति र स्रोतका लागि अधिक खुरापाति गर्छ हाकिम र ठूलावडाको मरिहत्ते पाऊ पर्छ र त ऊ आफूले आफैलाई विद्वान हुँ भन्छ ।सबै व्यक्ति विशेषको कुण्डली बनाउँछ आफूलाई के कति उपयोगी हो जोखिरहन्छ उपयोगी जो छैन बेकार हेल्लो हाई गर्दैन  फिस्स हाँस्छ मात्र मानव मूल्य दिनुपर्दैन र त ऊ आफूले आफैलाई विद्वान हुँ भन्छ ।आफ्ना सहपाठीको आलोचना गरिरहन्छ आमने सामनेमा प्रशंसा पनि सुनाइरहन्छ छिनमा क्रान्तिकारी गफमा भुलिन्छ छिनमै अवसरवादको पोखरीमा चुर्लुम्म ढुब्छ मान्छे हेरी केहीलाई अनेक तवरले पुजिरहन्छ र त ऊ आफूले आफैलाई विद्वान हुँ भन्छ ।आफ्नो बारे अरूले प्रशंसा गरिदियोस् भन्छ आफूप्रतिको आलोचनालाई इन्कार गरिदिन्छ ऋण खोजेरै भए पनि नयाँ कोट लगाइरहन्छ आफूलाई आधुनिक सम्पन्न देखाइरहन्छ परिवारिक बेमेल भए पनि विश्व मेल गराउन खोजिरहन्छ आफैभित्र बेखुशी भएपनि दुनियाँ खुशि बनाउन चाहिरहन्छ र त ऊ आफूले आफैलाई विद्वान हुँ भन्छ ।आफ्नो दुःख र सङ्घर्षमा खासै चिन्तित र दुःखी देखिँदैन अरूको सफलता र सुखमा औधि दुःखी बनिरहन्छ चिन्तन व्यवहार भ्यागुतीय पोखरीमा पौडाइरहन्छ विचार दर्शनले भव्य मानव कल्याण गरिरहन्छ र त ऊ आफूले आफैलाई विद्वान हुँ भन्छ ।धर्तीमा काम गर्दैन चन्द्रमा बनाउने कुरा गर्छ परिश्रम गर्दैन गर्नुपर्छ भनिरहन्छ कृपाको पछाडि कुदिरहन्छ आफूलाई अजीव अमरझँै ठानी अरूलाई बेकुफ देखिरहन्छ ङिच्च दाँत देखाउँदै आफ्नै सन्दर्भमा गफिरहन्छ बगाइरहन्छ, शाब्दिक भल र भनिरहन्छ म सक्षम सफल र त ऊ आफूले आफैलाई विद्वान हुँ भन्छ । र त ऊ आफूले आफैलाई विद्वान हुँ भन्छ ।