-लक्ष्मण सिटौला  सधैँ अस्थिरता चाहन्छौँ हामी  कहिले धर्मका नाउँमा  कहिले सङ्घीयताको नाउँमा  कहिले गाई काटेर खान पाउनुपर्छ भन्ने नाउँमा  कहिले राज्यले लगाएको करका नाउँमा  कहिले जनजातिका नाउँमा  कहिले बलात्कारीका नाउँमा  कहिले अपहरणकारीका  नाउँमा  कहिले भाषा, भेष र श्रीपेँचका नाउँमा  कहिले महिला आरक्षणका नाउँमा  कहिले पञ्चायतका नाउँमा  कहिले बहुदलका नाउँमा  कहिले प्रजातन्त्रका नाउँमा  कहिले गणतन्त्रका नाउँमा राज्यको कानुन हातमा लिन्छौ र नाङ्गै भुतुङै नारा लगाउँदै हिँड्छौ नदी थुनेर जग्गा मिचेर घर बनाउने माग राख्छौ  चोर्न पाउनुपर्छ भ्रष्टाचार गर्न पाउनुपर्छ भन्ने माग राख्छौ  कहिले नागरिकतका नाउँमा  कहिले स्वतन्त्र तराईका नाउँमा  कहिले स्वतन्त्र राज्यका नाउँमा  झन्डा पनि बालिएकै हुन्रत्नपार्कको बार भाच्न सिपालु छौँ हामी  मूल्यका नाउँमा सडकमा दूध फ्याँक्ने कृषक हामी  एक राजा फ्याकेर एक हजार राजा रोज्ने हामी  एउटा भट्मासको गेडा खरबारीमा खस्दा भटमास खोज्ने निहँुमा  सारा खरबारीमा आगो लाउने हामी महिला अधिकारका कुरा गरेर भोट जित्ने पार्वती  तराईमा नथुनी देवीलाई  बोक्सी आरोपमा मलमूत्र ख्वाउँदा चुइँक्क बोल्दिनन् चुनाव ताका छुई गोठ भत्काउँदै हिँड्ने निर्मला भुजेल  आरक्षणबाट  स्वस्थ्य राज्यमन्त्री भएको भोलिपल्ट  कैलालीकी सुन्तली सुन्दास छाउगोठमा सर्पले डसेर मरिनँ खोई त महिलाका कुरो महिलाले बुझेका ?कुर्सीमा नपुगुन्जेलको यात्रा मात्रै हो राजनीति  कुर्सी मिलेपछि लाजनीति सुरु हुन्छ र त्यसपछि पैसाले काम गर्छ सरकारको विरोध गर्न सबैलाई आउँछ सरकारलाई सहयोग गर्न कसैलाई आउँदैन कुर्सी नमिलेपछि आफ्नै पार्टीको सांसद अर्को पार्टीमा पोइल जान्छ सिद्धान्त र निष्ठाको राजनीति  कि बीपीले गरे कि पुष्पलालले गरे कि गणेशमानले गरे कि मनमोहन र मदनले गरे अब ती सबै दन्त्य कथा भए हेर्नै छ बाँकी महाभारत  जित कौरव पक्षको हुन्छ वा पान्डव पक्षको लोटा, छाता र सुराइ बोक्तै  डेरा खोज्न बाध्य बनायो आफ्नै पार्टीले  एउटा स्वाभिमानी प्रधानमन्त्रीलाई र भोग्दैछन् प्रायश्चित  यहाँ पार्टी अस्थिर भएपछि देश अस्थिर हुनेरैछ  सधैँ भाँडभैलो र रत्यौली नाच्ने अनि राज गर्ने बहिरो हुनु दोष होइन सुनेर पनि बहिरो बन्दिनु चाहिँ शकुनी  मामा बन्नु हो ।  