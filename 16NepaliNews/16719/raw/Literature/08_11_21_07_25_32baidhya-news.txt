काठमाण्डौं–‘प्रगतिशील गीत सुन्न थाल्यो झन् अल्छी लाग्ने हुन थाले । यी त झन् जनतालाई जुरुक जुरुक उठाउने हुनु पर्छ नि ।’ मोहन वैद्य किरणले भने । शुक्रबार इच्छुक सांस्कृतिक प्रतिष्ठानद्वारा आयोजित ‘प्रगतिशील गीत तथा सङ्गीतको सौन्दर्य विवेचना’ तथा ‘लक्ष्यको शिखर’ गीति एल्वमको विमोचन कार्यक्रममा प्रतिष्ठानका संरक्षक समेत रहेका किरणले भने ‘अहिलेको ट्रेण्ड आधुनिकतावादबाट प्रभावित हुन थाल्यो । स्वर एकदम तानेको छ, बटारेको छ । त्यस्तो किन गर्नु प¥यो ? गीत गाएको छ गाएको छ तर सुन्दा आनन्द आउँदैन । त्यस्ता भाकाको के काम भयो ? यो नेगेटिभ पाटो हो । यो कमजोरी लेखक कलाकारको भन्दा पनि हामी समीक्षकहरूको हो । हामीले यसबारेमा उपयुक्त समीक्षा गरेर दिशा निर्देश गर्न सकेनौँ ।’उनले थपे ‘गीत सङ्गीतको सौन्दर्यको विवेचना गर्न गीत सङ्गीतको भित्री मर्मको बारेमा ज्ञान हुनु जरुरी छ । नेपालमा यस बारेमा धेरै अध्ययन र लेखन हुन सकेको छैन । यो धेरै गाह«ो कुरा पनि हो । प्रगतिशील गीत सङ्गीतको मात्रा, ताल र भावको कुरा त गरियो, त्यो भनेको के हो भन्ने कुरामा राम्रो अध्ययन र लेखन हुनु जरुरी छ ।’ पञ्चायतकालमा जनतालाई चेतना दिने र क्रान्तिमा उर्जा भर्ने काममा प्रगतिशील गीत सङ्गीतका साधक र सर्जकहरूले महत्वपूर्ण भूमिका खेलेको चर्चा गर्नुहुँदै त्यसबेलाका शीर्ष कलाहरूको नाम लिँदै भन्नुभयो ‘पञ्चायत कालमा गीत लेख्ने र गाउनेमा पाख्रिनको पनि महत्वपूर्ण योगदान छ । यस क्षेत्रमा रामेश, रायन, रामकृष्ण दुवाल, जेवी टुहुरे, श्याम तमोट आदि थुप्रै थुप्रैको नाम आउँछ । पछिल्लो कालमा मणि थापाले पनि लेख्नुभयो । उहाँहरू सबैले असाध्य मिहिनेत गर्नुभयो यस क्षेत्रमा । जनयुद्धको प्रकृयामा थुप्रै थुप्रै साथीहरूले लेख्नुभयो । यो लेखेको कुरा राम्रो छ । यसको समीक्षा गर्ने कुरा निकै गाह«ो छ ।’अबको गीतसङ्गीतको लक्ष्य र उदेश्यबारे चर्चा गर्दै कस्का विरुद्ध लेख्ने र गाउने भन्ने विषयमा उनले भने ‘अब आन्दोलनको लक्ष्य कस्का विरुद्ध हो र के प्राप्ती हो भन्ने कुरालाई हामीले राम्रो तरिकाले सोच्न जरुरी छ । अब सामन्त, दलाल, नोकरसाह र भारतीय विस्तारवादलाई जस्ले बचाउन र संरक्षण गर्न चाहन्छ त्यसैका विरुद्ध हाम्रो आन्दोलन लक्षित हो र हुनु पर्छ ।’ उनले  हिजो जनयुद्ध गरेर आएको एउटा शक्ति आज विजातीय तत्वसँग घाँटी जोडेर गएको र आफ्ना मित्र शक्ति प्रति दमन गर्न थालेको विषयमा पनि कडा टिप्पणी गरे । इच्छुक प्रतिष्ठानकै प्रेक्षालय घट्टेकुलो काठमाडौमा सम्पन्न कार्यक्रममा प्रमुख अतिथि मोहन वैद्य ‘किरण’ बाट गीति एल्वम् ‘लक्ष्यको शिखर’ सार्वजनिक गरिएको थियो । २०५९ जेठ १३ गते प्रहरी हिरासतमा हत्या गरिएका कृष्णसेन इच्छुकको रचना शिर्षक गीत गायक रमण थामीले गाएर कार्यक्रमको शुरूवात गरिएको थियो । कलाकारहरू निर्मला घिसिङ, बिहानी बिक र प्रगति हिङ्माङ्ले उक्त सिडिमा सङ्कलित गीत गाएका थिए ।  