काठमाडौँ — साहित्यकार रमण घिमिरेले ‘कुमार–सरस्वती साहित्य पुरस्कार–२०७७’ पाउने भएका छन् । वासु शशी स्मृति परिषद्का अध्यक्ष गणेश रसिकको अध्यक्षतामा बसेको कार्यसमिति बैठकले घिमिरेलाई पुरस्कारले सम्मान गर्ने निर्णय गरेको हो ।२५ हजार रुपैयाँ राशिको उक्त पुरस्कार कवि एवं नाटककार वासु शशीको ८५ औं जन्मजयन्तीका अवसरमा आगामी चैत १३ गते प्रदान गरिनेछ ।साहित्यकार घिमिरे चार दशकदेखि नेपाली भाषा, साहित्य र पत्रकारिता क्षेत्रमा सक्रिय छन् । उनका ‘एक दर्जन अक’ ‘...अर्थात् हामी’ र ‘सूत्रधार’ निबन्धसङ्ग्रह प्रकाशित छन् ।