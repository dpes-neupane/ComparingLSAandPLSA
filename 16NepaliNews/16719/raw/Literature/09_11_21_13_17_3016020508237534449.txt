काठमाडौँ — रमेशनाथ पाण्डेद्वारा लिखित पुस्तक 'क्रान्ति र प्रतिक्रान्ति' बजारमा आएको छ । पुस्तकमा बीपी कोइरालाले सुन्दरीजल बन्दीगृहबाट लेखेका हस्तलिखित चिठ्ठीलगायत अन्य हस्तलिखित दस्तावेजहरु समेत समावेश छन् ।पूर्वपररास्ट्र मन्त्री पाण्डेले पुस्तकमा २००७ सालको प्रजातन्त्रको लागि भएको राजनीतिक आन्दोलनदेखि वर्तमान समयसम्म आइपुग्दा नेपाली राजनीतिले भोगेको नियति र यसका भौगोलिक-सामरिक कारण बारे चर्चा गरेको पुस्तको प्रकाशक सांग्रीला बुक्सले उल्लेख गरेको छ ।'२००७ सालको परिवर्तनलाई आख्यानको रुपमा सुनेका अथवा इतिहासमा पढेका, २०४६ सालको परिवर्तनलाई केही सुनेर र केही भोगेर बुझेका अनि २०६३ को परिवर्तनमा आफै संलग्न भएर सञ्चय गरेका सपना भङ्गको पीडा र दूरदृष्टि पूरा गर्ने सङ्कल्प लिएका युवा वर्गका लागि यो पुस्तक रुचिकर र उपयोगी हुने आशा गरेको छु,' लेखक पाण्डेले भनेका छन् ।५ सय ५६ पृष्ठको पुस्तकमा सुन्दरीजल सैनिक जेलबाट बीपीले पाण्डेलाई लेखेका चिठी तथा राजनीतिक, धार्मिक, सांस्कृतिक विषयमा लेखेका अन्य चिठीहरु पनि समावेश गरिएको लेखकले बताएका छन् । यसअघि सांग्रीलाले पाण्डेको 'कूटनीति र राजनीति' पुस्तक प्रकाशित गरेको थियो । 