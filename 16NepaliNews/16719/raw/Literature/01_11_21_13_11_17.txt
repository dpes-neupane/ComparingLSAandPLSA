काठमाडौँ । मानव अधिकार तथा शान्ति समाजले ‘कर्मयोगी बद्री पहाडी समाजसेवा पुरस्कार’ स्थापना गरेको छ । समाजसेवी एवं पूर्वप्रशासक बद्रीप्रसाद पहाडीको नाममा स्थापित यो पुरस्कार प्रत्येक वर्ष पहाडीको जन्मदिन चैत १ गते समाजसेवा–प्रशासनको क्षेत्रमा विशिष्ट योगदान गरेका एक जना व्यक्तित्वलाई रु एक लाख १० हजार नगद र सम्मानपत्रसहित प्रदान गरिने छ ।  समाजका सभापति उत्तम पुडासैनीले यसका लागि अक्षय कोष स्थापनार्थ पहाडी परिवारबाट रु १० लाख नगद प्राप्त भएको जानकारी दिए ।   पुरस्कार छनोटका लागि समाज केन्द्रीय कार्य समितिका सभापति पुडासैनीको संयोजकत्वमा संस्थापक महासचिव सुवास ढकाल, संस्थापक सदस्य कृष्ण कँडेल, वरिष्ठ उपसभापति गोविन्द खनाल, उपसभापति रेनुका पौडेल, महासचिव सुशील बस्नेत र समाज अनुशासन समितिका संयोजक डिकप्रसाद घिमिरे सम्मिलित छनौट समिति गठन गरिएको छ ।  