-मनोज काफ्लेसुस्तरी.. अल्ली सुस्तरी बोल है सुन्लान कतै  राज्यका भित्ताहरुले । नबोलाऊ है मलाई देख्लान् कतै  पुलिस प्रसासनले  म कसैलाई भन्दिनँ म कसैलाई सुनाउँदिनँ कि म म आफ्नै पेटलाई दुवै हातले च्याप्दै दिनभर निदाउने कोसिस गरिरहेछु । अनि मेरा लालाबालालाई पनि हरेक दिन यसैगरी निदाउन सिकाइरहेछु । किनकि म लकडाउनमा छु   मेरो आँगनको एक कुनामा  बकैनाको रुखको फेदमा बन्दी गरेको मेरो अन्नदाता, मेरो रिक्सा एकतमासले मलाई हेर्छ । दिनहुँ मलाई गिज्याउँछ  बदलामा म दिनहुँ उसलाई पुछ्छु । दिनहुँ उसलाई टल्काउँछु । कहिले त आवेशमा आई चलाउन पनि खोज्छु  त्यत्तिकैमा भित्रबाट चर्को आवाज आउँछ  ए.. कता... किन... थाहा छैन... विर्सिएको  म गहिरो सपनाबाट एक्कासि ब्युँझिन्छु । किनकि म लकडाउनमा छु  ।कहिले बिहान मात्र अनि कहिले साँझ मात्र पालैपालो गरी बलेको मेरो घरको चुलो दिनभर शान्त र चिसो नै रहन्छ । तैपनि ती अबोधहरु त्यसैको वरिपरि केही पाक्ने आशामा झुम्मिरहन्छन् । तिनलाई हेर्दै रसाएका मेरी अर्धाङ्गीनीका आँखा म पुछ्ने कोसिस गर्दै सोध्छु  अस्तिको बिस्कुट सक्कियो है  प्रश्नको उत्तर पनि मै दिन्छु । धैर्य गर प्रिय  पर्सि त राहत पक्का आउँछ रे किनकि म लकडाउनमा छु ।भरतपुर–४, चितवन