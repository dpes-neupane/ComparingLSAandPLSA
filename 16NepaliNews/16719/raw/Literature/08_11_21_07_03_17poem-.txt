  -राजन झा कति राम्रो देश, चारैतिर हरियाली विश्वमै छ चर्चित,  हाम्रो मेची–महाकाली दक्षिणतिर भारत, उत्तरतिर हाम्रो चीन, यस्तो मेरो देश, गर्वले मुखमा छ लाली ।सानै भए देश, हाम्रो ठूलो इतिहास हो वीर पुर्खाले हाम्रो बचाएको यो सास हो । कति छ पवित्र सती सीताको यो देश  काठमाडौँमा हेर पशुपतिजीको बास हो ।सर्वोच्च सागरमाथा, हाम्रो चिनो यो नेपालको, चम्किँदैछ देश हाम्रो, पर्वत यो हिमालको । थरिथरि जातजाति, फरक फरक धर्म, एकताले बनेको यो देश नै विशाल हो ।विश्वमै प्रसिद्ध, गोर्खालीको यो वीरता, सुखी, शान्ति देश, मान्छेमा छ अस्थिरता । गरूँ के बखान हाम्रो देश नै महान हो, सोध कसैसित हाम्रो पौरखको वीरता ।।अन्नको छ खानी, मिहिनेती त किसान हो, रक्षा गर्दै देशको, पुर्खाले दिए ज्यान हो । हिमाल, पहाड, तराई मिली बनेछ यो देश, भनुँ अझै के नेपाल देश नै महान् हो ।अमर हाम्रो देश,  जबसम्म सूर्य–चन्द्रमा, रातो रङ वीरता, कर्तव्य त्यो काँधमा । निलो छ हेराउँदै हाम्रो शान्तिको प्रतीक, कहीँ जाने काम के यो विश्व नै नेपालमा ।कति राम्रो देश, चारैतिर हरियाली विश्वमै छ चर्चित,  हाम्रो मेची–महाकाली । दक्षिणतिर भारत, उत्तरतिर हाम्रो चीन यस्तो मेरो देश, गर्वले मुखमा छ लाली ।        