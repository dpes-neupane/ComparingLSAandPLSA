पोखरा । कुनै कुनै नेपाली शब्द उच्चारण गर्न गाह्रो लाग्छ । धेरै शब्द त अंग्रेजी पनि नेपालीकरण भई सके । पाठ्यक्रम मै नेपाली भाषा भन्दा अंग्रेजी भाषालाई पहिलो प्राथमिकतामा राखिएको छ । यस्तोमा नेपाली भाषामाथि अंग्रेजी हाबी हुँदै जानु स्वभाविक लाग्छ ।  आजकाल हरेक नेपालीको साझा समस्याको रुपमा देखिदै आएको छ यो । अंग्रेजी भाषालाई हामीले यसरी अंगालिरहेका छौं कि, केही समयपछि नेपाली भाषाको खाँटी अर्थ भेउ पाउँन पनि गाह्रो पर्ने अवस्था आउनेछ ।  तर, नेपालदेखि टाढा आप्रवासी भएर नेपाली भाषा खरर बोलेको सुन्दा अचम्म लाग्न सक्छ । डेढ सय वर्षअघि नेपालदेखि बर्मा पुगेर बसोबास गर्दै आएका नेपाली मुलका बर्मेलिहरु नेपाली बोल्दै आएका छन् ।  सोमबार, पोखरामा नेपाली मुलका ७ बर्मेली कवि, साहित्यकार, संस्कृतिकर्मी तथा नागरिक अभियन्ता उपस्थित थिए । पुस्तक पढ्ने र पढौं भन्नेहरुको संस्था ¥याण्डम रिडर्स सोसाइटी अफ नेपालले भेटको चाँजोपाँजो मिलाएको थियो ।आफ्ना अनुभव साट्न स्टेज उक्लिएका बर्मेली मुलका नेपाली साहित्यकार तथा नागरिक अभियन्ताहरुले नेपाली माटोको माया  पोखे । उनीहरुको सहजकर्ताको रुपमा स्टेजमा उभिएका थिए पूर्व पत्रकार तथा लेखक अश्विनी कोइराला ।सहजकर्ता कोइरालाले पहिलो प्रश्न कवि भागवत बस्नेतलाई तेस्याए, नेपाली मुलको बर्मेली नागरिक कसरी हुनुभयो ? के छ यसको इतिहास ? कवि बस्नेतले आजभन्दा डेढ सय वर्ष पहिले आफ्ना पुर्खाहरु राणा शासननको थिचोमिचोमा परेर पुर्खाहरु आप्रवासी हुनु परेको बताए ।  रोजगारीको अवसर खोज्दै आप्रवासिएका नेपालीहरु कोही  विश्वयुद्धतिर हानिएँ । तिर्थस्थल गएका कोही उतै रोकिए, व्यापार, पशुपालनको लागि उर्बर भुमि खोज्दै गएकाहरु कालान्तरमा बर्मेली नागरिक हुन पुगे । उनले अघि सुनाए, बर्माका प्रत्येक गाउँ–ठाउँका कुना÷कुनामा हाम्रा पुर्खाहरु पुगेका छन् ।नेपाल भन्दा ४ गुना ठूलो क्षेत्रफल रहेको बर्मामा ३०÷३५ वर्ष अघिसम्म पनि जाने आउने चलन थियो । राजा महेन्द्रको पालामा देश फर्काउन आह्वानले कति नेपाली देश फर्के । नफर्केकाहरुले पनि नेपालीपनको माया मारेका छैनन् । नेपालको माया मारेका छैनन् । भाषा मारेका छैनन् । अर्का कवि, भीम पाण्डेले राजनीतिक अप्ठ्यारा भएको बेला बर्मेली भाषा बाहेक अरु बोल्न रोक लगाए पनि नेपाली भाषा मर्न नदिएको सुनाए ।जनसंख्याको कुल १० प्रतिशत भागमा नेपाली मुलका बर्मेलीहरु बस्दै आएका छन् । नेपाली भाषा बचाउँन मन्दीरमा नेपाली भाषा पढाइएको उनले सुनाए । कसैले बर्मेली भाषा मिसाई हाले १० रुपैयाँ फाइन पनि तिर्नुपथ्र्यो ।  भाषा नबचे जाति नै नाश हुन्छ । उनले अघि सुनाए, पुर्खाले यसरी नियम बनाउँदै अहिलेसम्म नेपाली भाषा शुद्ध बोल्न सक्ने भएका छौं । बर्मामा सँस्कृत पाठाशाला पनि छन् । डेढ÷दुई सयको हाराहारीमा सँस्कृत पढ्ने विद्यार्थीहरु रहेको उनले सुनाए ।  कानुन बनाउँने तहमा पनि नेपाली मुलका बर्मेलीहरु पुगेको उनले बताए ।‘अहिले त बर्मेलीलाई पनि नेपाली पढाउन थालिएको छ,’ उनले भने ।  अर्की कवि, सरगम धितालले बर्मिस जातिको माँझमा बसेर नेपाली सिकेको अनुभव साटिन् । नेपाली शब्द सुन्ने बित्तिकै उनको मन भित्र बसेको रहेछ । नेपाली भाषा सिक्दाको अनुभव साट्दै उनले भनिन्, ‘बर्मिस भाषा मिसिए मात्र पनि बुबाले पिट्नु हुन्थ्यो । नेपाली फिल्मका सिडी, चक्का पाउँन गाह्रो थियो । तर, पाएको नेपाली फिल्म १० पटकसम्म देखाउँनुहुन्थ्यो ।’ नेपाली सिकाउँदा बुबाले धेरै पिट्ने गरेको उनले स्मरण गरिन् ।‘अहिले त्यो पिटाई धेरै मीठो भएको छ,’ उनले सुनाइन् । कवि, सिमा सावा (लिम्बु) अरुकै देशमा रहेर पनि आफ्नो भाषाको माया नमारेको सुनाइन् ।  नेपाली बटाउँदै आएका नेपाली मुलका बर्मेली राजन ढकालले शाखा–शाखामा गएर पढाउँदै आएको बताए । अहिले बर्मामा २ सय विद्यार्थीलाई ८ शिक्षकले पढाउँदै आएका छन् । बर्मामा सबैले राष्ट्रिय भाषालाई प्राथमिकता दिनु परे पनि नेपाली भाषा नबिर्सेको मधु घर्ती क्षेत्रीले सुनाइन् । ५ वर्ष अघिदेखि छोरीहरु प्नि विश्व विद्यालय जान थालेको छन् ।  ५० वर्षअघि स्कुल जानै नपाएका आमाहरुले छोरीलाई पनि अधिकार दिनुपर्छ भनेर लागि परेको रिता लामा काकीले बताइन् । हस्ताक्षर गर्न पनि नसकेर औंठा छाप लगाउँने आमाहरूले गर्दा आफूहरु शिक्षित हुन पाएको उनले अनुभव साटिन् । ‘बर्मेली मुलका नेपाली जस्लाई सोधे पनि एकपटक नेपाल जाने मन छ भन्ने गर्छन्,’ उनले भनिन् ‘साहित्य, भाषा नङ मासु झंै गाँसिएको छ । यो पित्री भुमि हो तिर्थस्थल हो ।’  जातिय भेद्भाव नगर्ने नेपाली मुलका बर्मेलीहरु बिहे भने नेपाली मुलकैसँग गर्छन् । बर्मेली मुलकै गरि हाले पनि नेपाली परम्परामा ढाल्ने गरेको उनीहरु सुनाउँछन् ।  ९९ प्रतिशत नेपाली मुलका बर्मेलीले आफ्नो जातिसँग बिहे गर्ने गरेको उनीहरुले सुनाए ।  वसन्त बिदाइको छेकोमा २ महिना नेपाली भाषा पढ्दै आएका नेपाली मुलका बर्मेलीले नेपाललाई तिर्थस्थलको रुपमा लिने गरेको बताए । एकपटक जसरी पनि नेपाल आउँन आफूहरु इच्छुक रहेको उनीहरुको भनाइ छ ।  नेपालप्रति माया भरिएको कविता, कजल र मुक्तक पनि उनीहरुले सुनाएका थिए ।   #नेपाली भाषा