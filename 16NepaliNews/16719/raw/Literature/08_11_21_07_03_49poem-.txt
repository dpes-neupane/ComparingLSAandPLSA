 –प्रतिमा कार्कीकुहिरो लागेको छ  नदेखिने गरी नाङ्गो आँखाले छेकिएको छ आकाश र ढाकिएको छ न्यायरूपी सूर्य ! असत्यका काला बादलहरू  मडारिरहेका छन् मेघ गर्जनसहित  आँखा नै तिर्मिराउने गरी चम्किँदा बिजुली लाग्छ अब यो सहरले कहिल्यै देख्ने छैन  उज्यालिएको आकाश,उकुसमुकुस र अत्यासलाग्दो  यो धुमिल सहरमा भेटिन्छन् अझै धमिला मानव मनहरु, हिजो सम्मका खहरेहरू बनेका छन् भयङ्कर बाढी  र पसेका छन् निर्मल मुहानमा लाग्छ अब कहिल्यै बग्ने छैनन् निर्जलाहरु  तर  के तिनीहरुलाई थाहा छ ? सूर्य अस्ताउँछ र उदाउँछ पनि भनेर ? त्यो बादलले सूर्यको जिन्दगी सधैँका लागि छेक्न सक्दैन भनेर ? त्यो बाढीले बैमानी गरेर धमिल्याएको मुहान  कहिल्यै खहरे बनी सुक्दैन  सत्य त सदैव एउटै रह्यो बदलिए त केवल नजरहरु ।। सत्य डगेको इतिहास आजसम्म छैन सत्य न हिजो झुक्यो न आज र  न भोलि नै झुक्नेछ  सत्य त केवल शाश्वत थियोबस् पर्खाइ पो थियो भोलिको जहाँ उदाउँदै थियो न्यायरूपी सूर्यधपक्कै बालेर आफ्नो शिरको तेज निभाउनलाई एउटा अन्धकार इतिहास ।