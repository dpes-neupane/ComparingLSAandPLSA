  मेरो रातो रगतमानिसको पवित्र रातो रगतनीलो पसिनाको बुँद बनेर जब झर्दछतिमी आफ्ना नरम अञ्जुलीहरुमा आली लगाएर थाप्दछौजब म त्यो श्रमको सुवासयुक्त पसिना सुघ्न खोज्छुतिमी मेरो अपमान गर्छौ र मलाई टाढा राख्छौआँखा जुधाउने आँट गर पूजारीम बीसौं सताब्दीको ‘अछूत’ हुँ !म न्याय चाहन्छुम मुक्ति चाहन्छु । तिम्रो मन्दिरको मूर्तिमा मेरो आरनको गन्ध आउँछओदानमाथिको कराहीमा मेरो पसिनाको गन्ध आउँछआँखा जुधाउने आँट गर धर्माती मान्छेकि मेरो अस्तित्वलाई भुङ्ग्रोमा पोल र धर्म धान्ने आँट गरकि मेरो अपमान गर्ने शास्त्रका पानाहरुलाईच्यात्ने या जलाउने साहस गरम तिम्रो मन्दिरको देवता बनाउने कामी हुँम यो गोल भूगोलको एउटा गहुँगोरो अफ्रिका हुँ ! तिम्रो बस्तीको सफा भुइँलाई सुँघबस्तीको हर चोक्टामा मेरो रगतको गन्ध आउँछआँखा जुधाउने आँट गर सफा मान्छे !कि मेरो रक्तनलीहरुमा पानी भरकि आफ्नो दिमागको फोहर सफा गरम तिम्रो बस्तीको फोहर सोहर्ने च्यामे हुँ !यो गोल भूगोलको एउटा गहुँगोरो अफ्रिका हुँ ! तिम्रो मनका मनोरञ्जित ग्रन्थीहरुलाई च्यातत्यहाँ मेरो सङ्गीतको मधुर सरसराहट सुनिन्छआँखा जुधाउने आँट गर चेतनायुक्त मान्छे !कि मलाई जनावरसँगै बाँध र घाँस खुवाउने आँट गरकि तिमी आफूलाई जनावरभन्दा फरक पार्ने साहस गरम सारङ्गी रेट्ने मादल ठोक्ने गाइने हुँ – वादी हुँ !यो गोल भूगोलको एउटा गहुँगोरो अफ्रिका हुँ ! माटोमा धस्सिएको मेरो जीवनलाई छामत्यहाँ मेरो आँसुको आहाल भेटिन्छआँखा जुधाउने आँट गर अघाएको मान्छे !कि तिम्रो गाँसमा मेरो आँशुको गन्ध छैन भन्ने आँट गरकि मेरो दलित जीवनको सम्मान गर्ने साहस गरम तिम्रो गोरुसँगै माटोमा पौडिने मुसहर हली हुँ !यो गोल भूगोलको एउटा गहुँगोरो अफ्रिका हुँ ! तिम्रो पैतालाको जुत्तादेखि शिरको टोपीसम्मतिम्रो दृष्टिको दूर क्षितिजदेखि मुटुको स्पन्दनसम्मम कहाँ छैन ? म सर्वत्र छु ।मलाई तिमी कसरी अछूत बनाउन सक्छौ ‘छूत’ मान्छे ?कि इतिहासको कठघरामा उभिने आँट गरकि आफूलाई बदल्ने साहस गरआँखा जुधाउने आँट गर पुजारी !म बीसौं शताब्दीको ‘अछूत’ हुँ !यो गोल भूगोलको एउटा गहुँगोरो अफ्रिका हुँ !म अपमानित इतिहासको हिसाब चाहन्छुम कुनै पनि मूल्यमा मुक्ति चाहन्छु !गहुँगोरो अफ्रिका, साङ्ग्रिला पुस्तक प्रा.लि.द्वारा प्रकाशित, २०७१ साल ।