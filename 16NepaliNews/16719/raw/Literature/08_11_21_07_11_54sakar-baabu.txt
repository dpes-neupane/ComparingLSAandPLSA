- साकार बाबु सुवेदीआराम छ जीन्दगी आजकल तिमी नभएर, भएर त बिरामै बिरामको आरोप नै त हो, छातीभित्रका मनहरू हुर्के  पत्थरकै भएर, गुनासो छैन चोटहरूले नै भगवान बनेकै त हो ।नदीका बगरहरूमा भेला गरिएका गोल ढुङ्गा, बर्षाै बहावमा घोटिएर प्यारो बनेको नै त हो तिमीले मेरा लागि मैले तिमीलाई दिएको संज्ञा, दुग्धपान गराउन हातारो मै सर्प छानेकै त हो ।हावामा गम्किरहेका बेलीका बासनाहरू थिए, तिमी थियौ तर तिमीभित्र म पनि भएर नै त हो, प्रायश्चित्का पहाड थिए, नदीका धार बेधार थिए, उचाईबाट बगेर ओरालोतिर झर्न डराएकै त हो ।पारिलो घाम थियो, प्रकाश छरिएकै थियो घरभरी, मन घमाउन नसकेको मेघै मेघको सहाराले नै त हो हिमालझैँ चुलिएका अहमता पालिएकै हो मनभरी, ठूलो बन्ने होडमा शिरहरूको उचाई नापिएकै त हो ।आराम छ जिन्दगी आजकल तिमी गुमनाम हुँदा, बदनाम हुँदा त शहरभरि तिम्रै मात्र चर्चा थियो कहिले नेत्र, कहिले कर्ण थुन्दा थुन्दै सुनसान हुँदा, राम्रोसँग छापिएको तिम्रो कुरूपताको पर्चा थियो ।तिम्रो सुगन्धको भ्रम थियो मैले फेर्ने श्वासहरूमा,  दुर्गन्धहरू त आफ्नै शरीरमा पर्याप्त सरेकै थियो, कहिले अत्तर, कहिले स्नानले जित्ने विश्वासहरूमा, कस्तुरी झैँ भाग्दा भाग्दै आफैँसँग मन मरेकै थियो ।आराम छ जीन्दगी आजकल तिमी नभएर, भएर त बिरामै बिरामको आरोप नै त हो ।