  –सुजित स्वरूप हे भगवान्, मेरो प्रभु ! यो पृथ्वीलोक तिम्रै आविष्कार होइन र ? यहाँका बासिन्दा हामी  तिम्रै सन्तान होइनौँ र ? सिंहासन तिमीलाई  कति प्यारो भएको ? आफ्नो भक्तभन्दा पनि ।हिजो त्यो रातो सिउँदो आज रङविहीन छ गुराँसझैँ फक्रिएको अनुहारमा  कालो बादल छाएको छ आमाको काख रित्तो  र एउटा दूधेकबालक अनाथ भएको छ ।मन्दिर, मस्जिद  चर्च, गुम्बा  कहाँ छौ तिमी ? उठ बाहिर निस्क र हेर मालीको फूलबारी  सुनसान छ फूलहरू मुर्छित छन्  कति त मृत्यु शय्यामा दागबत्ती नपाएर त्यतिकै छरपस्ट ।तिम्रा औँला काटिँदा पनि  किन यति शान्त ? किन चुपचाप ? भो अब मौनता तोड हतियार उठाऊ छोड अभेद्य वाण र विनाश गर त्यो अदृश्य शत्रुलाई बन्द गर मृत्यु लोकमा  मृत्युको यो ताण्डव ।