काठमाडौँ — साहित्यकार तथा समालोचक महेश पौड्यालको कथासङ्ग्रह ‘अपरिचित अनुहार’ शनिबार नेपाल प्रज्ञा प्रतिष्ठानको पुस्तकालय कक्षमा लोकार्पण गरिएको छ ।पुस्तकमाथि समीक्षा गर्दै डा. अशोक थापाले पाठकले पढ्दै जाँदा सोचाइभन्दा फरक अन्त्य पाइने बताए । समीक्षक डा. रजनी ढकालले पौड्यालका अधिकांश कथा युवा पुस्ताकेन्द्रित रहेको बताइन् । यस्तै, मदन पुरस्कार विजेता साहित्यकार कृष्ण धरावासीले पनि कथासंग्रहमाथि आफ्नो धारणा राखेका थिए ।शिखा बुक्सले प्रकाशन गरेको पुस्तकको मूल्य २ सय ७५ रुपैयाँ रहेको छ । पौड्यालको ‘त्यसपछि फुलेन गोदावरी’ कथासंग्रह लगायत कृति प्रकाशनमा आइसकेका छन् ।