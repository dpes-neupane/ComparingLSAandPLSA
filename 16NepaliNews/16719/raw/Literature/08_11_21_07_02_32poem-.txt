   -उमेश अवस्थी ‘आदर्श’कति दिन बाँच्छौ तिमी यस्तै यस्तै यस्तै ज्यूँदै लास बनेर कति दिन औँठाले छाप लगाइरहन्छौ तिमी दास बनेर कति वर्षसम्म सुत्छौ तिमी देशको छातीमा कैदी बनेर ?मेरो देश डुब्नै लाग्यो  साँझपखको घामजस्तै बिहानीको सूर्यजस्तै गरी कोही त उदाउनु नि अब मेरो देशको छातीमा घाम लगाउन ।।ज्यूँदै मर्नु र लास बन्नुमा के फरक छ मित्र कति दिनसम्म बेचिरहन्छौ  औँठा छाँपमा आफ्नो स्वाभिमान अब त उठ न मित्र ।।औँठा छापकै लागि जन्मेका हौ भने खसालि दिनुस् मतपत्रसँगै बूढीऔँला पनि मतपेटिकामा बूढीऔँलाहरू देखेर  ता कि मेरो देशको  शासकले सम्झिन सकोस् हिजोका सहिदहरूका हात र औँला ।।अब मतपेटिकामा मतपत्र हैन खसाली दिनुस रगत र भिजाई दिनुस् मतपत्रहरू ताकि मतपत्र गन्ने बेलामा मेरो देशका शासकको छातीमा उम्लियोस् वीर पुर्खाको रगत र सम्झिन सकोस्  मेरो देशको स्वाभिमान ।।खम्बा हुनु र  खम्बा जस्तै चुपचाप उभिनुमा  के फरक छ श्रीमान् हुन त खम्बाले पनि बचाइरहन्छ खम्बा हुनुको स्वाभिमान तर तपाईं  कहिले बचाउनुहुन्छ  वीर पूर्खाको वीर सन्तान हुनुको  विशाल स्वाभिमान ।एकपटक आफ्नो हातका आफ्ना बूढीऔँलाहरूलाई हेर्नुस् त काला शासकहरूलाई कालो छाँप लगाउँदा लगाउँदै कति काला भएका छन् ती बूढी औँलाहरू ।।मित्र एकपटक त धुनुस् न  आफ्ना हातका बूढीऔँलाहरू आमाको दूधजस्तै नेपाल आमाको छातीमा  बगिरहेको पानीमा एकपटक चोप्नुस् त ती औँलाहरू काला शासकलाई कालो छाप लगाउँदालगाउँदै काला भएका ती औँलाहरू कतै सेता पो हुन्छन् कि ।।एकपटक आफ्नो हातका बूढीऔँलाहरूलाई सबैले धोइदिनुस् त तपाईंहरूले एकपटक आफ्नो हातका बूढीऔँलाहरूलाई धोए भने बन्ने छ मेरो देश सुन्दर नेपाल समृद्ध नेपाल ।।