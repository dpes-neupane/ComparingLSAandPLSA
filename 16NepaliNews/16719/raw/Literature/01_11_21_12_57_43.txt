    -श्रीकृष्ण सिम्खडाबाउ मरेको छ ऊ क्रियाकर्म गर्दैन तर बाउको जेथामा ऊ रजाईं गर्छ lगाई ब्याएको छ ऊ सालनाल सोर्दैन तर साँझ बिहानमा   ऊ मज्जाले दुध खान्छ।डढेलो लागेको ठाउँमा  ऊ पानी हाल्दैन लडेको छ मान्छे सडकमा   ऊ उठाउँदैन दीन दु:खीको आगनमा  ऊ पुग्दै पुग्दैन आर्तहरुको पुकार पनि ऊ सुन्दै सुन्दैन ।ऊ त्यही मान्छे हो  अस्तिसम्म त्यो नदी किनारतिर  हिँड्दै थियो लुखुर लुखुर  आज मेरै अगाडि टन्न माला र खादाले सजिएर  विराजमान छ मन्चको बीचमा प्रमुख अतिथि भएर ।पवित्र बाग्मतीमा चोपेर हात  हो कि होइन ल भन्नुस्त ?ऊ गुंडाहरुबाट घेरिएको छ बिचौलियाहरुबाट पूजिएको छ हो, ऊ ठूलो नेता भएको छ  के मात्र छैन ऊसँग ? के के छ छ ऊसँग ! टन्न सम्पती जोडेको छ आलिशान बंगला घर छ महँगो चिल्लो कार छ बैंकमा टन्न 'ब्यालेन्स छ  शेयर पनि जोडेको छ काठमाडौंमा उस्को  ठूलो टावर ठडिएको छ ।   ऊ तर अरुको घर बिगार्छ  उसकै बंगलाको बगलमा एउटा असल कर्याकर्ता बस्छ कोठा भाडा तिर्न सक्दैन ऊ  बच्चाको 'फी' तिर्न सक्दैन ऊ   घरमा झगडा परिरहन्छ श्रीमती कालीमाटि गा'छिन् भर्खर  एघार बजे फर्किनेछिन् साग बेचेर   ऊ भने त्यही नेता भेट्न गएको छ उस्को त्यही टावरवाला नेता उसको त्यही पावरवाला नेता तर भोकले भाउन्निदै फर्कन्छ ऊ  नेताको फोस्रे गफ खाएर।एउटा डाँकाको दर्खास्त परेको छ अर्को इमान्दार बर्खास्त परेको छ इमानदार माथी पुग्ने  सिंढी नै टुटेको छ बेइमान चैं माथी जाने साइनो जुटेको छ हेर्नुहोस्त यहाँ  गाई गधा भएको छ गधा गाई भएको छ l   अस्तिसम्म त्यो नदी किनारतिर  लुखुर लुखुर हिँड्ने मान्छे आज मेरै अगाडि ठूलो नेता बनेर टन्न माला र खादाले सजिएर  विराजमान छ मन्चको बीचमा प्रमुख अतिथि भएर ।पवित्र बाग्मतीमा चोपेर हात  हो कि होइन ल भन्नुस्त ?