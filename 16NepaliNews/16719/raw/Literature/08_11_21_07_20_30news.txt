-डिल्लीराम अम्माई    बोके पाठो म्याँयाँम्याँ  दशैं बोकेपाठोसँगै कराउँदै आयो  बाको पुरानो आस्कोट खोल्यो  स्टकोट पहिर्यायो  आमाको गुन्युचोलीले जुनी फेरे  केटाकेटीका पुराना खोलिए नाङ्गो पारिए  बैंसले जोर्नी दुखेकाहरूको  जोर्नी उधारेर  खुकुलो पार्न  ठाउँठाउँमा फोरियो  देश र माटो उही भए पनि  मान्छे फेरियो मन फेरियो  स्वभाव बदलिएन रुचि बदलियो । यो दशैंमा  नवीनताको आह्वान गरियो   झुसकिरी जस्ता जुनकिरी देखिए  आमा झुल्किन लालीमा  कोइली काँठे दिदी  भिनाजुको पसिनाले  मुन्द्री र चन्द्रमा  तिल बुट्टे सारी आहा !  गुलाबी आंगहारी । खोपीका जमरा  अलिकति  मन्दिरको अक्षता  अलिकति  बा बोले,  ‘गोविन्द हरे मुरारे   प्रेमकी देवी दुर्गा मैयाँ  यादेबी सर्व भुतेशु’  सदैव भक्ति छ माता  परिवार, धरती रख्क्षे गर  जीव जीवात्माको कल्याण गर’  फेरि बाले डाँको छोडे,  ‘बुद्धम शरणं गच्छामी  तिम्रै शरणमा छौँ हामी  तिम्रो भूमि पवित्र छ परमेश्वर’ बोकेपाठोलाई जमरा लगाए  खान खोज्यो  सकेन,  अलिकति दिदीको थाली  बानेर पुग्न तन्कियो बोके पाठो पुन लम्कियो   बाको हात निधारमा पुग्यो  पाठोको मुखमा पुगेन तैपनि   भोकले होलाकि  बाको सम्मानले होला  बोके पाठो करायो  म्याँ म्याँ । हातमा जमरा देखेर आहार सम्झे होला  डेक्ची देखेर पानी सम्झे होला ताहुलो देखेर दाना  अनि   मान्छे देखेर मालिक सम्झे होला  नारी देखेर भगवान !  बोके पाठो फेरि करायो  म्याँ म्याँ ! उफ्रने मन थियो पाठोको  शिरमा पानि खन्याए  बालाई देखेर ऊ तर्सियो  पानिको चिसो नभिज्दै  जिउमा  अन्जानमै पर्सियो, मानवभित्रको भगवान सम्झियो  मन बुझायो  फेरि कताकता डर जाग्यो  चुप लाग्नै सकेन ऊ  तर्साउने गरी करायो  म्याँ म्याँ !   अगाडि मोठ  पछाडि मन्दिर  घरको ढोकामा नाग  खोपीमा बुद्ध  बुद्धको देश, र उनकै पदचाप   जनजनमा भगवान  मन मनमा करुणा  के के सम्झेर हो   पाठोले आभार पोख्यो  केही मागेझैँ गरी बोके पाठो बोल्यो   म्याँ म्याँ  मन कपटी भए पनि  शरीर बुद्धको उठ्यो  हातमा हँसिया  पवित्र पिपलको मुढा  भगवानलाई अर्पित अक्षता  बोके पाठो तानियो  आँखा जुधेर पनि तर्सिए   बुद्धको शरीर काँप्यो  बुद्धकै नामको हातबाट  बुद्धको देशमा  हँसिया वर्षियो निरिह गर्धनमा !  आधी सकियो  आधी जीवले  बुद्ध सम्झियो  मालिक सम्झेको मान्छे  बुद्ध सम्झेको उसको मन  आधी जीवबाट श्रापित बन्यो  आवाज चर्कियो  म्याँ म्याँ ।   ‘करुणा निधान  तिम्रो विश्वास  ऊमाथि किन पोख्यौँ ? उसलाई जे गर्छौ गर  त्यो तिम्रो कुरा हो  तर  मलाई न्याय गरेनौ  तिम्रो भूमिमा  तिम्रै जीव सन्तानको  युवा रगत  तिमीलाई पुज्दै  तिमीमाथि छर्कंदै छन्  मलाई न्याय नगर  ठिकै छ  तर माफ गर  किनकि म तिम्रो आश गरेँ  र  मान्छेको भर परेँ ।  एकै छिनमा म बोल्ने छैन  अब म चल्ने छैन  र  तिम्रो वरिपरि  तिम्रो भजन सुन्दै  मन्दिरमा डुल्ने छैन  मलाई पीडा भो भगवान !अति पीडा भो  किनकि  मेरो अगाडिको तिम्रो मन्दिरमा  रगतका छिटा पोखिँदा  हिंसाको चित्कार गुन्जिँदा  किन बोलेनौं  भगवान ? प्रतिकार किन नगरेको ? मेरो आत्माले सोधिरहने छ  युगान्तर यही प्रश्न  अन्तिम इच्छा छ  मेरा सन्ततिले  श्रापित मूर्तिमा  विश्वासको अभिमत  कदापि नपोखून्  जुन मैले भोगेँ  त्यो उनले नभोगून् कर्म युगको सुरुवात होस्  कर्ममाथि नै विश्वास होस्   बिदा भगवान !  मेरो लासमा  बिलो बनाउँदा  तिम्रो नाम  कहिल्यै अपमानित नहोस  भगवान ! मनलाई शंका नहोस् स्वास नली  धड्कन अगाडिबाट  बजिरह्यो, उफ् मानव स्वाँ स्वाँ स्वाँ स्वाँ ...!-बेल्जियम