  -तोयनाथ भट्टराई बाटो बिराएका अभिभावक महोदय ! तिमीलाई धूमपान गर्ने आदत रहेछ  सके त्यो कुलत छोड, सक्तैनौ भने   सन्तानलाई चुरोट किन्न खेतालो नपठाऊ  !तिमी मापसे र लापसेको सिकार भएका रहेछौ  सकेसम्म कोसिस गर त्यो कुलतबाट मुक्त होऊ  मुक्त नहुन्जेल आजैका मितिदेखि  नशाको प्रभावमा पत्नी र सन्तानलाई यातना नदेऊ !    बालकहरु अन्जान हुन्छन्, गल्ती कुरा सिकाएर जिन्दगी नबिगारी देऊ ! राम्ररी खुट्टा टेक्न नजान्दै  रेलिङबिनाको बार्दलीमा पुर्‍याएर त्यसै नछोडिदेऊ !तिमीलाई वनभोज जान मन लाग्यो भन्दैमा  बालकलाई पोखरीमा एक्लै खेल्न नछोडिदेऊ ! तिमी साँच्चै अभिभावक हौ भने  आफ्नोभन्दा बढी सन्तानको भविष्य सोचिदेऊ !  