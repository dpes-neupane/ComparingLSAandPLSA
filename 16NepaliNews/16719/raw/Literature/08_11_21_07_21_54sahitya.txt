-लीलाराज दाहाल पीठो दिई चामल साट्ने तिम्रै बानी रैछ  चाप्लुसीको डोरी बाट्ने तिम्रै बानी रैछ !अघि पर्दा चाकरीको तेल लगाउँछौ  पछिल्तिर कुरा काट्ने तिम्रै बानी रैछ !स्वार्थ पूरा हुँदासम्म नजिकिए पनि बासी दूध जस्तै फाट्ने तिम्रै बानी रैछ !तिमी कस्ता छौ ! सबलाई थाहा छ नि  मीठो भेटे जुठो चाट्ने तिम्रै बानी रैछ !तराजुमा जोखेर नै बेच्छौ इमान पनि  रुपियाँमा आत्मा साट्ने तिम्रै बानी रैछ !                 -बागमती ११, कर्मैया, सर्लाही  