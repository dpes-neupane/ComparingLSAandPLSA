 -सुधीर ख्वबि डर अचानकै  सहरमा ओर्लेपछी स्यालहरु गाउँ पस्न थालेपछी    सहरका गल्ली सडकहरू शून्यताको कब्जा गइसकेपछी ।सेता वस्त्रहरू ईश्वरका अवतार भइरहेको बेला केही दरवारहरु भुमिगत भएका छन् र, सहर आ-आफ्नै घरभित्र कैद भएका छन् ।ठिक यहिबेला स्वास्थ्य गन्ति भ्रष्ट क्यालकुलेटरमा गरिंदैछ भोकको तस्वीर लुकाउन राहतको जन्ति सेल्फीमा नाच्दैछ  ।यहि मेसोमा केहि बहुमतहरु सुनपानी छर्केर चोख्याउँदैछन् वक्तव्यहरू ।   यध्यपि आधुनिक बधशालाहरूमा प्रवेश निषेध सुसुचित छ यो डरको लागि र त आर्यघाटहरू पनि फुर्सदमा छन् ।समय खराब चलिरहेको हो त ? अहँ मान्न तयार छैन, समय आफै पनि कुहिएको सोचले ग्रष्ट छ यध्यपि केही मस्तिष्कहरू, यस्तो समयमा पनि  ।   र, समृद्धिको नाममा पस्किएका छन्  निरन्तर महंगी र भ्रष्टाचार यो डरको संङ्घारमा पनि ।अझ गर्दैछन् खेती झूठको तल्लिन छ झुक्याउन केही  बोलीहरू पाहुरको नाममा अर्थी सजाउन ।#साहित्य#कविता