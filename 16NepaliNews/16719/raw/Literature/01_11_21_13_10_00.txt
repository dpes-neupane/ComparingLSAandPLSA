मेरो ढोका बाहिर उभिएको थियो कोराना ।ट्रम्पले अमेरिकामा दुई लाख मर्ने, इटली र स्पेनमा दुरदही पारेको अनी हुबेईमा बल्लबल्ल हराउन खोजेको कोराना अर्थात कोभिड–१९ ।लौन नि ! म कहाँ कोराना “हुदैन हुदैन, म कहाँ त लकडाउन छ । ढोका खोल्न मिल्दैन । जाउँ, जाउँ फर्किहाल ।”“तिमीले ढोका नखोलेर हुन्छ र, म त जसरी पनि र्छिछु । तरकारी, ग्यास, दाल चामल पोको पारेको प्लास्टिक आदी जे बाट पनि र्छिछु । तिमीले गुठुरी पारेर राख्ने गरेको कान्छीनानीको त कुरै नगर । खुरुक्क ढोका खोल ।”मैले, “हुदैन” भन्दै मुन्टो हल्लाएँ ।उसले भन्यो, “तिमीले रोकेर रोकिने हो र, म त जसरी पनि तिम्रो देश र्छिछु । म कति शक्तिशाली छु भन्ने कुुरा त थाहा छ होला नि, म जात धर्म भन्दिन, धनी गरीव गन्दिन, विकसित अविकसित र्टेदिन, सुपरपावरको हावा खुस्केको देख्यौँ हैन ? देख्यौ नि मान्छे देखेर मान्छे भागेको, मलेरियाको औषधी मागामाग, माक्स एयरपोर्टबाट खोसाखोस ।”उसले अगाडि भन्दै गयो, “याद राख म सय वर्ष अघिको स्पेनिस फ्लुभन्दा कम छैन । उसले पाँच करोडको ज्यान लिएको थियो म पनि कम छैन । बेलायती प्रधानमन्त्री बोरिस जोनसन आइ.सी.यू.मा छन । मेरो जानकारी दिने डाक्टर ली लाई त मैले ठीक पार्दिएँ । स्पेनिस राजकुमारी मारियालाई मार्दिएँ ।”उसले अगाडि भन्दै गयो, “देख्यौ होलानी मेरो करामत । हुँदा खाँदाका उम्दा राजनीतिकर्मीहरु मुख देखाउन नसक्ने भएका, देख्यौ होला नि मेरै कारण दुई तिहाइको सरकारले पाँच वर्ष चलाउन नपाउँदै मध्यावधिको माग ! दश हजारले हार्नेको चार भित्ताको उफ्राइ । एस.एल.आर. किन्नेको पी.पी.ई को टेण्डर ! तिम्रा मुलुकको के कुरा, विश्वका कतिपय मुलुकका राष्ट्र प्रमुख मसँग हायल कायल भएर झुण्डिन्छुसम्म भन्न थालिसके ।मोदीले दियो बालेको देख्यौँ हैन ? मुलुकमा दुई लाख मर्छन् भन्ने ? लाज नभएका, अनुहार छोपेर हिड्नु पर्नेले उल्टै मुख छोप्न माक्स धरी लाउँदिन पो भन्छन बा !”उसले रिसले मुखबाट थुकको छिटा निकाल्दै भन्यो, “पायो भने जे पनि खाने, जे पनि गर्ने ? बिरालो चमेरो देखि छाउरोसम्म नछोडने । ”मैले हत्तपत्त माक्स झिकेर लगाए ।“मेरा कारण खेलकुदको हालत हेर, खचाखच दर्शकले हा..हा..र  हु...हु गरेर खेल्ने फुटबल र क्रिकेट खाली मैदानमा खेल्नुपरेको । इङलिस प्रिमियर लिग, युरोकप, टोकियो ओलम्पिक र कोपा अमेरिका अनिश्चित बनेको । देखेको छौ बलिउडका दबङ्ग सलमानको चित्रकला सिकाइ, कट्रिनाको भाँडा मझाइ । तिम्रै जलस्रोत मन्त्रीले गरेको छोराको तेल घसाइ । ”मलाई पनि झोँक चल्यो, “अरुको कुरा के गर्छौ, मेरो कुरा गरन.....।”ऊ अलि शान्त भयो र भन्यो, “केही सभ्यता त अहिले आएर सिक्यौ नि ? जीवनमा पहिलो पटक हात धुन त सिक्यौ हैन ? खाँडीमा रुखमा नोट फल्छ भन्ठानाथ्यौ, घरउँभोको बारीको पाटोको महत्त्व बुझ्यौ नि ? काठ–दाउरा, मकै–भटमास र दुध–दहीको महत्त्व बुझौँ हैन, खाली ग्यास, चाउचाउ र कोल्डड्रिंक्स जप्थ्यौ नि । रेमिट्यान्स–रेमिट्यान्स भन्थ्यौ नि, मैले कसरी रित्याए, बुझ्यौ होला नि । अहिले बुइँगलमा बैकुण्ठ मानन्धरको म्याराथुन गर्दैछौ हैन ?हेर त उता मान्छे सडकमा सुतेका छन् तर देश भर चिटिक्क तन्ना कसेको खाली पलङ्गसहितको आइसोलेसन वार्डको तयारी गर्नुपरेको । एक मिटरको दूरीमा बस्नु पर्नेमा माहाकाली पारी क्वारेन्टाइनमा कोचाकोच गरेको ।” मैले दृढताका साथ भने, “जे सुकै होस् । तिमी फर्क म ढोका त ज्यान जाएगा खोल्दै खोल्दिन ।”कोरानाले मेरो ढोका नखोल्ने जिद्दीपनाले आजित हुँदै भन्यो, “ठीक छ, म अहिलेलाई त फर्किएँ । तर याद गर्नु म फेरि आउन सक्छु । थाहा होला नि निर्मूल भै सकेको भनेको हुबेईमा पनि म छिटफुट देखिदैछु ।”उसले कुइनाले नाक नछोपी हाछिँउ..... गर्यो । म झल्यास्स भएँ । आबुइ ...... तीस हजार कोराना भाइरस ! हत्तपत्त कोठाको ढोका हेरे लक रहेछ । निधार छामे ज्वरो छैन । घाँटी ख्वाक्क गरेर हेरे सुख्खा खोकी छैन ।  हत्तपत्त उठेर सावुन पानीले मिचिमिचि हात धोएँ र लामो श्वास लिएँ, धन्न कोरानाबाट बचेछु ।रेडियोमा समाचार आउँदै थियो, “नेपालमा हालसम्म कोरानाको संक्रमणबाट कसैको मृत्यु भएको छैन ।”#कोरानाभाइरस