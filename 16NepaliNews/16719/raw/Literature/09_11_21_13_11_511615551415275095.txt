काठमाडौँ — साहित्यकार मदन राई ‘लामाखुले’को ‘युरोप यात्राका सम्झनाहरू’ पुस्तक सार्वजनिक भएको छ ।सारांश नेपाल संस्थाले शुक्रबार राजधानीमा आयोजना गरेको समारोहमा पूर्वप्रधानमन्त्री माधवकुमार नेपालले उक्त कृति सार्वजनिक गरेका हुन् । खोटाङका निर्मलीडाँडा लामाखु गाउँमा जन्मिएका ७१ वर्षीय लामाखुलेको यो चौथो कृति हो । यसअघि ‘सम्तकोशी’ र ‘घाइते आकाश’ कवितासंग्रह तथा ‘नबिर्सिएका सम्झनाहरू’ प्रकाशित छन् । 