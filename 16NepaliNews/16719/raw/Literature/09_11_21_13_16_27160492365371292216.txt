काठमाडौँ — वरिष्ठ साहित्यकार भुवनहरि सिग्देलको नयाँ उपन्यास ‘लालस’ आइतबार एक समारोहबीच लोकार्पण गरिएकाे छ । सिग्देलको यो पैंतिसौं कृति हो भने आख्यानका हिसाबले नवौं हो ।उपन्यास धन, दम्भ, अहंकार र द्वेषबाट जन्मिएका अद्भुत पात्र र तिनैले बनाएका कथाको माखेसाङ्लो भएकाे लाेकार्पण कार्यक्रममा बताइयाे । उपन्यासमा विस्मयकारी घटना, लिप्सा, भोक र भोगको मनोविज्ञान समेटिएकाे प्रकाशक शिखा बुक्सले बताएकाे छ ।'उपन्यासमा संवेदनशील भावुकता, लालित्यपूर्ण भाषाशैली र करुणामय बोध छ । उपन्यास सबैखालका पाठकको मन जित्न सफल हुनेमा ढुक्क छाैं ।', प्रकाशक पुष्पराज पौडेलले भने । २८८ पृष्ठकाे उपन्यासकोे मूल्य ४२५ रूपैयाँ रहेको छ । २५ वर्षदेखि निरन्तर साहित्य साधनामा सक्रिय सिग्देलका आमोई, सारंगी, रमिलानानी, जदौ मालिक, उर्मिला, रामदाइ, धनञ्जय जस्ता कृति चर्चित छन् ।