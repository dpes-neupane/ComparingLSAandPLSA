आज यसै तपाईंलाई एउटा प्रश्न गरौं कि झै लाग्यो  के तपाईंका दुस्मन छन् ? छैनन् ?  अहो बिरामी पर्दा  तपाईंलाई मरोस् भन्ने, तपाईं गाडीमा चढ्दा  गाडी भीबाट झरोस् भन्ने, तपाईंलाई कालले लैजाओस् भनेर रुद्री चण्डी लगाउने कोही छैन ?  अहो मलाई त यहाँनेर दुःख पो लाग्यो । छन् ? उसोभा गज्जब ।हेर्नुस्, दुस्मनबिनाको जीवन भनेको घामबिनको धर्तीजस्तै हो । म धर्ती  दुस्मनहरु मेरा घाम । धर्तीलाई निरन्तर आगोको तातो दिने घाम नै धर्तीमा जीवनको स्रोत हो ।  केके मात्र गर्दैन घामले धर्तीका लागि । जसरी कुनै दिन घाम लागेन भने  खोज्दछौँ नि हामी । म त त्यस्तै कुनै दिन दुस्मन देखिएनन् भने  खोजेरै कोही बनाउँदै हिँड्छु ।  यति क्षणभङ्गुर जीवन पनि के एक्लै विताउनु ? यसो २, ४ गतिला दुस्मनसहित पो बाँच्न मजा आउँछ । साउथ इन्डियन थ्रिलर फिन्मझँै । फेरि यसै बनेका दुस्मन के दुस्मन ? अझ टाढाका दुस्मन के दुस्मन ?त्यही दुस्मन सबभन्दा शक्तिशाली हुन्छ जो घरभित्रकै हुन्छ, गाउँकै हुन्छ, तपाईंलाई जानेकै हुन्छ, तपाईंलाई बुझेकै हुन्छ । म त यसै पनि दुस्मनहरुको माया गर्ने मान्छे अझ आफ्नै मान्छेहरु दुस्मन भएपछि त उनीहरुको विशेष ख्याल गर्नु नै मेरो पहिलो कर्तव्य हो ।  संसारका शक्तिशाली नेताहरुले मुलुकहरुले आफँै लगानी गरेर दुस्मनहरु बनाउँछन् । मैले मेरो श्रमको मूल्य माग्दा शत्रुहरु कमाए । मलाई शत्रुहरु असाध्यै मन पर्दछन् । कवि मनु मञ्जिल र म उस्तैउस्तै छौँ, मेरो यौटा दुस्मन छ, ऊ मलाई फोहोर जत्तिकै घृणा गर्दछ । म उसलाई फूल जत्तिकै मन पराउँछुु म जिन्दगी नै आफूलाई असल मान्छे बनाउन  समर्पण गरेर हिँडेको मान्छे  दुस्मनहरु जहाँतहाँ भेटिइन्छन् अझ म त मभित्रै दानव बोकेर हिँड्दछु  तपाईंले कस्लाई भेट्नुभयो ?  त्यो त नितान्त तपाईंको निजी कुरा भयो ? म त्यही दिन असल मान्छे बन्नेछु  जब मेरा हरेक दुस्मन मरेर  तिनै मेरा परम मित्र बन्नेछन् ।  