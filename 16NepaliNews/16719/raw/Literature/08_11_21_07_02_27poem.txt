                                              - सरोज दाहाल हे भगवान! जोगाउ हामीलाई भन्दै भाकल गर्या हुन्छन् तिमी नै पो चोरियौ रे भन्ने खबर फेरि सुन्छन् तिम्रो भक्ति गर्न भनी भक्तजन को धुइरो लाग्दा रात भरी मै तिमी गायब ! बिलाप गर्दै भक्त रुन्छन् --------------------------------------------------------------- परीक्षामा तिम्रै भक्ति हिँड्छन् तिम्रो तस्बिर चुमी भक्ति भाव छोड्या छैनन् ढोग्छन् तिमीलाई घुमी-घुमी  के थाहा उनलाई तिमी नै पो पर्या रहेछौ विपत्तिमा कुन दिन देखि  छोड्यौ तिमीले आस्था को यो सुन्दर भुमी ---------------------------------------------------------------- अमेरिका, युरोप जान कति धाए दुतावास पासपोर्ट बोकि वर्षौँ हिडें साथ मा राखी एउटै आश न त तिमीलाई भिसा चाहियो, न त जहाजको टिकट भक्त भन्दा उड्यौ पहिला भन्देउ न त कुरो खास ----------------------------------------------------------------- सजियौ रे विदेशका सङ्ग्रहालय र महल भित्र रित्तो मन्दिर पूजा गर्छन मानी उसले तिमीलाई मित्र कति डलर पायौ तिमीले छोडी जादा उसको आस्था तिम्रा भक्त अझै पुज्छन् मन भित्र कोर्दै चित्र                                                    -बैतेश्वोर-०४, दोलखा