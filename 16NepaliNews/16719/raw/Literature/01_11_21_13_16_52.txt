-आरपी तिमिल्सिना हतासिँदै भौतारिँदै बाटो छेउ  अचानक एक बालक आएर सोध्छ  दाइ, यो बाटो कहाँसम्म जान्छ ?जिन्दगीको चौबाटोमा  ठिङरिङ्ग  उभिएर  म आफै अन्योलमा छु  कुन बाटोले कहाँसम्म डो¥याउँछ  र कतातिर पाइला मोड्ने ? यही बाटोसँग छन्  हर्ष र वेदनाका कथा  हरेक दिन दोहोरिएर हिँड्ने बटुवा  तिनीहरुको भोगाइ  लहर र जिन्दगीका छालहरु ।यही माटो टेकेर हिँड्छन्  कसैका जन्ती र कसैका मलामीहरु  नाबालकको जिन्दगीको पहिलो पैतलाको छाप  बुढीआमा र उनको  रेसारेसा निस्केको बाँसको लौरो  सबैसबै नालिबेली छन्  ।कसरी अटाउन सकेको होला  सायद विशाल छाती छ माटोको  र बुझे  जिन्दगी भर्न, बुझ्न र रित्याउन  माटोसँग साइनो गाँस्नै पर्छ ।म एकोहोरिएँ  निर्दाेष अनुहारमा  अस्ति मात्र क्यान्सरले खाएको छोरा सम्झेँ  उसका काला आँखामा  टपक्क बसेका रङ्गीन सपनाहरू  लहरिएर उभिए मेरो अघि । म सम्झिन पुग्छु  उसका  हरेक उठबैठ  बुरुक्क बुरुक्क उफ्रिँदै आएर  कसिलो गरी अँगाल्छ  र भन्छ, बाबा घर नफर्किने हजुर ?  म घरमै पर्खी बसेको छु हजुरलाई ।छेउतिर र पछाडिबाट जोडले  गाडीको हर्न बज्छ  म निन्द्राबाट झल्याँस्स बिउँझेजस्तै हुन्छु   देख्दिनँ त्यो बालक  र पर हेर्छु आँखा तन्काएर ।बालक आफ्नै सुरमा हिँडिरहेछ  दौडिँदै बालकसम्म पुग्छु  बाबु, यो बाटो माटोसम्म पुग्छ  तिमी त्यो बाटो  जाऊ  बजारसम्म पुग्छ  जाऊ  त्यहाँ रङ्गीन खेलौनाहरु पाइन्छन् ।  