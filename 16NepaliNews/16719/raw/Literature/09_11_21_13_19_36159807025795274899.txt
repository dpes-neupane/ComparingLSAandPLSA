महान प्रेमीको पर्खाइमा छु म,सपनीमा हैन, यर्थाथको भूगोलमा   निष्कपट, निश्चल र प्रेमील मनसहितको सग्लै प्रेमी खोजिरहेको छु अनवरतआठ हजार वर्षदेखि प्यासिलो अधरसहित बाटो कुरिरहेकी छु केवल उसको प्रतिक्षामा मेरा वैशालु उमंगहरु रित्तिँदै, चाउरिँदै छन् दिनप्रतिदिन । शताब्दीऔंदेखि निरन्तर खसेका मेरा अश्कहरु अञ्जुलीमा थाप्दै मूल्यहीन बन्नबाट जोगाउने अभिलाषाहरु बाँच्दै, मर्दै फेरि बाँच्दै अर्धचेत मूल बाटोमा बेवारिस लडेको छ मेरो कल्पनाको प्रेमी केवल मेरो वदनको श्रृंगारिताको तारिफमा रुमल्लिने छैन्, न त मेरा झोल्लिएका स्तन, रसविहीन अधर रकुसमयमै कुप्रिएको शरीरप्रति विकर्षण दर्शाउने छ ।मेरो प्रिय,प्रश्नहरुको कठघरामा उभिएर आज तिमीले जवाफ दिनैपर्छ किनकी तिमी पनि त महिला शरीरकै एक अंश हौ कसरी पटक पटक मेरो सग्लो शरीरलाई क्षतविक्षत पार्न सक्छौ ?कसरी मभित्र दनदनी बलिरहेको युगीन चेतना माथि आगो झोस्न सक्छौ ?हरेक युगमा अनेकन सत्ताका लागि ,मेरो बाजी कसरी लाउन सक्छौ ?मेरो कोमल योनीमा विर्यको सट्टा पटक-पटक कसरी तेजाब खन्याउन सक्छौ ?तिमीले कोपरेका मेरा वक्षका क्षतविक्षत भूगोललाई कसरी निर्मम बेवारिसे छाड्न सक्छौ ?उफ ! म थिलथिलो भएकी छु ,पितृसत्ताको तिम्रो ताबेदारीमाछिनछिनमै हरियो, निलो र सेता रंगहरुको काँचुलीमा फेरिने तिम्रो बहुरंगी रुपहरुले बेस्सरी चिमोट्छ मलाई गिज्याउँछ र निचोछ रक्ताम्मे हुनेगरी म मर्माहत भएकी छु,मेरो विश्वासमा रंग भर मेरो अभीप्शालाई मान गर कैयौं युगदेखि कच्चल्टिएको घाउमा मलमपट्टी गर प्रिय । म यस युगकै शुन्दर र सिर्जनशील प्रेमिका हुँम पूर्ण प्रेमको भोको छु, मेरो युगीन उत्पीडनको क्षतिपूर्ति दिने आँट गर म त अगांलोभरि विश्व समताको ज्वाला बोक्ने माक्र्स, लेनिन र रोजाकै लयकै प्रेमीको खोजीमा छु ।म विश्वस्त छु ,एकदिन गर्विलो शिर लिएर यो समयकै महान प्रेमी मेरो सामुन्ने उभिने छ र,रातो गुलाफको साटो मलाई राता विचारहरु अर्पण गर्नेछ रक्तबीजहरु गर्भने छ मेरा गर्भमा, म जन्माउने छु असंख्य सार्वभौम प्रेमील जोडीहरु जो अर्पित हुनेछन् आमा र छोरीहरुको ओजिलो यात्रामा ।