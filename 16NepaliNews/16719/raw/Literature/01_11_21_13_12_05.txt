पोखरा । दक्षिण एशियाली साहित्य पुरस्कार (डिएससी) अमिताभ बागचीको पुस्तक ‘हाफ अफ द नाइट इज गन’ले पाएको छ । पोखरामा जारी आइएमई नेपाल लिट्रेचर फेस्टिभलको अन्तिम दिन किताबका लेखक बागचीलाई उक्त पुरस्कार प्रदान गरिएको छ । पुरस्कार राशी २७ लाख ५० हजार रुपैयाँ अर्थात २५ हजार अमेरिकी डलर रहेको छ । दक्षिण एशियाली मुलुकमा वितरण गर्दै आइएको यो पुरस्कार पहिलो पटक नेपालमा वितरण गरिएको हो । दक्षिण एशियाली समाजको गुणस्तर अभिबृद्धिमा क्रियाशिल दक्षिण एशियाली साहित्यिक पुरस्कार गुठीले यो पुरस्कार प्रदान गर्दै आएको छ । बागची डिएससी पुरस्कार थाप्ने ८ औं लेखक हुन् । उनी संगै डिएससी पुरस्कार छनौटका लागि ६ कृति परेका थिए । मंसिर २७ देखि ३० सम्म फेवा किनार बाराही घाटमा सुरु भएको साहित्य महोत्सवमा स्वदेशी तथा विदेशी लेखक सहित हजारौं साहित्यप्रेमी पत्रकार, समालोचकको समेत उपस्थिति रहेको थियो ।आगामी दिनहरुमा डिएससी पुरस्कार नेपालको पोल्टामा पनि पर्न सक्ने अपेक्षा आयोजकले लिएको छ । नेपाल सरकारका परराष्ट्रमन्त्री प्रदीप ज्ञवाली पनि कार्यक्रमको अन्तिम सेसनमा पुरस्कार वितरण गर्न सहभागी थिए ।   #पुरस्कार/सम्मान