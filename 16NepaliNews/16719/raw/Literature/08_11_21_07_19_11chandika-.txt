चण्डिका भट्टराईकेही गर्ने हिम्मत छ मसँग पनि जोस र जाँगर  अझै छन् बाँकी हरेस खाएको छैन मैले थकाइ लागे पनि  बस एक मौकाको खोजीमा छु  जिन्दगीमा अघि बढ्नको लागि ।थाहा छ, यात्रा छ कठिन जीवनको अनेक बाधा अड्चन पन्छाउनु छ बाटोको काँडाहरूले घोच्छन् हरेक पाइलामा बस एक मौका अनि पुग्नु छ सफलताको शिखरमा सफल अवश्य हुनेछु विश्वास छ मनमा ।सुनौलो बिहानीसँगै सुरु गर्नुछ पल्टाउन  जिन्दगीको पाना, बस एक मौका अनि पूरा हुनेछन् सबै सपना  अनेक रङ्गहरूले सजाउनु छ जिन्दगीको आकाश  दुःखको कालो अन्धकार हटाउन ल्याउनु छ खुसीको प्रकाश  फूल्ने छ जिन्दगीमा आशाको फूल छर्दै मीठा मीठा सुवास    