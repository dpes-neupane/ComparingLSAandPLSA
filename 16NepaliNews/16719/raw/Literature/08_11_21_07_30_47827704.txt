
फ्रान्सको औद्योगिक क्रान्ति र रुसी क्रान्तिको पृष्ठभूमि सुरु भइरहेको थियो । साहित्यमा आलोचनात्मक यथार्थवादको क्रान्तिकारी राप र व्यापकता अब मुख्यतः स्थानान्तरित भएर रुस पुग्दै थियो । त्यही रापले रापिएका एक चिकित्सकमा साहित्यको मुल फुट्यो । जो चिकित्सकका रुपमा नभएर साहित्यकारका रुपमा संसारभरि चर्चित भए ।
आफ्नो जीवनको अन्तिम समयसम्म पनि रुसी साहित्यकार आन्टोन चेखवले आफ्नो चिकित्सा पेसा छाडेनन् । तर, रुसी क्रान्तिको समय र त्यसको अघि-पछि रुसका मानिसले भोगेको पीडा र चरित्रलाई भने उनले साहित्यको माध्यमबाट विश्वभरि नै प्रसार गरे । त्यसैले यो जीवन्त साहित्यको रुपमा चर्चामा छ ।
तिनै नाटककार एन्टोन चेखवको साहित्यिक सिर्जना यतिबेला काठमाडौंमा रहेको शैली थिएटरमा रसियाली नाटककार एन्टोन चेखोबको नाटक ‘द म्यारिज प्रपोजल’ को नेपाली शैली चलिरहेको छ ।
यही एउटा नाटकले मात्रै त चेखवको व्यक्तित्व झल्काउन सक्दैन । यद्यपि यही साहित्यमा मात्रै पनि चेखव केवल नाटककार बनेर आएका छैनन् । उनले सिंगो १९ औं शताब्दीको रुसी जीवनको यथार्थ चित्रण बोकेर आएका छन् ।
जति कलाकारहरुको प्रस्तुतिले केवल कलाकारको कला र त्यसको प्रस्तुतीकरण देखाउँछ । त्यसको भाव र वैशिष्ठ्य पत्ता लगाउनको लागि चेखोबको सामाजिक यथार्थवादी रचनाहरु नै हेर्नुपर्ने हुन्छ ।
चेखव काठमाडौंका लागि धेरै पहिलेदेखिका प्रिय साहित्यकार हुन् । भनिन्छ, वीपी कोइरालादेखि राजा महेन्द्रसम्म पनि चेखवका अत्यन्त ठूला समर्थक थिए
एउटा सुविधासम्पन्न बैठक कक्ष, स्टेपान स्टेपानोभिचकी छोरीको हात माग्न आउनेहरुको मानसिकता, सौहार्दपूर्ण वातावरणमा रहेको बैठक कक्षलाई राजनीतिक मुद्दाले बिथोलेको घटना, चुनाव जितेको दम्भ र हारको पीडाले एकले अर्कोलाई लगाएको आरोप प्रत्यारोप, त्यसको चरमोत्कर्ष, केटा माग्न आएकाहरुको उमेर, छिप्पिइसक्दा पनि छोरीको विवाह गराउन नसकेका एक बाबु विक्षिप्त अवस्था आदिले तत्कालीन समाजको यथार्थ पक्षको चित्रण गरेको छ ।
राजनीतिको दुश्चक्रमा फसेको समाजको यथार्थ चित्रण र पैसाको दम्भका कारण बिगि्रएको सम्बन्धको चित्रण यही नाटकमा पाइन्छ । यो रसियाली साहित्यकार एन्टोन चेखवद्वारा लिखित नाटक ‘द म्यारिज प्रपोजल’को विषयवस्तु हो ।
२०७५ सालको जेठ महिनातिर चेखवकै अर्को नाटक ‘थ्री सिस्टर’ ले काठमाडौंका दर्शकहरुलाई लोभ्यायो । यो नाटक चेखवले सन् १९०० मा लेखेका थिए । त्यसको एक वर्षपछि मस्को आर्ट थिएटरमा उनको यो नाटक पटक मञ्चन भएको थियो ।
धनाढ्य परिवारकी तीन दिदीबहिनीको एउटा पीडालाई नाटकीय रुपमा प्रस्तुत गरेका चेखोबले यिनै तीन दिदीबहिनी र एक दाजुलाई केन्द्रमा राखेर कथा लेखेका छन् । यही नाटकमा उनले बाबुको मृत्युपछि सन्तानहरुमा छाएको निस्सार जीवनको यथार्थ चित्रणसमेत गरेका छन् ।
चेखव काठमाडौंका लागि धेरै पहिलेदेखिका प्रिय साहित्यकार हुन् । भनिन्छ, वीपी कोइरालादेखि राजा महेन्द्रसम्म पनि चेखवका अत्यन्त ठूला समर्थक थिए । त्यतिबेलाका साहित्यकारहरु कमै होलान्, जो चेखवप्रति जानकार छैनन् ।
१९ औं शताब्दीका चेखव अहिलेसम्म पनि केवल काठमाडौंमा मात्रै नभएर दुनियाँकै लागि पि्रय छन् । ४४ वर्ष बाँचेका चेखवले मुस्किलले तीन दशकको हाराहारी उमेर मात्रै साहित्य लेखे । उनी जति हाँसो ठट्टा गर्ने स्वभावका थिए, त्यत्ति नै उनको साहित्यमा समेत त्यसको प्रभाव पाइन्छ ।
पेसाले मेडिकल डाक्टर रहेका एन्टोन चेखव एक कुशल कथाकार र नाटककार हुन् । उनका सबै साहित्यिक कृतिहरुमा यथार्थवादको गाढा छाया पाइन्छ । यसैले उनलाई संसारभरि नै चर्चित गरायो ।
उनका कृतिहरु मध्ये अधिकांशमा राजनीतिप्रतिको वितृष्णा, समाजका मानिसहरुले भोग्नुपरेका पीडा, धनी वर्गको बाहिर देखिने आडम्बर र भित्रको समस्या जस्ता यथार्थ विषय वस्तुलाई उनका कृतिहरुले समेट्ने गरेको पाइन्छ । झण्डै एक दशक अघि पनि चेखवद्वारा रचित कथा ‘छेपारो’ को देव ‘अञ्जान शाह’ ले अनुवाद गरेका थिए । यसमार्फत् पनि उनको यथार्थवादी चरित्रले काठमाडौंमा पाइला टेकिसकेको ज्ञात हुन्छ ।
चेखवको जीवनी आफैंमा ज्ञानवर्द्धक छ । उनको जीवनी नै आफैंमा एउटा विश्वविद्यालय हो । उनी भन्थे, ‘तपाईंले आफैंलाई प्रशिक्षण दिनुपर्छ ।’
 
