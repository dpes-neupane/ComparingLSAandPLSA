-कृष्णमणि पराजुलीठूलो कानुन पढ्दा पढ्दै वाक्क लागिसक्यो जति पढे पनि कहीँ भेटिँदैन रैती शब्द कतै छ कि भनी ओल्टाइपल्टाई हेर्छु च्यातिएको पन्नामा पनि शङ्का लाग्छ जोड जाड् गरेर पढ्छु तर हराएको हराएकै छ  मेरो संविधानमा रैती शब्द ।कानुनका ठेली पल्टाउँछु हराएको इतिहास खोजी खोजी पढ्छु अहं, जति पल्टाए पनि जति खोजी गरे पनि कहीँ भेटिँदैन रैती म निरास हुन्छु मन निरास हुन्छ हात गोडा डगमगाउन थाल्छन् शरीर थरथर काम्न थाल्छ दिमाग रन्थनिन थाल्छ कही भेटिँदैन रैती शब्द । ⁃⁃⁃मेरो देशमा  रैती हराएको कानुन छ पाठ्यक्रममा हराएको छ बोलीचालीमा हराएको छ भाषणमा हराएको छ विद्यालयमा हराएको छ महाविद्यालयमा हराएको छ विश्वविद्यालयमा हराएको छ  अहं, कहीँ कतै भेटिएको छैन हराइरहेछ मेरो रैती । तर पनि रैती नभएको गाउँ रहेनछ रैती नभएको बजार रहेनछ रैती नभएको सहर रहेनछ रैती नभएको घर रहेनछ जताततै रैती मात्र रहेछ । संविधानमा नभएर के भो र ? कानुनमा नभएर के भो र ? महलमा नभएर के भो र ? सिंहदरबारमा नभएर के भो र ? आखिर ठूलाघरे दाइसँग छँदैछ डाँडाघरे बडाबासँग छँदैछ टाठाबाठासँग छँदै छ पढ्नेलेख्नेसँग छँदै छ त्यसैले प्रत्येक घरभित्र रैती लुकेको छ काले कामी रैती भएर जुगजुग बिताएको छ सेते सार्कीको हालत उस्तै छ साने दर्जीले पनि छुटकारा पाउन सकेको छैन यसरी ठूलाले सानालाई हैकम चलाएकै छन् रैती बनाएकै छन् शोषण गरेकै छन् लुट र झुटको खेती गरेकै छन् । उनीहरु मात्र संविधानमा लेखिएको नागरिक अरे अरू सबै रैती अरे अरू धेरै रैतीमध्येको  संविधानमा नलेखिएको कानुनमा नभएको आफ्नै घरभित्र जुग बिताएको  एउटा आज्ञाकारी रैती पो रहेछु म ।