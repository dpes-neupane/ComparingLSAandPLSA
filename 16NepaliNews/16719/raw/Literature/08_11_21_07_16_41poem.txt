 –लक्ष्मण सिटौलासहनशीलतामा म  हुरीमा उभिएको पीपल हुँ  आँसुमा म  वर्षाले ओकलेको झरी जस्तै हुँ  पीडितमा म  अनन्त प्रहार सहने अचानो हुँ  वेदनामा म  इन्द्रेणी आँसु हुँ रोदनमा म  झरीको झ्याउँकिरी हुँ  जो जङ्गलको एकान्तबाट कुरकुराउँछ ।  एउटा प्रध्वनि हुँ म आलापको आदिमता शान्तिमा म मादी  दरौदीबाट बहने  चिसो पवन हुँ ।ध्वनिमा म धवल प्रसून हुँ  जो बिहानीको सूर्य मुस्कानको  प्रदीप्तिमा उत्फुल्लिन्छु   मान्छेमा म बुद्धको छाया हुँ  जो सदा परहितमा नै जित देखिरहन्छु ।  स्वरमा म  नदीसँगै गुन्जिने किनाराको आवाज हुँ  जोसँग नदी छैन मात्रै किनार छ ।  शान्तिमा म लुम्बिनी हुँ  आवाजमा म पङ्ख पुकारा हुँ  जो पहराबाट लहरिँदै आउने प्रतिध्वनि  न्यानोमा म बिहानको कलिलो किरण हुँ  जो हरेक कोपिलालाई ढोग्छ सबेरै  आनन्दमा म  झर्नाको झङ्कार हुँ सङ्गीतको सीतार हुँ ।