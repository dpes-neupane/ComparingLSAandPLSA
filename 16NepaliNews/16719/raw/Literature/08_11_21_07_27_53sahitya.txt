काठमाडौं - साहित्यकार देवेन्द्र लम्सालद्वारा रचित ‘पेनाल’ महाकाव्यको नेपाल प्रज्ञा–प्रतिष्ठानका कुलपति गंगाप्रसाद उप्रेतीले शुक्रबार विमोचन गरेका छन् । डा सुकुम शर्माले महाकाव्यकारको कृतित्व र व्यक्तित्व तथा समीक्षकद्वय ईश्वरचन्द्र ज्ञवाली र देवी सुवेदीले विमोचित महाकाव्यबारे टिप्पणी गरे । विसं २०११ मा स्याङ्जाको ज्याग्दी खोलामा जन्मनुभएका लम्सालको यो आठौँ सिर्जनात्मक कृति हो ।