
कहिलेकाहीँ मानिसको मन अनायासै लामो समयसम्म उदासीन हुन पुग्छ । अरूका लागि मात्र हैन कि बिरामी आफैँलाई पनि किन म यति लामो समयसम्म बिनाकारण दिक्क र उदासीन भएँ भनेर आश्चर्य लाग्छ । नियमित काममा मन नजाने, दिक्क लाग्ने, परिवारका बीचमा पनि निसहाय महशुस हुने, मर्न मन लाग्ने स्थितिलाई हामी डिप्रेसन अर्थात् मानसिक अवसादका रूपमा लिन्छौँ ।
डिप्रेसन विविध रूपमा देखा पर्छ । डिप्रेसनका अधिकांश बिरामीलाई शुरुमा सामान्य लक्षण देखिन्छन् र २-३ हप्तामै पूर्णरूपले ती हराउँछन् पनि । यस्ता लक्षण हल्का रूपमा देखिँदा यो रोग हो भन्ने शंका नै हुन पाउँदैन र उपचारको जरुरत पर्दैन ।
तर, कतिपय रोगीलाई डिप्रेसन महिनौँ या वषौर्ंसम्म रहन्छ र विभिन्न लक्षण देखिन्छन् । यिनीहरुमा उदासीन भावना सँगसँगै डर, त्रास, रीस -चिडचिडाहट) आन्तरिक तनाव, अत्यधिक सोचाइ या विचारको रिक्तता, अरूमाथि शंका, असुरक्षाको भावना जस्ता मनसँग सम्बन्धित खराबीहरु मुख्य लक्षणका रूपमा देखिन्छन् । यीमध्ये एकै व्यक्तिमा एक दुईओटा मात्र वा केही या अधिकांश लक्षण पनि देखिन सक्छन् । एउटै लक्षण पनि फरक-फरक व्यक्तिमा समय-समयमा धेरै र थोरै गरेर देखिन सक्छ ।
मनभित्र देखिने यी विकृतिबाहेक डिप्रेसनका बिरामीमा शारीरिक समस्या पनि प्रचूर मात्रामा हुन्छन् । निद्रा नपर्नु, भोक नलाग्नु, शरीर दुब्लाउनु, कब्जियत हुनु, यौनइच्छा र शक्ति कमजोर हुनु, महिनावारी गोलमाल हुनु (बढी रक्तश्राव) जस्ता समस्या देखिन सक्छन् । यीसँगै टाउको दुख्नु, रिङ्टा लाग्नु, मुटुको धड्कन बढ्नु, सास फेर्न गाह्रो हुनु, जीउ दुख्नु, शारीरिक सिथिलता हुनु, कमजोरी अनुभव हुनु आदि पनि डिप्रेसनका लक्षण हुन सक्छन् । यी शारीरिक लक्षण डिप्रेसनबाहेक अरू शरीरमा लाग्ने रोगमा पनि भेटिन सक्ने हुनाले डिप्रेसनको किटान गर्नुअघि यिनको शारीरिक परीक्षण गरेर शरीरका सबै रोगको सन्देह मेटाउनुपर्छ ।
प्रायः कडा रूपको डिप्रेसनमा मूलतः मनसम्बन्धी लक्षणको बाहुल्य हुन्छ । यस्ता व्यक्तिले आफ्नो समस्या मानसिक हो भनेर सजिलै ठम्याउन सक्छन् । नजिकका अरूले पनि मानसिक रोग लागेको अनुमान लाउँछन् । त्यसैले सुरुबाटै यिनीहरुको मानसिक रोगको उपचार हुन्छ । डिप्रेसनमा पागलपनको लक्षण हुँदैन तापनि विरक्ति र हीनताबोध तथा आत्मग्लानि चरम रूपमा देखिएपछि बिरामीले आफू उपचारका लागि अयोग्य भएको ठान्छ । ऊ आफूलाई उपचारले कुनै फरक नपर्ने बरु उल्टो आफन्तलाई थप व्ययभार बोकाएको आदि तर्क दिँदै उपचार गर्न सहमत नहुन सक्छ ।
गम्भीर प्रकृतिको डिप्रेसनका बिरामी त्यस्तै चरम रूपको उदासीनता र अनिच्छाको अवस्थामा हुन्छन् । यस्ता बिरामी नबोल्ने, नखाने, हिँडडुल नगर्ने र निश्चल रूपले कैयौँ दिनसम्म टोलाएर र झोक्राएर बसिरहने गर्छन् । यो अवस्थालाई इमर्जेन्सी मानिन्छ ।
कडा डिप्रेसनमा आन्तरिक तनाव र विरक्त भावले असहृय बनाएर छटपटाउने, आत्तिने, कुद्ने, ओहोर-दोहोर गर्ने पनि हुन्छ । यस अवस्थामा बिरामीलाई जबर्जस्ती रोक्नुपर्ने पनि हुन्छ । यस्ता कडा खालका डिप्रेसनका बिरामीको संख्या भने त्यति धेरै हुँदैन । बहुसंख्यक डिप्रेसनका केस सामान्य हुन्छन् र यिनीहरुमा भित्री भावनाभन्दा शारीरिक लक्षण नै बढी देखा पर्छन् । यस्ता बिरामीलाई राम्रोसँग सोधपुछ गर्दा मानसिक तनाव र खिन्नता हुनेगर्छ । तर, यिनीहरु आफ्ना शारीरिक समस्यामै बढी केन्दि्रत हुन्छन् । उनीहरुलाई शरीरभित्रै खराबी भएको विश्वास हुन्छ ।
त्यसैले यस्ता बिरामी आफ्नो शारीरिक रोगको खोजीमा अनेक परीक्षण गर्छन् । धेरै स्थान र विभिन्न चिकित्सकसँग परामर्श गरिरहन्छन् । अझ डिप्रेसनमा शरीरका प्रायः सबै भागमा कुनै न कुनै समस्या देखिने हुनाले यस्ता बिरामीले सबै किसिमका विशेषज्ञ भेटिसकेका हुन्छन् । कसैले मानसिक रोगतिर संकेत गरेमा बिरामीले तुरुन्त प्रतिवाद गर्ने र सुरुमै नकार्ने हुनाले यिनीहरुको ठीक ढंगले उपचार हुन पाउँदैन । परीक्षण र उपचार गराउँदा-गराउँदै बिरामी थाक्छ र निराश हुन्छ । आफन्तले पनि समस्या नै नबुझी रोग नै होइन कि भन्ने शंका गर्दै रोगको बहाना गरेको, अल्छी भएको जस्ता लाञ्छना लगाउँछन् ।
हाम्रो जस्तो पूर्वीय सभ्यताको समाजमा डिप्रेसनका रोगीले पश्चिमका व्यक्तिहरुले जस्तो उदासीनता, जीवनको रिक्तता, हीनभावना, अपराधबोध जस्ता अन्तर्मुखी भावनाभन्दा बाहिरी शरीरका लक्षण प्रस्तुत गर्दै डिप्रेसनलाई शारीरिकीकरण गरेर प्रस्तुत गर्छन् । तर, यो मूल रूपले मनकै रोग भएकाले शारीरिक लक्षण केलाउँदा मानसिक लक्षण पनि अनिवार्य रूपले फेला पर्छन् ।
यो रोगको प्रस्तुतिमा कहिलेकाहीँ आफ्नो संस्कृति, सामाजिक मूल्य र मान्यताअनुसार विशिष्ट रूप देखा पर्छ । हाम्रो समाजमा डिप्रेसनबाट पीडित कतिपय व्यक्तिको विचलित मनलाई बोक्सी लागेको, अरूले बिगारिदिएको, मोहनी लाइदिएको, कुलदेवता, इष्ट-देवता रिसाएको आदि भनेर व्याख्या गरिन्छ । त्यसलाई बल पुर्‍याउने वातावरण -धामी, झाँक्ती ) हँुदा बक्ने अरू शक्तिको रूप धारण गर्ने ९एयककभककष्यल० आदि पनि हुन्छ ।
डिप्रेसनका फरक-फरक रूप र गाम्भीर्य ९क्भखभचष्तथ० भए पनि सबैमा केही समान लक्षण हुन्छन् ः खुसीको अभाव र मनको विरक्ति । डिप्रेसनका अधिकांश बिरामी बिनाउपचार पनि आफैँ स्वस्फूर्त रूपमा निको हुन्छन् । त्यसरी आफैँ निको हुन यिनीहरुलाई औसत ६ देखि ९ महिना लाग्न सक्छ । तर, कहिलेकाहीँ यो रोग वर्षौंसम्म पनि रहन सक्छ ।
डिप्रेसनबाट पीडित व्यक्तिको अवस्था प्रायः बिहानपख बढी नाजुक हुन्छ । बिहानीको स्वच्छ र मनोरम वातावरणमा अरूमा उत्साह र जाँगर सुरु हुन्छ । यही समयमा डिप्रेसनको बिरामी आफ्नो कष्टकर भावनाको उच्च उद्वेगमा छटपटाउँदै छातीको पीडा र भारीपनले दिन बिताउन एक युग बिताउन जस्तै ठान्छ । ऊ अरूको अवस्था देख्दा म किन त्यसरी हाँस्न, रमाउन नसकेको हुँला भनेर आश्चर्य मान्दछ ।
कडा होस् या सामान्य, छोटो या लामो सबै डिप्रेसनका बिरामी रोग हटेपछि या उपचारबाट निको भएपछि पूर्ण स्वस्थ हुन्छन् । यो अवस्थामा रोगको कुनै असर बाँकी हँुदैन । कुनै-कुनै व्यक्तिमा यो रोग दोहोरिन्छ पनि । तर, कति समयपछि या कुन बेला दोहोरिन्छ भन्ने चाहिँ निश्चित हुँदैन ।
अर्को पटक रोग सुरु हुनु अगाडि वर्षौं बित्न सक्छ । तर, कहिलेकाहिँ २-४ महिनापछि पनि हुन सक्छ । कुनै-कुनै व्यक्तिमा खास मौसम या ऋतुमा मात्र समस्या देखिने गर्छ र ऋतु बदलिनासाथ रोगले पनि छोड्छ ।
सम्भवतः सौर्य मण्डलमा विभिन्न ग्रह र तिनको आपसी सम्बन्ध, मौसम, तापक्तम, सौर्य विकीरण, वायुमण्डलीय चाप आदिले मानिसको मनलाई असर पार्छन् र तिनले रोगको उत्पत्तिमा पनि प्रभाव पार्छन् ।
डिप्रेसनको रोगीले मदिरा पिउन थालेमा त्यसले केहीबेर तनाव कम गर्ने हुनाले रोगबाट अस्थायी मुक्तिका लागि भए पनि ऊ निरन्तर मदिरा सेवन गर्न थाल्छ । ऊ मदिराको नशामा आन्तरिक भावना व्यक्त गर्ने, उत्तेजित हुने जथाभावी गर्ने आदि व्यवहार देखाउँछ । तर, त्यसबेला उसको मुख्य रोग डिप्रेसन मदिरा सेवनले ओझेलमा पर्छ र समस्याको कारण त्यही मदिरा बन्न जान्छ ।
यस्तो स्थितिको बिरामीलाई रक्सीबाज वा जँड्याहा भन्नु ऊप्रति अन्याय त हुन्छ नै मदिरा सेवनले छोपेको डिप्रेसन नदेखिनाले ऊ सही उपचारबाट पनि वञ्चित हुन पुग्छ ।
डिप्रेसनको कारणको चर्चा गर्दा बाहृय तथा आन्तरिक दुवै तफ्वलाई लिनुपर्छ । डिप्रेसनका बाहृय कारणमा मानिसले दैनिक जीवनमा प्रायः भोग्नु नपर्ने कडा संकट, नजिकको व्यक्तिको अप्रत्याशित मृत्यु, व्यवसायमा घाटा, नोकरीबाट निष्कासन आदि पर्छन् ।
महिलामा धेरै देखिने अर्को महफ्वपूर्ण बाहिरी कारण सुत्केरी हुनु हो । गर्भधारण गरी नौ महिना बसेर आमा बन्ने इच्छा पूरा भएकोमा खुसी हुनुको सट्टा विरक्त लाग्छ र आफ्नो नवजात शिशुप्रति नै बेवास्ता उत्पन्न हुन्छ । यसरी बच्चा जन्मँदा देखिने डिप्रेसनलाई विशिष्ट स्थानमा राखिएको छ ।
यति भए पनि धेरैमा प्रायः बाहिरी कारणबिना नै यो रोग लाग्छ । त्यस्तोमा आन्तरिक अवस्था नै रोगको कारण बन्छ । व्यक्तिको मनको बनोटको विशिष्टता, उसको स्वभाव र कमजोरी नै आन्तरिक कारण हुन्छन् । यस्ता आन्तरिक कारण वंशाणुगत रूपले निर्धारित भएका हुन्छन् ।
अनुसन्धानबाट के पनि पत्ता लागेको छ भने डिप्रेसनबाट पीडित व्यक्तिको मस्तिष्कमा निश्चित प्रकारका रासायनिक पदार्थको घटबढ हुन्छ र डिप्रेसनबाट मुक्त भएको बेला उक्त रासायनिक पदार्थ सन्तुलित मात्रामा हुन्छ । डिप्रेसन स्वतःस्फूर्त निस्कने र आफ्नो अवधि पूरा भएपछि आफैँ पूर्णरूपले हट्ने रोग भए पनि यसमा उपचारको अत्यधिक महत्व हुन्छ । एक त यसको अवधि अनिश्चित हुन्छ, दोस्रो त्यस अवधिभित्र बिरामीको अवस्था नाजुक हुने र निश्चल भएर बस्ने भएकाले आत्महत्याको खतरा पनि रहन्छ ।
डिप्रेसनले रोगीलाई मात्र हैन, सम्पूर्ण परिवारलाई नै असर पारिरहेको हुन्छ । यसमा प्रयोग हुने औषधि यति प्रभावशाली हुन सक्छ कि बिरामी छोटो समयमै रोगबाट पूर्णरूपले मुक्त हुन्छ । हल्का खालको डिप्रेसनबाट पीडित व्यक्ति आफैँ सक्रिय भएर उपचारको खोजीमा रहने भए पनि गम्भीर रूपले पीडित व्यक्तिमा आत्महत्याको चाहना हुने हुनाले उनीहरुको उपचार गर्दा विशेष सतर्कता अपनाउनुपर्ने हुन्छ ।
डिप्रेसनको उपचार लामो हुन्छ । सबै लक्षणबाट मुक्त हुन बढीमा ६ हप्तादेखि ३ महिनासम्म लाग्न सक्छ । रोगबाट पूर्ण निको भएपछि पनि उपचार जारी राख्नुपर्छ । डिप्रेसन पटक-पटक दोहोरिन थाल्यो भने अनिश्चित कालसम्म पनि उपचार चलाउनुपर्ने हुन्छ । यसरी लामो समयसम्म औषधि सेवन गर्दा प्रतिकूल असर कमै हुन्छ । तापनि बीच-बीचमा चिकित्सकसँग सम्पर्क गर्नु राम्रो हुन्छ । कहिलेकाहीँ लामो समयसम्म औषधि चलाउँदा पनि रोग निको हुँदैन । यस्तो खालको डिप्रेसनमा विद्युतीय उपचार -बिजुली लाउने) प्रयोग गरिन्छ । जसलाई ईसीटी या शक थेरापी पनि भनिन्छ । यो पद्धति कडा खालको डिप्रेसनमा नै प्रयोग गरिन्छ ।
ईसीटीद्वारा गरिने उपचार छोटो, सरल, सस्तो, सुरक्षित र प्रभावकारी हुने भए पनि जनमानसमा यसप्रतिको नकारात्मक र गलत धारणाले गर्दा यो उपचार प्रयोग गर्न कसैले पनि चाहँदैन । त्यसैले यसलाई औषधिले काम नगरेको खण्डमा या डिप्रेसनको रूप गम्भीर भई खतरा (इमर्जेन्सी) भएमा मात्र प्रयोग गरिन्छ ।
बिजुलीबाट उपचार गर्ने भनेको तारमा बगिरहेको विद्युत् लाइनलाई बिरामीको शरीरमा सोझै झोस्ने होइन । विशेष प्रकारको यन्त्रबाट संगीतमय झन्कारजस्तै विद्युत्लाई एक प्रकारको शक्तिका रूपमा पठाइन्छ, जुन बिरामीलाई पटक्कै अनुभव हुँदैन । करेन्ट लगाएर निको भएका बिरामी पनि औषधिबाट निको भएसरह नै हुन्छन् । सामान्य र हल्का खालको रोगमा प्रायः करेन्ट लगाइँदैन पनि । डिप्रेसनका बिरामीप्रति अरूले गर्ने व्यवहार तथा उसको वरिपरिको वातावरणको पनि महफ्व हुन्छ । राम्रो व्यवहार गर्दैमा र अनुकूल वातावरण जुटाउँदैमा डिप्रेसन निको हँुदैन । तर, त्यसले उपचारलाई प्रभावकारी र छिटो चाहिँ बनाउँछ ।
(डा. शर्माको मनोचिकित्सक हुन् । यो आलेख प्रकाशोन्मूख पुस्तक ‘मानसिक स्वास्थ्यका विविध अनुभव’बाट प्रकाशन गरिएको हो । )
