-आविष्कार चापागाईं   दिनभर पानी परिरहँदा  म समझन्छु त्यो रात  रातसँगै निशासिएका ती आँत  बर्खै झरीमा रमाइरहेका छिमेकीका छोराहरु  अनि रित्तिएका मेरा यी हातहरु यसपालि पनि म कुरिरहेको छु,  बर्खै भेल,  थालमा एक अँजुली  टन्न भात सम्झिएर  हरियो बीउ, बाउसे, अनि हिलो माटो  माटोसँगै बगाएर लगेको  मसँगै रात बिताएकी मेरी अर्धाङ्गिनीपर खोलो बढ्दै जान्छ  मेरा यी आँखाहरू खेतको छुपुछुपु हिलो देख्छ, हरिया लहलह बालाहरू  फेलेका ती सुनका दाना  दानासँगै ब्युतिन्छन् हराएका  मेरा सपना, मेरा सपना सजाउने  मेरा काखमा लहलह गर्दै खेल्ने सानो खेलाउन बाँधले बाँधिएर बसेको त्यो पानी  अनि बाध्यतासँग गासिएको मेरो जवानी खोलै खोलो बगाई लग्यो  मेरा आँत सुकाउने उनको हातको कहानी दैवको लिला हो कि   प्रकृतिको खेल,  जति बिर्सौँ लाग्छ त्यति मनमा आउँछ भेल  रमाइरहेको रातमा  डय्म्म पाखो बजाँरिदा  बजारिएँ म खर्लप्प पुरिए   मेरा सपना  मेरा हात  मेरा हाँसो भगावन कसलाई सुनौँ  यो मेरो मनको भेल !  -भरतपुर–६  -चितवन मेडिकल कलेज