-झपेन्द्रराज वैद्यकोसँग न्यायको भिक मागौँ ? सर्वोच्चले न्याय दिन्छ तर सरकार मान्दैन । बन्दुकको भाषा बोल्छ सरकार यो हो ‘जनताको सरकार’ तर जनताको कुरा सुन्दैनन् ।  भजनमण्डलीहरू आफ्नै भजन गाउँछन् । आफ्नै सुर ताल छ बेताल छ स्वार्थ छ निपात–उत्पात छ । व्यापार अपार छ । निर्मला पन्तको दर्दनाक छ तर खै ? तिम्रो हैसियत निःशब्द निःसृत कायरहरू एक शब्द फुटेन मुखबाट न्यायको शब्द जति सीमा मिचियोस् जति मान्छे मारिऊन् यस्तो पनि के जिन्दगी ? दास भएर बाँच्नुपर्ने के जिन्दगी ? टीठ लाग्छ एउटा निरीह जिन्दगी । हनुमानचालिसा बल्झेको जिन्दगी । के लोकतन्त्र ? के प्रजातन्त्र ? सत्ताको संयन्त्रमा तिम्रो लोकतन्त्र जनता परतन्त्र ? केको भौतिकवाद ? केको मानवतावाद ? गन्तव्य छोडेका विगतका लुटेराहरू जनतालाई धोकैधोका बाटो बिराएका हत्याराहरू । जनता त आफ्नै बाटोमा छ । तिमीले साथ छाडे पनि निर्मला र सन्नी खुनाको न्यायमा जनसागर उठ्दा पनि संवेदनाहीन मियोमा बाँधिएका तिमी महिला हिंसाविरुद्ध एक शब्द खुलेन । बलात्कारपछि फ्याँकिएका चेलीहरूको अस्मिता र जीवन लुटिँदा न्याय माग्न गएका बालकले गोली खाँदा पनि अहँ तिम्रो आँखा रसाएन । तिम्रो व्यर्थको जिन्दगी के जिन्दगी ? कुनैले त पत्रकार भन्छौ साझा पत्रकार कि पार्टी पत्रकार ? चेलीको अस्मिता लुटिँदा पनि चोर दुलाबाट चियाउने आखिर कसको पत्रकार ? पार्टीको पत्रकार कि साझा पत्रकार ? नेविसङ्घले साथ दियो त न्यायलाई दियो । न्याय माग्नेहरू भँडुवा हुन् ? स्वतन्त्र पत्रकारिताको माग राख्नेहरू जनता भड्काउने हुन् ? वा जनता उठाउने ? कति डर र त्रास बाँच्नका लागि ? पद र प्रतिष्ठाको डर नोकरी र व्यवसायमा डर तस्कर र भ्रष्टाचारीलाई पार्टीको आड चाहिन्छ यसले पार्टीलाई सघाउँछ तर अन्त्यमा सडाउँछ पनि आत्मसमर्पणवादीहरू होसियार एक दिन अवश्य नयाँ बिहानी आउँछ । जनता जागे के लाग्छ ? सधैँ पैसाको खोलो बगाएर हुन्छ ? दलाल समाजवाद होइन जनता उठे नयाँ जनवाद आउँछ वैज्ञानिक समाजवादको बिहानी आउँछ । कथित कम्युनिस्टको खोल देशमा छ भद्रगोल हजारौँ बलात्कारका घटना धान खाने मुसा, चोट पाउने भ्यागुता न्याय माग्दा गोली जयभोलि ।