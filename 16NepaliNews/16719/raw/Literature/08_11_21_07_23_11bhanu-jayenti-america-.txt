नर्थ क्यारोलाइना – अमेरिकामा साहित्यिक कार्यक्रम गरी २०५ औं भानु जयन्ती मनाइएको छ ।नेपाली साहित्य समाज नर्थक्यारोलाइना र नेपाली पाठशालाले संयुक्त रुपमा कविता वाचन तथा बालबालिकाहरुबीच भानुभक्त विषयमा वक्तृत्वकला प्रतियोगिता गरी भानु जयन्ती भब्य रुपमा मनाएको हो ।सहआयोजक नेपाल सेन्टर अफ नर्थ क्यारोलाइनाका अध्यक्ष डा. बटु शर्माले विदेशमा बसेपनि नेपाली विद्यार्थीहरुलाई नेपाली भाषा र साहित्यप्रति झुकाव राख्न प्रोत्साहन गर्नका लागि ‘भानुभक्त र नेपाली भाषा’  बिषयमा बक्तृत्वकला प्रतियोगिता गरेको बताए।त्यसैगरी नेपाली साहित्य समाज नर्थक्यारोलाइनाले शिखर दुलालको अध्यक्षतामा नयाँ कार्यसमिति पनि चयन गरेको छ।समितिका उपाध्यक्षहरुमा नम्रता आचार्य र शिशिर खनाल, महासचिव  निर्मला राजभण्डारी  र कोषाध्यक्षमा सुजाता ढुङ्गेल  चुनिएको समितिले प्रेस बिज्ञप्तीमार्फत जनाएको छ।सदस्यहरुमा  डा. अच्युत शर्मा, बिक्रम गौतम, सुवास ढकाल,  डा. ऋषि बस्ताकोटी, गीता बस्नेत तथा  डा. दिपेन्द्र अर्याल चयन भएका छन्।साहित्य समाजले सन् २०१२ देखि निरन्तर घरदैलो मासिक कार्यक्रम गर्नुका साथै मासिक पत्रिका, बालकथा तथा कविता संग्रह समेत प्रकाशन गर्दै आएको जनाएको छ ।