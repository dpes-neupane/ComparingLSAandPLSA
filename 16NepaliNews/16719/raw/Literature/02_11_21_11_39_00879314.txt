
यो ओठको हाँसो
यो आँखाको पानी
उमेर छउन्जेल न हो
यो रूप यो जवानी
बित्छ जस्तो लाग्दैन
तर यो बितिदिन्छ
हार्दिन भन्दाभन्दै
समयले जितिदिन्छ
दिन जान्छ रात जान्छ
फेरि अर्को बिहानी
उमेर छउन्जेल न हो
यो रूप यो जवानी
यो ओठको हाँसो
यो आँखाको पानी
एकदिन यस्तो आउँछ
तिमी मात्र सहारा
छुट्छन् चढिसकेका
उकालो खोल्सो छहरा
तिम्रो मेरो माया यो
कसैलाई कहानी
उमेर छउन्जेल न हो
यो रूप यो जवानी
यो ओठको हाँसो
यो आँखाको पानी
उमेर छउन्जेल न हो
यो रूप यो जवानी
– एन्जेलस
