-डा. अच्युतशाली घिमिरे नारीहरु कोमल हुन्छन् डराएर मात्र बस्छन् घरधन्दामा मात्र अडिन्छन् समाजको उत्पादन र इतिहास निर्माणमा नारीहरु निकम्मा हुन्छन् भन्नेहरुलाई गतिलो पाठ दिँदै सार्वभौम संसदको सभामुख बन्ने शक्ति सङ्घर्षमा छिन् यति बेला शिवमाया !साच्चै उक्त पार्टीको सचिवालय लाचार प्राय बसिरहेछ पार्टीको ह्विपलाई नै चुनौती दिएकी छिन् उनले यो शक्ति आर्जनका पछाडि जो  सुकै जोडिऊन् उनको पृष्ठभूमि सङ्घर्षमय छ दक्षता र अभ्यासयुक्त छ ! र त आज बल्ल प्रश्न उब्जिएको छ– पितृसत्ताकै शिरोपर गर्दै हिँड्ने मात्रै छन् कि ‘शिवमायाहरु’ पनि छन् नेपाली राजनीतिमा ?के नारीको जन्म अरुले जे हेर भन्छ त्यही हेर्नलाई मात्र भएको हो ? के नारीको जन्म अरूले जे सुन् भन्छ त्यही सुन्नलाई मात्र भएको हो ? के नारीको जन्म अरूले जे बुझ् भन्छ त्यही बुझ्नलाई मात्र भएको हो ? सत्य र असत्य छुट्याउन नसक्ने कृत्रिम पुतली हुन् र नारीहरु ? कदापि होइनन् ढिकी, जाँतो र पँधेरोमा मात्र नारीको अस्तित्व देख्नेहरुले घरका थुप्रिएका जुठा भाडाहरुमा मात्र नारीलाई खुम्चिएको देख्नेहरुले बालबच्चा र सासूससुराको स्याहार सुसारमा मात्र नारीलाई अडिएको देख्नेहरुले आँखा उघारेर हेरून् अन्यायको विरुद्ध आवाज उठाउने शिवमायाको आँट र हिम्मतलाई !हो  स्वदेशलाई हामी जननी मान्छौँ नारीको एउटा रूप ! तर उही धर्म र सत्यको सभ्यता सिकाउने नारीमाथि फेरि पितृसत्ताको लाठीचार्ज अनि राजनीतिक हमला ! यो सह्य छैन र आँखाको ज्योतिमा प्रेमको गुलाफ फुलाउने र परेको बेला क्रान्तिको राँको पनि बाल्ने नारीहरुमाथिको राजनीतिक शोषण लाचार मनस्थितिहरु हुन्, कठै ! ऊ बेला सङ्घर्षमा पनि यी नारीका नसाहरु त्रासले काँपेर उठ्थे अनि क्रूर अदृश्य शक्तिहरुसँग लडाइँ लडिरहन्थे तर आज सत्तामा जाने बेलामा कसरी उनीहरु कमजोर सावित हुन सक्छन् ?सत्ताको असमान रणनीतिको भण्डाफोर गर्न, विभेदकारी  कानुनलाई उदाङ्गो पार्न, शोषित र सर्वहारा वर्गको  उच्च सङ्घर्षको नेतृत्व गर्दै शिवमाया भालेवाद प्रवृत्तिसँग भिडिरहिछन् ! साच्चै उनी घस्रिएर बसिनन् विश्वासको जादूमा विरताको सुगन्ध भर्दै बहादुरीको आत्म प्रदर्शन गरिरहिछन्, जो आफू सम्झिनन् तर देशलाई सम्झिएर लोभ र प्रलोभलनलाई थाँती राखेर र त ‘नारीहरुले केही गर्नै सक्दैनन्’ भन्ने समाजको फुस्रोधुस्रो प्रतिबिम्बलाई मज्जाले स्वाद चखाइदिएकी छिन्, साच्चै न उनीमा कुनै चिन्ता छ मन्त्री पद पाउनुको  न त छ चिन्ता व्यक्तिगत विकास र निजी सम्पत्ति जोड्नुको ! आखिर ! न्याय र समान अस्तित्वको लडाइँका निम्ति शङ्का र त्रासहरु पन्छाउँदै मुटु नकाप्ने प्रणहरुमा सत्ताधारी आफ्नै पार्टी विरुद्ध  झिल्का दिइरहिछन्, केन्द्रीय निर्णयहरुलाई पछाडि फर्काइरहिछन् ! बाह्य जात र धर्म अनि पितृसत्ताको  माखो हुन नचाहने निडर पङ्ख भएर उडेकी कर्मठ शिवमायाको म प्रशंसा गरूँ कसरी ?यति नै बेला खै म देख्दिनँ  कहाँ छन् आधा आकासको भाग  खोज्नेहरु ? विधि र प्रक्रियाका आधारमा उत्तराधिकारी मात्र बन्नेहरु ? आरक्षणका नाममा  दोस्रो भूमिका मात्र खोज्नेहरु ? के नेपाली राजनीतिमा पुरुष सँगसँगै सदिऔँदेखि लागेका यिनीहरुले  शिवमायाको छाया आफूभित्र अझै पाउन सकेका छैनन् ? वा अन्तर्विरोधको ढाकछोप गर्दै पितृसत्ताकै चाकडी गरिरहेछन् ? शिक्षण अस्पताल#नेपाली राजनीति