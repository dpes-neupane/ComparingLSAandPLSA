–नारायण पौडेलत्यो डायरी, जहाँ कोरिएका थिए आशाका अक्षरहरु सँगै थिए पीडाका बेदना अनि सपनाका किरणहरु ।सम्झन्छु म आज त्यो डायरी, जो मसँग साक्षात भएको भए बुझ्ने थियो उसले उसको अभाबमा खड्केका यादहरु ।अन्कन्टार जंगलमा कोरिएका सपनाका कथाहरुको यादमा, प्रियसीको प्रेमको बहकावमा,संसार जित्ने अभिलाषमा  योजनाको दस्तावेजको रुपमा साथदिने डायरी आज हरायो कमरेड ।हराएन यहाँ डायरी मात्रै, डायरीसँगै हल्काराको सपना हरायो, जीवनै हरायो  अस्तित्वको लडाईमा हारेको फौजीझैं बनायो  सम्झनाका कुइनेटाले पलपल तड्पायो  आवरणभित्रको अनुभूति र अनुभबको अभिब्यक्ति, सुकको पातझैं बनायो ।पिलोको पिपझैं जमेर रहेका मेरा विचार पोख्ने डायरी आज हरायो संस्मरण र आक्रोस पोख्ने मेरो वृत हरायो, मेरो आर्दशको कोट हरायो, खुद्रा चिन्तन हरायो र अन्तमा मेरो परिचय मबाटै हरायो किनकी मेरो मायालु डायरी हरायो कमरेड ।।  