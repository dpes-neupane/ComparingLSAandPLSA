-अच्यूत शाली घिमिरेजब संसारमा अन्धकार भयो तिमी दृष्टि बन्यौ ज्ञानरूपी वृक्षको तीतो फल चाख्यौ मानव मगजको मूर्खता खै बेकामको लाग्छ तिमी समीप आउँदा परमेश्वरको वरदान पनि भाग्छ ।द्रोणाचार्य तिम्रो सर्वज्ञाता अज्ञानको झालो फाल्ने, तिमी नै हौ देवता बालेर ती दियोहरु ज्योति तिमी छर्छौ विद्यार्थीको मगजमा सर्वगुण भर्छौ ।दौरा सुरवाल ढाका टोपी कति सुहाएको कोमल तिम्रा ज्ञानहरु चोखो नुहाएको शिष्ट तिम्रो बोलीचाली, छ है मीठो बानी परे तिम्रो सङ्गतमा हुने छौँ है ज्ञानी ।फूल जस्तै फुल्छौ तिमी विद्यार्थीका माझ जुनकिरीझैँ बलिदिन्छौ जब पर्छ साझ डाक्टर पाइलट वकिलहरु कति कति बने तिम्रै छ त्यो योगदान जहाँ जति बने ।काँडालाई तिखारी दिने तिमी हौ विद्वान पातलैमा दर्शन मिल्ने हौ साक्षात भगवान खियाई बस्छौ डुङ्गाहरु माझी दाइ बनी हाम्लाई वार पार गराई, भएका छौ गुनी ।उभ्याएर स्वाभिमानी उच्च सगरमाथा पढाउँछौ तिमी सधैँ अमर वीरगाथा जोड्यौँ सारा विद्यार्थीलाई राख्न पहिचान महान तिम्रो अभिभारा बनोस् ठुलो सान ।तिम्रो प्रतिभा, उच्च गरिमा सधैँ प्रेरणा भई रहोस् अमूर्त त्यो तिम्रो कला सञ्जीवनी बनोस् पूर्णिमाको दिन आज तिम्रो पाउमा पर्छु तिम्रै औँलाको इसारामा आफ्नो पाइला सार्छु । 