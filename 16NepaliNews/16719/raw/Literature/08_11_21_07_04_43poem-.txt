    -भुवन रोका “मित्रजी”अत्याधुनिक स्टुडियो, मौलिक धुन ब्रान्डेड सुटमा एक महिला, एक पुरुष न्यानो स्वागत संगै सुरु हुन्छ  हरेक घण्टा, हरेक बार टेलिभिजनमा समाचारस्टुडियोको बनावट त्यहाँको सजावट झट्ट हेर्दा लाग्छ  यस्ता हुनेछन् समाचारका हेडलाईनहरु “संसारको ठुलो कोसी जलविद्युत योजना  अन्तिम चरणमा, उज्यालो खोजिरहेका छिमेकी देशहरु  नेपालको शरणमा” “सफलतापूर्वक पुरा भयो  सरकारको पाँच बर्षे कार्यकाल, संसारको सबैभन्दा सम्पन्न देशमा  यो बर्ष पनि नेपाल” “संसारका दस सुन्दर ठाउँहरुको सुचीमा सबै नेपालका गाउँहरु परे, छिटो खेती गर्न सक्ने रोबर्ट  नेपाली बैज्ञानिकहरुले आविष्कार गरे” “नेपालले माग गर्यो ठुलो संख्यामा कामदार, आबेदन हाल्ने सबै विदेशी बेरोजगार” “नेपालको आकासे रंगशालामा विश्वकपको समापन, नेपाललाई सातौपल्ट  उपाधीको आसन”तर बिडम्बना सुरु हुन्छ समाचार  दलहरुको दलदलको कुराबाट  चेलीको च्यातिएको चोलो अनी  फुटेका चुराबाट  अगाडी पढ्छ समाचार  सरकारले सरकारसंगै अधिकार मागेको सिंहदरबारदेखि स्वास्थ्यचौकीसम्म भष्ट्रचारमा लागेको अब विज्ञापन  देखिन्छ  आकर्षक ड्रेस, ठुलो भवन स्कृनमा लेखिन्छ  कम्प्युटर र विज्ञानको समय मुल्यवान शिक्षाकोलागी यो विद्यालय लगत्तै प्रत्यक्ष रिपोर्ट आउछ शिक्षित बेरोजगारहरुको आन्दोलनले  जलिरहेको शहरबाट सपना झुन्ड्याएर स्कुल जान तयार तुईनको बगरबाट  सिंचाइ नपुगेर सुकिरहेका खोलामाथिका खेतबाट सपना उडेर बाकस भित्रिने एयरपोर्टको गेटबाट  विदा माग्छ समाचार विदेशी ऋणको भारबाट अन्तराष्ट्रिय सबै खेलहरुमा नेपालको हारबाटसाच्चै साहसी योद्धा हुन् यी समाचार वाचकहरु  जसले  लड्नुछ दिनभरि समाचारसंग लडाई  फर्कनुछ साँझमा घर डराई डराई  खानुछ जसोतसो केही गाँस  बस्नुछ केही घण्टा बास  पढ्नुछ भोलि पनि उस्तै समाचार  उता  पर्खिरहेछन् श्रोता-दर्शकहरु बिहानीको पहिलो नमस्कार   