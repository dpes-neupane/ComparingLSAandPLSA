  नाउँमा नेपाल बन्दको हुने गर्थे नानाथरी बन्द । केहि हुन्थे विप्लवका केहि बन्द राजपाका ॥हुन्थ्यौ हामी भागदौडमै यता जानु कि त्यता जानु । भन्दै यो गर्ने र त्यो गर्ने न थियो फुर्सदले खानु ॥जाँदैन कोहि भगवान पुज्न छन् बन्द मन्दिर-गुम्बा, मस्जिद-चर्च पनि । मन्त्र छ बाच्ने एउटै मात्र बस्नु घर भनि ॥सिकायो विस्वलाई भातृत्व भयो सम्बन्धको पुनर्निर्माण । भयो समस्या एउटै विश्वको अविस्मरणीय बनि क्षण ॥फुर्सद पनि दियो यसले जमघट हुने परिवारको । पढ्ने लेख्ने नाच्ने गाउने सिर्जना गर्ने साहित्यको ॥   यो विश्वव्यापी बन्द कोरोनाले    दियो मौका मूल्य बुझ्ने जीवनको । फेर्दै छ श्वास यो धर्तीले आज निर्मल स्वच्छ पवनको ॥निर्धक्क भइ खै कुन्नि ! पाउँला र ? हिँड्नलाई । हारेर गयो भने यदि यसले सदाझैँ दिनचर्या गर्नलाई ॥हामी त सामाजिक प्राणी ! सिकायो तर्किन एक अर्कालाई । यसको बन्दमा त हामी सबै गर्दैनौ आँट बाहिर निस्कनलाई ॥नबनाऔ हामी मजाक सामाजिक दुरी र एकान्तबासको । हैन भने बास हुन्छ पक्कै भोलि अस्पतालको । ।देखायो कोरोनाले आफ्नो ताकत दिए जस्तो गरि सजाय । गरौला की कतै हामी ? यसको खुबी माथि विजय । ।हामी त चेतनशील प्राणी स्विकार्छौ जस्तो सुकै परिस्थिति । धैर्य, शान्त र साहसी हामी अडिग हाम्रो मनस्थिति  । ।सधैभरि  धुवा र धुलोले आकाश पनि ढाक्दथ्यो । घ्यार घ्यार र टिट टिटले कानै पनि पाक्ने गर्दथ्यो । ।  #साहित्य