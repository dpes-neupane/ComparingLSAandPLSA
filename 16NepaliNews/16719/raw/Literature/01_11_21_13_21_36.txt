-प्रिति कार्कीनारी माथी कोरेका सारा असमानताका  रेखा कुल्चिएर  चल्छु ।  छैन स्वीकार   मलाई दोस्रो दर्जाको मानव हुन, किनकि म पनि  पुरुष समान  अधिकार बोकेर हिड्छु । तिमीले कोरेको चरित्रको सिमानाले मेरो चरित्र  निर्धारण  गरे सम्म हो म  तिम्रो नजरको  चरीत्रवान हुन सकिन ।   मलाई मात्रै लागू हुने कानुन  कहिले मानिन बतिस लक्षणको कसिमा     कहिले  आफुलाई  कसिन । पढ्दिन  नारी शिक्षा  घुम्टो भित्र  पसेर   दिन्न गर्न   राज कसैलाई  ,मेरो शरीर माथी  म तिमिले खेल्ने गुडिया  हैन    किनकी जिवित अस्तित्व  छ  मेरो त्यसैले    हो म तिम्रो नजरको गुणवान  हुन जानिन  ।   म बाचेको समाजले  भन्छ घर भित्र  लुक्नु पर्छ , जीउ मात्रै  किन?  मुहारै छोप्नु पर्छ  म पुरुषको निगरानीमा  बस्नु पर्छ।  नत्र म फेरि कुनै बलात्कारी को नजरमा पर्छु रे बम्बाईको कोठीमा बेचिछु रे  मेरो चरीत्र  लिलाम हुन्छ रे  , म फेरि बदनाम  हुन्छु रे तर मेरो  अँखाले खुला आकाश  हेर्छ सिमाहिन धर्ती  देख्छ , डरत्रासलाई चिर्न थाल्छ , फेरि पनि बाच्न खोज्छु स्वतन्त्र जीवन,  हो त्यसैले म मर्यादावान हुन जानिन  ।  मेरो ईज्जत् सिसा सरी रे कसैले छोईदिए दाग धब्बा  लाग्ने ,  मेरो जीवन  कठपुतली सरि रे,   सधै तिम्रो  ईसारामा नाच्नु पर्ने , तिमी सधै स्वतन्त्र  पन्छी , अनि म?  निति-नियमरूपी  पिंजडाको बन्दी। तोड्दैछु म  यो पिंजडा , नकार्दैछु म माथि  लाग्ने वाईयत लाल्छना त्यसैले आफुलाई  तिम्रो  नजरकोको  नैतिकवान  हुन  जानिन ।  मलाई यति सम्झाई देउ,  खोलेर चेतनाका अँखाले तिमी पुरुष जाती म नारी जाती नयाँ सृष्टि-रचनामा  बराबर छ   हिस्सादारी  , तर फेरि पनि तिमी मेरो मालिक म कसरी भएँ तिम्रो दासी । कदापि स्वीकार छैन यो  विभेद छ म भित्र पनि विवेक,  हो त्यसैले  तिम्रो  नजरको ज्ञानवान  बन्न  सकिन ।