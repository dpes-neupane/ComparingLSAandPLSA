खगेन्द्र गिरी ‘कोपिला’ नहाँसेको भए लजालु हाँसो, प्यार कहाँ हुन्थ्यो ? नपाएको भए आँखाको नासो, प्यार कहाँ हुन्थ्यो ? आकर्षण, प्रस्ताव, समर्पण, अन्जानमै भए पनि–  हुँदैन थियो यदि यो गुनासो, प्यार कहाँ हुन्थ्यो ?फूलभन्दा दिप्त हुन्छ अनुहारको रङ्ग । सम्हाली राख्नुपर्छ बडो जतनसँग । सङ्केतमैं व्यक्त हुन्छ हृदयको भाषा– मौन नै रहे पनि सम्बन्धका प्रसङ्ग ।न तृष्णा छ न कुनै भोक छ । न चिन्ता छ न केही शोक छ । नियाली हेर्नुस् त यो दिलमा– संसारले खोजेको सबथोक छ ।मायाले अग्लिएको मन कहाँ लगेर राखुँ ? खुसीले सङ्लिएको मन कहाँ लगेर राखुँ ? बिर्सिंदै सम्झेका पलहरू आँखामा नाँचेर– मैनझैं पग्लिएको मन कहाँ लगेर राखुँ ?अभप्सिा मात्रै छन् मसँग, हृदयभरि सजाएका । केही हुरीले जोगाएका, केही आँधीले बचाएका । मनको आश्रयस्थललाई, बिसौनी ठान्दै पर्खिएका– कति छन् कति सपनाहरू, यी आँखामा अटाएका ।                               