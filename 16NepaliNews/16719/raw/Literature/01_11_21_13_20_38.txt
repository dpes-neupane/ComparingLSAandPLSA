काठमाडौं– कवियत्री शोभा सुनुवार (जुलियट)द्वारा लिखित कविता संग्रह ‘उरुर’को लोकार्पण गरिएको छ । कोटेश्वरस्थित सुनुवार सेवा समाजको भवनमा आयोजित एक कार्यक्रममा भाषा आयोगका अध्यक्ष डा.लवदेव अवस्थीले संग्रह लोकार्पण गरे ।अवस्थीले दुईभाषामा कलम चलाउन सक्नु महत्वपूर्ण कुरा भएको बताउँदै नेपालमा भाषाहरूलाई मकाजको रूपमा लान नसकिएको बताए । उनले भने, ‘परिवारमा मात्र बोलिने, परिवार पनि छुटफुट भइरहेकोले भाषा समस्यामा पर्दै जानु प्रमुख कुरा हो ।’कार्यक्रममा प्राज्ञ श्रवण मुकारुङले भाषा बलियो भएमा साहित्य बलियो हुने कुरा बताए । मातृभाषाको विकास भएमा मात्र समुन्नत मानवको विकास हुने र मानवको विकास भए देश विकास हुने मुकारुङको कथन थियो । मुकारुङले नेपाली भाषामा १०% भाषाभाषीबाट आएका शब्दहरू रहेका छन्, त्यसैले सम्बृद्ध नेपाली भाषा बनाउन मातृभाषाको संरक्षण अपरिहार्य रहेको पनि बताए ।नेपालका भाषाहरू लोप हुने क्रममा रहेकैले सुनवार भाषिक कवि शोभा सुनुवारको यस कृतिलाई चुप्लु समाजले प्रकाशन गरिएको कुरा समिर मुखियाले बताए । चुप्लु समाजले ‘भाषाको लागि साहित्य’ अभियान चलाउँदै आएको छ ।कार्यक्रम सुनुवार सेवा समाजका अध्यक्ष रणवीर सुनुवारको सभापतित्व र उत्तम सुनुवारको सञ्चालनमा सम्पन्न भएको थियो । चुप्लु समाजले प्रकाशन गरेको उक्त कृतिको मूल्य ३००÷– (तीन सय रुपैयाँ) रहेको छ ।   