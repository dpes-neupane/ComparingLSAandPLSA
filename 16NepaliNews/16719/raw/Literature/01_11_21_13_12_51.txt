-साकार बाबु सुवेदी मेरा बिहान अनि साँझहरु खिसि गर्छन्, तँ तैँ माझ भुल्दैछस्, म बर्बाद हुंदै छु । घोप्टिएर चुक बनेका रात बात गर्छन्, तँ गुमाउँदै छस्, म बेपरवाह चल्दै छु ।मेरा जाँदा र आँउदाका बाटा भन्ने गर्छन्,  तँ स्थिर भइस्, म तेरा लगि दौडदै छु । समयको सेरोफेरो, न तेरो हो न मेरो, तँ कर्म बुझ्दैनस्, म मेरो धर्म नास्दै छु ।मेरा हिउँद अनि बर्षाका बुट्यानहरु भन्छ्न्, तैंले मौसम बद्लिइस्, म एकैनासले बढ्दै छु । अष्टवक्र झैँ बाटो तेरो हो, कुमालेको चक्र मेरो,  तँ गन्तव्य भुल्दै छस्, म भवितव्य देख्दै छु ।मेरा झुल्किने अनि अस्ताउने घामहरु भन्छन्, तैँले हत्केला अघि बढाइस्, म परावर्तित हुँदै छु । ग्रीष्मको मध्यान्न तेरो हो, शिशिरको घाम मेरो, तँ उदाउन छोड्दै छस्, म अस्ताउन डराउँदै छु ।मेरा औंशी अनि पूर्णिमाका चन्द्रहरु भन्छन्, तँ अनुहार छोप्दै छस्, म तेरो अकार लिँदै छु । आधुनिक मुखुण्डो तेरो हो, कालो कपोल मेरो, तँ लाखे नाच्दै छस्, म विधाता बास गराउँदै छु ।मेरा फक्रने अनि ओइलाउने फूलहरु भन्ने गर्छन्, तँ वर्ग बिर्सिदै छस्, म हरेक मौसम स्वर्ग मै छु । उन्मादको सिंडी तेरो हो, सर्वहारा बीचको प्रेम मेरो, तँ निदाउन छाड्दै छस्, म बिउँझिन डराउँदै छु ।                      #कविता