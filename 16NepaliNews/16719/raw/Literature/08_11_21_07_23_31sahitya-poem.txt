-हरि थापा  नव जवानहरूको ठूलो सपना उडेर पक्षीझैँ, बडेमानको जहाजमा अटल तन मन सबै स्वदेश छाडेर दुई हात जोडी, विन्ती बिसाई साहु महाजनसँग ऋण काढेर ।जाबो एउटा शरीर साथमा लिएर रङहरू सबै स्वदेश छाडेर, आफू चाहिँ फुस्रो  जहाजभन्दा पनि कैयौँ गुणा ठूलो सपना बोकेर बन्दैछ एउटा किसानको छोरो लाहुरे ।लिएर बा, आमाको सिर्फ एउटा आशीर्वाद छाडेर जीवनसाथी अनि एउटा मायाको चिनो  एक पटक टोलाउँदै च्यापेर काखी सम्झँदै आँखा बन्द गरेर भैदियोस् यो सब सपना सम्हाल्दै कोमल मन  बनाउँदै छ चट्टान जस्तो कडा उठाउँदै छ बीस केजीको घन  तोड्न फलाम ।पुगेको दिन प्रदेशमा धिक्कार्छ आफूले आफूलाई सम्झन्छ देश छोड्दाको पीडा देखिन्छन् भरिएका परेलीका डिलहरू विस्तारै खस्छ तप्प एक थोपा  झस्किन्छ र सुक्क गर्दै भाच्छ औँला गन्छ घर फर्कने दिन ।पहिलो दिन,  देख्दै तर्सिन्छ, कठिन काम तैपनि सुरु गर्छ  निकाल्छ राल सिँगान र पसिना टोलाउँछ एकैछिन फर्किन्छ उनको मन स्वदेश उखरमाउलो मध्यान्नको तातो घाम सक्दैन सहन, गर्छ छटपट र ढल्छ बालुवामा  अपूरै रहन्छ त्यो ठूलो सपना ।