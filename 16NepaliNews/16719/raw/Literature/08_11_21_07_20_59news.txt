-पिपला ढुङ्गाना सपनामा  आज आमा मझेरीमा बामे सर्दै थिइन् सम्झेर सन्तान रापिलो तापले पिरोलिएर ।भनिदिएँ मैले आमा यता पनि सन्तान तिमीले देखे जस्तो खुसी छैनन् सपनाहरूले थिचिएका तृष्णाले गलेका र तृप्तिविहीन उनीहरूको अनुहारमा मुस्किल छ खुसीको एक धर्सो भेट्टाउन । र पनि अभिनय गरेर बाँच्दैछन् जसरी रङ्गमञ्चमा अभिनय गर्छ एउटा कलाकार ।आमा  दूरी मेटाउन सपना र विपना बीचको दौडिरहेका तिम्रा सन्तानहरू कहिलेकाहीँ बिर्सेर दौडिन्छन् तिमी पनि धर्तीको कुनै कुनामा दियालो बालेरै पुकार्छ्यौ उनीहरूको दीर्घायु भनेर ।चिसो सम्बन्धको कठ्याग्रिँदो तापक्रम बढाउनमै व्यस्त छन् । बिर्सेर तिम्रो पोल्टाको न्यानो  र पनि तिमी पुकारी रहन्छ्यौ उनीहरूको हाँसो, खुसी र जीवनआमा तिमी सपनामा नआउनु है मलाई झन् पोल्नेछ मैले ननिभाएको जिम्मेवारीले नदिएको समयले र कतै लगानी गरेको मिथ्या सङ्घर्षले