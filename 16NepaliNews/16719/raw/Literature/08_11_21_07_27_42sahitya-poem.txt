-भुवन रोका  म सानो छँदा गाउँमा रहँदा बिर्खे दाइ दिनभरी खेताला धाउँथे साँझमा प्रायः हाम्रो घरमा आउँथे बाहिर दलानमा बस्थे तर जति पल्ट आउँथे  एउटा नयाँ कथा सुनाउँथे म बिर्खे दाइ भनेपछि हुरुक्कै कथा भनेपछि झनै फुरुक्कै तर कहिल्य नजिक बसेर  कथा सुन्न पाइन किनकि परम्पराको चुरीफुरी थियो त्यसैले सायद एउटा दूरी थियो  म घरको दैलो भित्र मुडामा हर्के दाइ घर बाहिर घुँडामाउसले चिरेको दाउरा जलिरहेको हुन्थ्यो अगेनोमा उसैले फलाएको अन्न  पाकिरहेको हुन्थ्यो चुलोमा अनि हामी रमाएर खान्थ्यौँ उसैले बनाएको थालमा  तर हर्के दाइ कहिल्य भित्र छिरेनन्  किनकि  काजी र पाजीको विभेद थियो यो छुट्याउने वेद थियो  म घरभित्र थाल र कचौरीमा हर्के दाइ घर बाहिर दुना र टपरीमाहर्के दाइसँगै आउँथ्यो ‘बिर्खे’ उसको छोरो  उमेर उस्तैउस्तै उसको र मेरो  म स्कुल जाने बेला ऊ बासँगै जान्थ्यो मेला एक दिन  मेरो हजुरबाले मेरो किताबको झोला हर्के दाइलाई दिँदै छोरो स्कुल पठाएस् पढेर ठूलो मान्छे होला भनेको दिन  प्रजातन्त्र आयो रे  अनि बिर्खे स्कुल जान पायो रे  तर  परीक्षाको सफलताको निम्ति  बिर्खे कहिल्य मन्दिर छिरेन किनकि   भगवानको पारा र संविधानको धारा मिल्दै मिलेन  म मन्दिरभित्र भगवानसँग ऊ बाहिर चप्पलका थानसँगआज बिर्खे पनि विदेशमा  म पनि विदेशमा अझै भनौँ  एउटै रेस्टुरेन्टमा  कैले ऊ मस्काउँछ म पखाल्छु कैले म मस्काउछु  ऊ पखाल्छ कैले हसाउँछ  कैले घरको दुःख पीडा सुनाएर रुवाउँछ ऊ सधैँ काममा आउँदा  एउटा ब्रेड किन्छ आधा टोक्छ आधा बोक्छ अनि मलाई दिन्छ  यहाँ त एउटै चुल्हो र दलान छ खाना खाने सामान पनि समान छ एक दिन मलाई बोलायो एकान्तमा दुःख खुसी रिस व्यङ्ग्य व्यक्त गर्यो शब्दमा “मेरा बा ! ऊ बेला, तिम्रो घरको पाजी तिमी ! यो बेला, विदेशीको पाजी  भयो भयो अब धेरै  फुर्ती नगर काजी  मेरा बा पनि मन्दिर छिर्न थाले रे निखोटाङ, नेपाल हाल : टोकियो, जापान