-लक्ष्मण सिटौला            प्रिय मुटु !  तिमीलाई याद छ होला ! हामी गाउँमा हुँदा  मैले तिमीलाई बाँसको सुकेको पातमा  प्रेमपत्र लेखेको राम्रो सफेद डफा स्कुल छुटेपछि बाँसघारीबाट लिएर जान्थे  होमवर्क गर्दा पेन्सिलको तीखो टुप्पोले कस्तो राम्रो हार मिलाएर लेखेथे तिम्रा लागि पातमा प्रेमपत्र !तिम्रो आवाज सम्झिन्छु म तिम्रो मीठो हेराइ याद छ अझैसम्म  सबै कुराहरू धमिलो हुँदै जान्छन् जिन्दगीमा,  तर ! तिमीसग बिताएका सुनौला पलहरू बिर्सिन्न बिर्सिन्न तिमीले साटेका इन्द्रेणी स्पर्शहरू अथाह आशाको नदीमा पौडिँदै आँखाको कुवाबाट माया सार्दै कस्तो राम्रो हार मिलाएर लेखेथँे तिम्रा लागि पातमा प्रेमपत्र !तिमी पानी लिन आउने धारोमा कुरिबस्थे तिमी घाँस काट्न आउने बारीमा लुकिबस्थेँ तिमी पत्कर सोर्न आउने वनमा ढुकी बस्थेँ  जब हिउँदमा स्कुल लामो दिनका लागि बिदा हुन्थ्यो छुट्टीका दिनहरूमा तिमीसँग भेट नहँुदा म तिमीलाई धेरै मिस गरिरको हुन्थे, त्यतिबेला  कस्तो राम्रो हार मिलाएर लेखेथेँ तिम्रा लागि पातमा प्रेमपत्रठूलो एकादशीमा त्रिवेनी नदीमा फूल तार्दा फूलको डोलीसँगै सँगै पछि लागेको याद छ त्यही डोलीसँगै तिमीलाई दुलही बनाएर  घर भित्र्याउँछु भनेको पनि याद छ गाउँघरमा रोदी लाग्दा मादलुको घिन्ताङ्गमा तिमी र मसँगै नाचेको पनि याद छ छिमेकीको घरमा  सत्यनारायणको पूजा लगाएको बेला प्रसाद बाँड्दा तिमीलाई धेरै दिएको पनि याद छ तिमी पहिलो चोटि छुई हुँदा धेरै दिन भेट्न सकिनँ त्यतिबेला  कस्तो राम्रो हार मिलाएर लेखेथँे तिम्रा लागि पातमा प्रेमपत्रजिन्दगी ! सम्झनाको कुलेसोमा बगिरहने पानी त रहेछ नि ! म गाउँमै छु । हामी पढेको स्कुल त्यहीँ छ । ढुङ्गे धारो त्यहीँ छ । बरपिपलको रूख उस्तै छ । लिखु खोला उही गतिमा बगिरहेको छ आज पनि  पाठक बाको बारीमा बिरिमकली फुलिरहेकै छ बस्नेत बा भूकम्पमा बिते ।  हामी स्कुल जाँदा बाटोमा उभिने रिठ्ठाको बोट बूढो भएर ढलिसक्यो ।  माथि गुरुङ गाउँका घरहरू धेरै भत्किए भञ्ज्याङ्थोक छेवै भएर आजकल गाडी गुड्छ । पाङग्राको झ्यालनिरको धारो सुक्यो नि ! जहाँ तिमी र म पानी छ्यापा छ्याप गथ्र्यांै त्यही सम्झनाको साँझमा लेख्दैछु तिम्रा लागि पातमा प्रेम पत्रसिम्खेतकी पाकु दिदी बितिसकिन् जसले तिमीलाई  मेला गएको बेलामा अचार लुकाएर दिन्थिन् लोकते दाइ पनि बिते आजकल गाउँ शून्य छ गाउँमा काम गर्ने मान्छे छैनन् सोतीको पखेरामा सिरु उम्रेको छ  तिमीलाई कुनै बेला माइती गाउँको याद आयो भने एक चोटि फर्केर आऊ है ! तिम्रो बुबाले सारेको वरपीपलको बोट ठूलो भइसकेको छ एक चोटि बुबाले चिनेको चौतारी हेर्ने निहुँ गरेर भएनि आउन है ! तिमी बिहे गरेर दूरदेश गएको पनि दस वर्ष भएछ हाम्रो गाउँमा यतिबेला ऐंसुलु र काफल पाकेको छ आज धेरै सम्झना आयो कस्तो राम्रो हार मिलाएर लेख्दैछु तिम्रा लागि पातमा प्रेमपत्रतिम्लेत मलाई बिर्सी पनि सक्यौ होला है ! दुलाहा पाएपछि मलाई किन सम्झ्यौ होला र ! थाहा छ नारी धरती हुन्  सहन पनि  सक्छन् बिर्सन पनि सक्छन् तर मलाई बिर्सनुपर्ने कारण नै के थियो र ? कुनै दिन जिन्दगीमा भेट भयो भने तिम्रो मायामा मैले आँसुले लेखेको  पातको प्रेमपत्र अवस्य  देखाउने छु  जसलाई मैले– आफ्नो सिरानीमुनि लुकाएर राखेको छु बडो जतनले  आमाले देखिन् भने फाल्दिन्छिन् किनकि मेरो बिहे भएको छैन आजसम्म !! तिमीलाई त्यो पत्र दिएपछि मात्रै  म फेदी गाउँको साइलीलाई हेर्न जाँदैछु कुरो मिल्यो भने आगुमसम्म  म पनि बिहे गर्दैछु ।  म पनि दुलाहा हुँदैछु !! आजलाई यति है !!!!