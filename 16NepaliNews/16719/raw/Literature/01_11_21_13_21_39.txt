पूर्ण ओलीकविता पिउने लतले उमारेको तलतल छ मेरोसमयको निकोटिनयुक्त धुवाँ स्वाट्ट पिएरआफ्नै सपनाहरुको खरानी झार्दैनठोसी फालेको थिएँ पुत्ताइरहेको शब्दको ठूटोशआफ्नै बारीको पुछारको फोहर फाल्ने थुप्रोमा । सल्किएछ आफ्नै भविष्य सुकाइरहेका पत्करमासमयको हावाले फुकिदिँदादनक्कै दन्कियो भावको आगोटिप्यो अँगालोमा समिपको हरिया सम्भावनाका मुनाहरुमेरो चारदिवारभित्रकामनहरु जलेअद्यापि कमाएका आत्मसम्मानहरु जलेहोशियारसाथ जोगाएका आशाहरु जले, विश्वासहरु जलेमेरो अवनतिमा तिमी आफ्नै छातिको ढ्याङ्ग्रो ठटाउँदै एक फड्को हाँसोसहित तुष्टिको छाद ओकल्यौ । यतिसम्म ठीकै थियोतिमीले पनि रातारात सुटुक्क फालेका रहेछौमेरै बारीको त्यही फोहोरमापदको फित्ता छिनेको चप्पलप्रतिष्ठाको नाइरो चुँडिएको कट्टूर अहंकारको भुत्ते चुप्पीले काटेको तिम्रो शिरका जीर्ण रौँहरुती सबै भेट्टाएछ दन्किएको आगोले, किन छोड्थ्यो ? तिम्रो ध्वाँसको गन्धले मेरो बारीमा पुत्ताएको ध्वाँसोसहितको धुवाँजब पस्यो तिम्रै झ्यालको कापकापबाट तिमीभित्रतिमी निसास्सियौ र त्यो आगोमा आफ्ना नजर फाल्यौ धुवाँ हम्कन हातखुट्टा फाल्यौ, टोपीसँगै शिर फाल्यौअनि सल्कियो तिम्रो मन र चेतमै आगो लाग्योतिम्रो छिनेका चप्पल जल्दा आफ्नै पाइताला जलेको ठान्यौच्यातिएको कट्टु जल्दा गुप्ताङ्गै जलेझैँ जल्कियौझरिसकेको रौँ जल्दा शिरनै पुत्ताएझैँ बुर्लुक्बुर्लुक् उफ्रियौ'ऐया ! आत्थु !!' गर्दै चिच्यायौ,मलाई तथानाम गाली गर्‍यौर पञ्चायतसम्म छाँद हाल्यौ । म के जवाफ दिऊँ तिम्रो पञ्चायतलाई ?मेरो फोहोरमा तिम्रो फोहोर नमिसाउनु थियो ।फोहोरमा फोहोर मिसाउन हुन्छ भन्दै तिमीले उक्साएकागञ्जागोल चीसा शब्दजालको सहायतालेफैसला हान्नेछ उसले मेरो पिउने अधिकारमा धावा बोल्दै ।तिम्रो नुन खाएको पञ्चायती इन्साफ मैले माने पो ? कि त नमिसाऊ तिम्रो फोहोर मेरो फोहोरमाकि सम्हाल तिम्रै कुहिएको मन वा गएगुज्रेको नजरयो कविताको धुवाँ पिउने तलतल तम मरे छोड्न सक्दिन !मैले मेरै फोहोरमा ठूटो फालेको आहारिस गर्छौ भनेत्यता फाल्न छोडेरफालिदिनेछु तिम्रै भविष्यबारीको गुप्त भण्डारकक्षभित्रनिभाई ननिभ्ने राँकिएका शब्दहरु ।   