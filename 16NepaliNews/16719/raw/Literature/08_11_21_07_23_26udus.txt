सरिता ढुङ्गानापरिस्थिति र मोडहरू जस्तोसुकै आओस् अरुका चाहना र इच्छाहरू जे सुकै रहोस्  आफू बाँच्नलाई अर्कालाई निरन्तर डस्दै आफ्नै स्वार्थमा मोटाउँदै छन् ती उडुसहरूदिनको उज्ज्यालो र मासमा लुकेर  एकान्त तथा रातको चकमनन्तामा जुटेर बालक, वृद्वा ,युवा रोगी केही पनि नभनी आफ्नो जीवनकालभरि नै अर्काको रगत चुस्दै आफ्नो भुँडी भर्छन् ती दृश्य र अदृश्य उडुसहरूकिनकि उनीहरूलाई बानी परेको छ अर्काको रगत चुसेर बाँच्न  सुन्दर भविश्य र मीठो सपनालाई खोस्न आफैँ मपाईँ बन्दै एकान्त र रातको चकमन्नतामा आफ्नो छुट्टै विशाल जुलुस निकाल्न आ-आफ्नै भाषा र संस्कारमा रमाउन  अनि आफ्नै मात्रै दौँतरी जमाउन  अर्कैको संरचनामा उफ्रँदै  अर्कैको रगत र पसिना चुस्न निकै तुजुक र फूर्तीका साथ भित्ताभित्तामा तछाडमछाड गर्दै दगुर्न  अनि सबै संसारै आफ्नो जस्तो गर्न मौका पर्नासाथ फेरि अर्कालाई नै डस्नन त कुनै कानुन बनेको छ यस्लाई ? न छ कुनै नीति र नियमहरू यहाँ को आफ्नो र को पराइ सबै समान  त्यसैले ऊ कसैसँग कहिल्यै झुक्दैन बरू मौका मिलाएर अरुलाई डसिरन्छ आफू मोटाउन अर्काको सपना लुटिरन्छकसैको भावना बुझ्नु पनि छैन  न त अर्कालाई डसेर शिखर नै चुम्नु छ बस् बाँच्नु छ उसलाई बढो फूर्तीका साथ नाच्नु छ केवल आफ्नै निजी स्वार्थमा आफ्नो र पराइ जीवनकाल भरिनै चिन्नु छैन  किनकि तिनकै रगत चुसेर आफू मोटाउनु छ अरुकै संसारमा आफ्नो अधिकार जमाइ फेरि मौका पर्नासाथ तिनैलाई डस्नु छ  तर थाहै छैन कुन बेला अरुलाई डस्दाडस्दै  आफैँ मर्नुपर्छ भनेर त्यसैले ती उडुसहरू  आफ्नो सम्पूर्ण जीवनकालभरि नै डसिरहन्छन् अरुलाई डस्ने संजालमा आफैँ धेरै फसिरहन्छन् ।