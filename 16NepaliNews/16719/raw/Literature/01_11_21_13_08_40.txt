 (जाजरकोटका नवराज विश्वकर्मा, जसले जातिय विभेद तोड्दै प्रेम गरे बापत मृत्युु  उपहार पाए ! कथित जातीय उच्चताका अहँकारीहरूले उनलाई कुटपिट गरेर मारे। हार्दिक श्रद्वा सुमन- नवराज विक)ए ब्राह्मणवादी बुख्याँचा ! म जाजरकाेटे विश्वकर्मा, नवराज विश्वकर्मा, जातीय विभेद र छुवाछूत विरूद्वकाे फिलुङ्गाे प्रेमिल हृदयकाशकाे याैटा जिवात् । शुष्मिल हृदयकाे सुमधुर गीत ।मसंग थिएनन् तँसंग जस्ता जातीय छुद्रताहरू । तँ भित्र जस्ता अविवेकी ज्ञानहरू । हाे! मभित्र थिएनन् तँ भित्र जस्ताे कलुषित पशुत्व र, मर्यादाहीन दानवीयता ।ए, कलंक मानवताका ! ए, स्वघाेषित पुज्य ! म नवराज विश्वकर्मा तेरा शास्त्रकाे पैतालोबाट जन्मेकाे धुलाे । तर, तर  मेरै पाैरख र सिर्जनामा त फूलिस् तँ पनि मेरै सेवाहरूबाट त हुर्किईस् र बढिस् तँ पनि । मेरा पसिनाहरूमा हुर्किएकाे तँ मेरा पाैरखहरूमा माैलाएकाे तँ कसरी निर्माणीईस् यति धेरै निकृष्ट र निर्दयी कसरी बनिस् यति धेरै क्रुर र आततायीबिना कुनै बिठ्याँई   शुष्मील छातीमा, फूलिरहेकाे म भिरफूल तेराे कथित जातीय उच्चताले तेरा बिद्रुप अमानवीय क्रुरताले सहेन मेराे प्रेमकाे ईन्द्रेणी र च्यातिस् पचेन मेराे खुला आकाश र ढाकिस् । तर नबिर्सी दुष्ट बुख्याँचा ! याे त हाम्राे समय हाे याे पाैरखी र सिर्जितहरूकाे समय हाे हाे! याे त नवराजहरूकाे समय हाे ।ताेड्दै तेरा षड्यन्त्रहरू मनुवादी जातीय उचनिचहरू म त प्रेमकाे सुन्दरतामा, उच्चतामा निहारिरहेकै छु अझपनि प्रेमिल आँखाहरूबाट दुनिया प्रितकाे सर्वोच्चताबाट सिङ्गै बम्हाण्ड । अहँ, तैंले साेचे जसरी म मरिरहेकाे छैन बरू जीईरहेकाे छु काेटीकाेटीहरूमा प्रेमिल उच्चताका साथ शान्त ह्रृदयमा । तेरा जातीय श्रेष्ठताकाे विरूद्व बिल्कुलै मानवतामा, त्यसकै सर्वोच्चतामा ।।#कविता