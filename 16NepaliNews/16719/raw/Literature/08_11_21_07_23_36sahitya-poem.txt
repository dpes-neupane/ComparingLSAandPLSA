-कृष्णा रायमाझी  कालापानी टनकपुरमा देशको सीमा मिचिइँदा  जति दुख्छ बाहुनको मन क्षेत्रीको नि त्यति दुख्छ  चाइनाले सगरमाथा मेरै देशमा पर्छ भन्दा  हिमालबासी रुँदाखेरी तराईबासी सँगै रुन्छ । भारतले गौतमबुद्ध आफ्नै देशमा जन्मे भन्दा  नेवारले मुठी कस्दा मगर कहाँ हेरी बस्छ ?  अमेरिकाको बुद्धलाई जुत्तामा टास्ने दुस्प्रयासमा  बौद्धमार्गी रुँदाखेरी हिन्दू कहाँ हेर्दै हाँस्छ ? तर पनि आफ्नै देशमा मधेसी र पहाडी रे  एक ढिक्का नेपालभित्र विभाजन यो कस्तो हरे !  अनेकतामा एकताको मालाभित्र बाँधिएर  जातजाति, वर्ग, भूगोल, भाँडो बन्यो कमाइ खाने ।सिङ्गो पार्टी जातको नाममा फुटाउला झँै गर्छन् नेता  विदेशीको अतिक्रमण नबुझेकै होलान् के त ?  चारै दिशाबाट प्रहार हुँदैछ यो कसको करले ? भाइ फुटे गँवार लुटे, नलुटुन् नि कसको डरले ?