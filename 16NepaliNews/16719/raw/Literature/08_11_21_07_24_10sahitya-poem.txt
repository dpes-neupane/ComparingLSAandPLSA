-प्रकाश भुसाल  एका बिहानै, चियाको पहिलो चुस्की लिइसकेपछि जम्मै चिया रित्ताएपछि  उल्लेखित कुनै कुराहरू नगरेरै पनि भर्खरै टेबलामा उत्तानो परेर सुत्न तम्सिएको दैनिक पत्रिका   जसको निद्रा खल्बलाउन हातहरू हतार गर्नेछन् तपाईं पहिलो पृष्ठमा मान्छे हराएको सूचना पढ्नुहुनेछ ।तपाईं मेरो नाम याद गर्नुहुनेछ तपाईंलाई– मेरो नाकको डाँडी, आँखाका खोपिल्टा एक सेट दाँतहरू, गिजा, खुट्टा, पाखुरा  याद आउनेछन् ।हुनसक्छ, तपाईंलाई सदैव गन्हाउने वायु खेल्याउने मेरो जिब्रो  ख¥यानमा उम्रेका केही गाज बबियो जस्ता दारी  सबेरै रुखको पातमा झुन्डिएको शितझैँ  झुन्डिएका कानका लोतीहरू  पहेलो रङका हातरखुट्टाका नङहरू  ग्यास चुहावट भइरहने मलद्वार  या शोषकको होर्डिङ बोर्ड एक थान लिङ्ग र जोडी अन्डकोष  याद आउने छतपाईं झन् झन गहिरिँदै जानुहुन्छ मेरा अघिल्तिरका दाँतहरू बीचको खाली ठाउँको लम्बाइ याद गर्नुहुनेछ  मेरो छातीमा पलाएका रौँ सङ्ख्या नाइटोको गहिराइ  रङ्ग बदलिसकेका ठाउँका निवासी  घरधुरीहरू जम्मैजम्मै कुराहरू– पर्दामाझैँ मस्तिष्कमा घुमिरहनेछन् ।मेरो अनुहार परिचय, ठेगाना, अस्तित्व, व्यक्तित्व  सबैसबै सम्झिनुहुनेछ तर लेडी लेजरसको बिरालो, जसलाई अब आठ पटक मर्नुछ भर्खरै काटेको सिमलको रूखको फेदमा पलाउँदै गरेका आँकुरा, जसलाई पूर्वजभन्दा अग्लिनु छ सम्झिनुहुने छैन।सम्झिन भुलेको कुरा पनि  वर्षौंपछि थाहा पाउनुहुनेछत्यतिबेला, बिरालो मरिसकेको या  अन्तिम मृत्युको पर्खाइमा हुनेछ  सिमलका आँकुराहरू अग्लिसकेका हुनेछन्  या फेरि कसैले काटिसकेपछि, पलाउँदै गरेका भेटिनेछन् ।त्यसपछि, तपाईं कविता लेख्नुहुनेछ