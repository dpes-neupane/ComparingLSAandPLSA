- पीपला ढुङ्गाना  प्रेमको आँधीहुरीमा सिमलको सेतो भूवा उडाएर, पहाड छिचोल्दै फर्केपछिका ढाक्रेहरू जस्तै जीवनको एउटा पहाड मैले पनि काटेको छुएउटा सुन्दर संसारको परिकल्पनामा गन्तव्य पछ्याऊँदै उडिरहेको चखेवा शिकारीको जालमा फसेजस्तो, उर्लंदो खहरेको वेगलाई पहाडले छेके जस्तो साँच्चै पिंजडा भित्रको सुगा जस्तै लाग्छ तिमीले र मैले पार गरिरहेको क्षितिज ।मान्छेलाई मान्छेले मान्छे बनाएपछि खै कुन देवताको अस्तित्व कुन मन्दिरमा साँघुरियो थाहा छैन कुन मन्दिरमा कैद भगवान अझै पनि तिम्रो र मेरो भाग्यरेखा कोरिरहेछ ?हिमालको चट्टानलाई बन्दी बनाउँदैमा पहाडको खोँच भएर बग्ने हिमनदीमा खै कुन कल्पवृक्षले प्राण सिञ्चित गर्न नसक्ला र ? हो म त्यही कल्पवृक्ष जस्तै तिम्रा यादहरूको हिमनदीमा हुर्कंदैछु । तर कोइलीले हाम्रो प्रेमको चर्चा नगरेजस्तो झरनामा प्रेमिल घ्वनि नगुञ्जिएझैँ रोमको बाँसुरीमा लैला र मजनु प्रिय सखा जन्जिरले बाँधिएको समयसँग एउटा युद्ध सुरु गर्दैछु ।  