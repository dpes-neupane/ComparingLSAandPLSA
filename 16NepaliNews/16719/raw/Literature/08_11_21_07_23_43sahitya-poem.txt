-राजन पराजुली     म हारिसकेको मान्छे न हुँ  कहिले जितसँग हारेँ अनि कहिले हारसँग हारेँ  भाग्यसँग त झन् पहिल्यै हारिसकेको मानव हुँ  मलाई कसैले हराउला भनेर कहिल्यै डर लाग्दैन म हारिसकेको मान्छे न  हुँ ।मेराअघि कसैले मलाई जित्ला भन्ने पीर पनि अहँ पर्दैन  कहिले म आफ्नो आवेगसँग हारँे, अनि कहिले म आफ्नो पीडासँग हारेँ, भगवानले तैंले कहिल्यै जित्दैनस् भने पनि म खुसी हुन्छु  म हारिसकेको मान्छे न  हुँ देशभित्र बसेर केही गर्छु भन्ने सपना बोकेर हिँडेको मान्छे म ! आज आफ्नै पाइलासँग हारेँ म आफ्नै सपनादेखि हारेँ आफूले आफ्नो ज्यानभन्दा धेरै मायाँ गरेको प्रेमिकाले छोडेर गइहाली भने पनि मलाई दुःख लाग्दैन । म हारिसकेको मान्छे न  हुँ ।कहिले सुखसँग हारेँ, कहिले दुःखसँग हारेँ, अनि कहिले आफ्नो लक्षसँग हारेँ । कसैले तँ त हरूवा होस्  भन्यो भने पनि खिन्न हुँदिनँ । म हारिसकेको मान्छे न  हुँ । कहिले मित्रसँग हारेँ, कहिले आफन्तसँग हारेँ अनि कहिले यो आफूलाई बुद्धिजीवी ठान्ने त्यो समाजदेखि हारेँ  शत्रुले मलाई जिते पनि अनुहारमा उदास छाउँदिनँ म हारिसकेको मान्छे न  हुँ ।कहिले त्यो उज्यालोसँग हारेँ कहिले अन्धकार रातसँग हारेँ अनि कहिले आफ्नो गन्तव्यसँग हारेँ । हारलाई आफ्नो घनिष्ट साथीभन्दा मलाई एकदम गर्व महसुस हुन्छ । म हारिसकेको मान्छे न  हुँ । चुपचाप हिँड्दै गर्दा बाटो छेकेर सोधिएका आफ्नै मनका प्रश्नदेखि हारेँ  कहिले आँशुदेखि हारेँ, कहिले मुस्कानदेखि हारेँ, अनि कहिले एक्लोपनसँग हारेँ  आफ्नै छायाले ए हरूवा भन्दै गिज्याए पनि लाज लाग्दैन  म हारिसकेको मान्छे न  हुँ ।जिन्दगीदेखि हारिसकेको मानव हारलाई साथी बनाएर हिँडिरहेको म, अब एक न एक चोटि मृत्युसँग  हार्नु छ तर पनि चिन्ता लाग्दैन  म हारिसकेको मान्छे न  हुँ ।-चितवन