काठमाडौँ — सेन्टर फर मिडिया रिसर्च (सिएमआर) नेपालमा तृष्णा आचार्य चयन भएकीछन् । आइतबार सम्पन्न नवौँ वार्षिक साधारण सभाले आचार्यलाई २ वर्षका लागि सर्वसम्मतिले अध्यक्ष चयन गरेको हो । आचार्य इटहरीस्थित जनता बहुमुखी कलेजमा पत्रकारिता तथा आमसञ्चार अध्यापनमा संलग्न छिन् । त्यस्तै सभाले उपाध्यक्षमा दीपक आर्याल, सचिवमा नवीन खतिवडा, कोषाध्यक्षमा श्रुति श्रेष्ठ तथा कञ्चन अधिकारी, हिमेशरत्न वज्राचार्य र सुनिता कार्कीलाई कार्यसमिति सदस्यमा चयन गरेको छ । कार्यक्रममा त्रिभुवन विश्वविद्यालय, पत्रकारिता तथा आमसञ्चार केन्द्रीय विभागका सहप्राध्यापक कुन्दन अर्यालले नेपाली मिडियामा अनुसन्धानको परम्परा विकासमा सिएमआर नेपालको महत्वपूर्ण भूमिका रहेको उल्लेख गरे । यसैगरी नेपाल पत्रकार महासंघका सचिव पवन आचार्यले नवनिर्वाचित कार्यसमितिलाई स्वागत गर्दै नेपाली पत्रकारिताको उत्थानका लागि अनुसन्धान गर्ने र अन्य पत्रकारिता र मिडियासँग सम्बन्धित संस्थाबीच सहकार्यको आवश्यकता औल्याए । सिएमआर नेपालका कार्यकारी निर्देशक तिलक पाठकले उनले कोभिड–१९ को संकट र पत्रकारितामा परेको असरबीच पनि संस्थाले आवश्यकताका आधारमा कार्यक्रम तथा गतिविधिमा केन्द्रित हुने जानकारी दिए । 