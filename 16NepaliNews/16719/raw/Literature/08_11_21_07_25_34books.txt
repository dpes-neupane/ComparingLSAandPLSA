ललितपुर –आर्थिक क्षेत्रका सुपरिचित ‘विद’ सुजीवशाक्य अब नेपाली पाठकसमक्ष उपस्थित भएका छन् । पब्लिकेशन्स नेपालयले प्रकाशन गरेकोे उनको पुस्तक‘अर्थात् अर्थतन्त्र’ शनिबार विमोचित भएको छ । लेखपढमा रुची राख्ने थुप्रै बिबिध व्यक्तित्वहरुको उपस्थितीकामा भललितपुर स्थित हिमालय होटलमा सुजीवले आफुलाई प्रस्तुत गरेका थिए । मञ्चमा सुजीवको प्रस्तुतीले अर्थतन्त्रको गाँठोलाई रोचकपाराबाट फुकालेको थियो । आफ्ना विषयलाई वर्णन गर्न उनले पुस्तकमा पनि त्यही शैली अपनाएका छन् ।‘हाम्रा सबै कुराकानी जताबाट घुमेर गएपनि अन्तिममा टुंगिने त उही अर्थतन्त्रमै हो,’ उनले पुस्तकको नामाकरण बारे रहस्य खोल्दै भने, ‘त्यसैले यसको नाम‘अर्थात् अर्थतन्त्र’ राखेको हुँ।’ नेपाली अर्थतन्त्रको भाग्यरेखा इतिहासबाटै निर्देशित भएको सुजीवले बताए ।त्यसलाई अथ्र्याउँदै उनले एकै कालखण्डमा उदाएका अर्थशास्त्री आदम स्मिथ र नेपाल एकीकरण कर्ता पृथ्वीनारायण शाहले पहिल्याएका बाटाहरु बाटै आफ्नो पुस्तक सुरु हुने जानकारी दिए ।  