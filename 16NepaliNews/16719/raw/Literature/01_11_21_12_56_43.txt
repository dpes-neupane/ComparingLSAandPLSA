 -बलबहादुर थापा मगर“प्लिज, यो सब बिहेपछि मात्र ।” “चार वर्ष भइसक्यो । अझै विश्वास छैन ?” “तिमी केटा मान्छे हौ । फरक पर्दैन । बदनाम म हुनुपर्छ ।” “बिहे गर्छु भनेकै छु ।” “प्लिज, बिहेपछि मात्र ।” केटी सम्झाउन प्रयास गर्दै थिई । केटो उन्मुक्त हुँदै थियो । फिजिकल रिलेसनका लागि प्रेम, लालच, डर सबै देखायो । केटी अटेर गरिरही । केटोले आफ्नो बुढी औँला काट्यो र रगतको सिन्दुर हालिदियो । केही समयपछि दुवैजनाले आफ्नो मर्यादा बिर्सिदिए । केही दिन भेटघाट भएन । केटीको महिनावारी रोकियो । उसले भेटघाटका लागि सम्पर्क गर्न खोजी । फेसबुक, मोबाइल सबैतिर म्यासेज छोडी । केही समयपछि जवाफ आयो– “सरी ! तिमी क्यारेक्टरलेस रहिछौ । मसँग जवानी साट्नेले पक्कै अरूसँग पनि रसलीला रचेकी छ्यौ ।” भोलिपल्ट केटीको घरमा प्रहरीले घेराबन्दी ग¥यो । झुन्डिएको अवस्थामा उनको मृत शरीरलाई बरामद ग¥यो । घटनास्थल मुचुल्का उठायो र पोस्टमार्टमका लागि अस्पताल पठायो ।  बागलुङ नगरपालिका–१०, भकुण्डे, अर्भक  