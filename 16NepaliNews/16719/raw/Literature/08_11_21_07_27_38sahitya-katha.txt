- हरि थापा   मिलनसँग मेरो मिलन भएको लामो समय भएको छैन । केही नामहरूमा साँच्चै यथार्थता झल्किँदो रहेछ । तर मलाई लाग्छ, उहाँको नामभन्दा पनि हृदय तन, मन कैयौँ गुणा शक्तिशाली र विशाल छ । उहाँ यसै पनि शालीन र मिलनसार हुनुहुन्छ  । यस्ता असल मित्रहरू स्वार्थी दुनियाँमा विलरै भेटिन्छन् । जीवनको यात्राहरूमा कति साथीभाइ भेटिन्छन् तर यति धेरै साथ र सहयोग गर्नेहरू हमेसा सयौँमा एक दुई  हुन्छन् । केही साथीहरू यस्ता हुन्छन् जो आफ्नै साथीको खेदो खन्ने कुख्यात दुस्मन भइदिन्छन् । उहाँको जीवनको आरोह अवरोह, दुःखसुखका विषय धेरै छन् ।  सामान्यतया जीवन जिउने क्रममा यस्ता कैयौँ सङ्घर्ष गरेर नै सफल व्यक्तिहरूले सफलता हासिल गरेका हुन्छन भन्ने  कहानी आत्मा कथाहरूमा लेखिएका हुन्छन् ।  तर, मिलन जस्ता केही पात्रहरूले जति नै सङ्घर्ष गर्दा पनि सफलता हासिल गर्न सकिरहेका छैनन्  । उनका लागि सफलता दुर्लभ चराको नामजस्तै भएको छ ।  एकहोरो सङ्घर्षले मात्र सफलता पर्याप्त छैन ।  रातारात जीवन हराभरा बनाउन जादु नै गर्नु पर्छ, लकले फेयर गर्नुपर्छ भन्ने उनको गहिरो अनुभव छ । खुट्टामा चप्पल नलगाई स्कुल गएदेखि हाइस्कुलसम्म कपी, कलम किन्नकै लागि मालिकका घरमा भाँडा मोल्नुको पीडा, अनि हरेक दिन मालिकको कुटाई खाँदा पनि समयमा कपी, किताब किन्न, जाँच फी तिर्न, पैसा नहुँदा, काम गरेको तलब पनि मालिकले समयमा नदिँदा, रुँदै लात सहँदै रित्तो हात फर्कनुको पीडा, अझै पनि उनको मनमा गहिरो चोट बनेर बसेको छ । बेलाबेला विगतका दिनको याद गर्दा घाउ चहर्याइ रहन्छ । हाइस्कुलपछि उच्च शिक्षाका लागि विरानो सहरमा छिर्दा पनि उत्तिकै गाह्रो भयो  । यो अपरिचित सहरमा चिनेजानेको कोही थिएनन्  । कोठा भाडा खोज्नेदेखि काम खोज्न अनेकौँ उपाय लगाएँ तर न कोठा पाइयो न काम  ।  खुल्ला आकाशमुनीको रोडमा करोडोैँको गाडी हर्न बजाउदैँ दोैडिदा ऊ भने धुलाम्य सडकको पेटिमा रात विताईरहेको हुन्थ्यो ।  हरेक बिहानीसँगै उसका सपनाहरूले ब्युउँझाउँथे ।  काम र कोठाको खोजीमा भौँतारिँदा बल्लतल्ल कोठा पाइयो तर भने जस्तो काम पाइएन ।  महिनौँ बित्यो । यति विध्न सङ्घर्ष गर्दा पनि समस्या समाधान हुन नसकेपछि विकल्पमा उनले परदेशको कठिन बाटो रोज्नु भयो ।  परदेश गएपछि पक्कै पनि यस्ता समस्या ‘एक सय एक हल’ हुन्छन् भन्ने थियो  । तर कहाँ सोचे जस्तो हुँदो रहेछ र ! जहाँज नै चढेर परदेश पुगेपछि तपाईंका समस्या स्वात्तै घट्यो त ? अनि अहिले विछट्टै खुसी हुनुहुन्छ त ? मेरो जिज्ञासा थियो ?सुस्केरा हाल्दै उनले भने कहाँ समस्या समाधान हुनु ! झन वर्वाद हुँदै छ ! उत्ता मैच्याङ सँग भर्खर अफियर्स चल्दै थियो । सम्बन्ध लाई अझै प्रगाढ बनाउने,गोडमेल गर्ने केयर र सेयर गर्ने समयमा चटक्कै छाडे्र हिड्नु पर्यो ।  मेरो ठुलो सोच थियो जीवन फरक ढङ्गले बिताउँ केही उप्लब्धि गरुँ भन्ने छुट्टै चाहना थियो  । तर, सोचेका धेरै सपनाहरू असफल भए केही गर्न सकिएन... ! त्यो निरासपन पटक्कै हटेको थिएन । उहाँको जीवनमा समस्याको चाङ्हरू उल्टै थपिँदै थिए । उमेरले वंैश काटिसक्दा पनि घरजाम भएको छैन । कहिले काहीँ घरदेशबाट उहाँको मैच्याङको कल आउँदा ज्यादै खुसी हुनुहुन्थ्यो  । साच्चै उहाँको मुहारमा मुस्कान असाध्यै सुहाउँथ्यो ।  तर जब उत्ताबाट आउने भए समयमा आउनोस् नत्र म अर्कैसँग विवहा गर्दिन्छु  ।  मैच्याङले त्यसरी फोनमै धम्की दिएपछि रातोपिरो अनुहार पार्दै असहज महशुस गर्दै मौन बस्नु हुन्थ्यो ।  अफियर्सको समयमा त मीठा मीठा रमाइला गफ गरेको सुनेको थिएँ ।  उहाँको अफियर्समा त्यो पाउन सकिएन ।  मायामा पनि यति धेरै तनाव हुन्छ भन्ने थाहा थिएन । यो मायाको चर्तिकला मैले पहिलो पटक देख्दै थिए । साँच्चै केही छिनको कलपछि उहाँको आखाँहरू टिलपिल भएको हुन्थ्यो ।  ‘मैच्याङले– छिट्टै घर आऊ नत्र छाडेर पोइला गइदिन्छु’ उनको जबरजस्त जिद्दीले अहिल्यै हिँडिहालोैँ भन्ने हुटहुटी जाग्थ्यो । मिलनलाई घर जान मन नभएको हैन ।  समय र समस्याले उसलाई दास बनाईरहेको थियो ।  अफियर्स चलेको पनि लामो समय भइसकेको रहेछ । मैच्याङलाई आफ्नो घर ल्याउने, खुसी पारेर राख्ने सोच नभएका हैन । तर गत वर्ष आजै जाने, भोलि जाने, नेपाल गएर केही न केही गर्ने, नभए पनि मैच्याङसँग विवाहा गर्ने दुःखसुख जीवन गुजार्ने योजना थियो  ।  यो पनि पुरा नभई बीचैमा तुहियो । मैच्याङले झोकमा अर्कै टिपेर हिँडिछ  । त्यसपछि उहाँको जीवन अझै तनावमा वितेको छ । उहाँ मैच्याङलाई कहिल्यै भुल्न सक्नु हुन्न ।  उनीसँग विताएका पलहरू उहाँको मथिङगलमा  घुमिरहेका छन् ।  मैच्याङले विवहा गरेर पनि घोर्ले छोरो पाइसकी उहाँले भुल्न सक्नु भएको छैन ।  उहाँको परदेश बसाइले अझै पीडा थपिदिएको छ  । तर हिडिहाल्न पनि समस्याहरू सोचि साध्य छैनन् त्यसैले घर जान्छु,जान्छु भन्दा भन्दै कति छिटै पाँच साल वितिसकेछ तर समस्या यथावत छन ।  यो वर्ष पनि घर जाने योजना नभएको हैन ।  तर अझै दुईचारवटा समस्या थपिए पछि चुपचाप तनावै तनावमा बस्न बाध्य हुनु भएको छ । साथी भाइ इष्टमित्रहरू पनि उल्टै सताउने गर्छन् टन्न कमाएर ठुलो भइस ! भन्छन् । उहाँका इच्छा र आकांक्षा लडिबडी गर्दै छन् ।  समस्याका पनाहरू च्यातिएर छरपस्ट छरिएका छन्  । जीवनमा न टन्न कमाउन पाएका छन् न मोज मस्ती गरेका छन  । रोजीरोटीकै लागि परदेश सम्म पुग्दा पनी समस्या ज्यूँका त्यूँ छन । तनाबले ज्यान जिर्ण हुँदै गइसक्यो तर उबोलाग्ने लक्षण देखिएको छैन ।  उहाँ मैच्याङकै कल्पनामा घोत्लिने गर्नुहुन्छ । मैच्याङको विषयमा धेरै सोच्नु हुन्छ ।  बेल बेला निन्द्रामा पनि मैच्याङको नाम लिनुहुन्छ । अलार्रम बज्छ सबै उठिसक्दा पनि आज मिलन निन्द्रमा बरबराउदै हुनुहुन्छ ।  आज उहाँलाई मैच्याङको छोराले सपनीमै  अङकल हजुर त बुढो हुनु भइसक्यो ! किन विवाहा नगर्नु भाको ? भनेर सोध्यो त्यो फुच्चेलाई पड्काउन मन थियो तेरी आमा सँग अफियर्स चलेको थियो छाडेर गईहाली अनि कोसँग गर्नु ! मन परेकी त्यहि थिई, ।  यति भनेपछि मैच्याङको छोरो दोैडेर उसको बा लाई कुरा सुनाउन थाल्यो ।  बा,हाम्रो आमाको अफियर्स के भन्दै थियो उहाँ तर्सिएर उठ्नु भयो यो बेला दोश्रो अलार्राम बजिरहेको थियो ।  बेलाबेला त्यो अफियर्सको सपनाले पनि तनाव दिने गर्छ न उसको परदेश यात्राले  अफियर्स पूरा भयो न त तनाब घट्यो । स्थिति जहाँको तहीँ रह्यो । तर मिलनले सङ्घर्ष गर्न भने छाडेको छैन । 