  -रमेश रेग्मी लालच र सत्ता मोहले धमिलो बादल  देशको आकाशमा थुप्रिएपछि, मान्छेका आँखाले नै मान्छेलाई  मान्छे नदेख्दो रहेछ, महलका हृदयहरूले  छाम्न नसक्दो रहेछ  झुपडीका घाउहरू,त्यसैले त विभेद निर्दयताको बलियो पर्खाल  बनेर उभिरहेको छ  हत्या, हिंसा र अपराधका  करामतहरू मौलाइरहेका छन् निमुखाको संवेदनामाथि निस्ठुरी समयको अघि निर्भीकताले नागेपछि निर्लज्जाको परिधि सकिएपछि विश्वास मर्यादाको  ढलेपछि उचाइ मानवताको मेटिएपछि फैलावट स्वाभिमानको पिल्सिरहेको छ देशको हृदय  दुःखको आलापहरूमा ।