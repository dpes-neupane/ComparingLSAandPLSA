-राजेन्द्र पोखरेल खाएर हर दिन छिमेकीको आँटा चलाउँछु छिमकमै बनेको मेरो मोटर टाटा गरी खान गाह्रो रैछ बेहोरियो सधैँ घाटा नेताको कौशलले बनायो लाटा । बुर्जुवा शिक्षा बहिष्कार भन्दै थमाइयो हातमा भाटा शब्दजालमा पारियो हामीलाई हेर न नेता कति बाठा । ताजै छन् मनभित्र अझै अतितका ती अमेट खाटा, मुक्तिकामीको सपना बोकी हिँड्यौं बारीको पाटै पाटा । गाइरहिएकै छ अझै आमूल परिवर्तनको एकोहोरो राँटा, खोलो तर्यौ तर लौरी बिस्र्यौ बन्न दिइएन हामीलाई बाठा । तसर्थ, स्वाधीनताको यात्रामा छु आजभोलि खाँदै छिमेकीको आँटा, आत्मनिर्भर (?) बन्न पाखो बाँझै राखी चलाउन थाले मैले टाटा । छिमेकीको आँटा पुर्याउन घरघर चल्दैछ मेरो प्यारो छिमेकीकै टाटा ।