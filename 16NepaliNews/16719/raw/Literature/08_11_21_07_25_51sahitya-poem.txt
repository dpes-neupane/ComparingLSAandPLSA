-समर्पित प्रकाशदुई वर्ष तीन महिना र सत्र दिन एउटा जङ्गलमा बिताइ सकेपछि, जहाँ सन्नाटा थिएन हरदम यदाकदा गोरेटोमा भेटिन्थे थरीथरीका जनावरहरु  डराउनु नपर्ने  नदेखेझैं तर्केर हिँड्थे ।डढेलो थियो कि खै के ? मुस्लो उडिरहन्थ्यो धुवाँकोदुई वर्ष तीन महिना र सत्र दिन एउटा जङ्गलमा बिताइ सकेपछि, जहाँ ठूला ठूला ओडारहरूमा साना साना प्राणीको रोदन सुनिन्थ्यो । स्याँ स्याँ सुँ सुँ, घ्या घ्या घुँ घुँ धेरै घट्टहरूको आवाज सन्नाटा चिर्दै गुन्जन्थ्यो  रातमा जुनकीरीहरूले न्याउले लगाउँथे चारैतिर ।दुई वर्ष तीन महिना र सत्र दिन एउटा जङ्गलमा बिताइ सकेपछि, जहाँ, बुद्धत्व पाउन आएका  बुद्धहरु भेटिन्थे  भेटिन्थे भगवान खोज्दै हिँडेका  तीर्थालु व्रतालुहरू कोही बाध्यताले  कोही रहरले आएका सिपालुहरूदुई वर्ष तीन महिना र सत्र दिन एउटा जङ्गलमा बिताइ सकेपछि, बल्ल थाहा भयो यो त कङ्क्रिटको जङ्गल रहेछ  गुफा हैनन् घर पो थिए  बिजुलीका जुनकीरीहरु घट्टरुपी गाडीमा सवार रहेछन्  जो जसलाई जनावर सोच्दथेँ मान्छे रहेछन्, मान्छे रहेछन् ।  