यो डार्क साइड होजहाँ भेटिन सक्छ बलात्कृत देशको भयावह आत्मकथावा निर्लज्जा शासकको जयजय गान ।यहाँ न्यायको लडाइँ हारेर रुँदारुँदा अस्ताएकाहरुकोआँसुले बनेको नुनिलो दह भेटियो भने पनिअस्वाभाविक ठान्दै नठान्नूशासकको नग्न नाच देखेर मस्त रमाउनेहरुतिर फर्केरबक्रदृष्टि लगाउँदै नलगाउनूझुक्किएर पनि नओकल्नू ठालूहरुको कालो कर्तुतकिनकी यो डार्क साइड होयही अँधेरोमा चम्किन सक्छनवनियुक्त राष्ट्रप्रमुखको श्रीपेचको चाँदनी रंगजसले दिइरहेको हुन सक्छ सत्ता प्रेमको असली मुस्कानकहीँकतै सुनियो भनेभोको पेटको सारंगी धुनराष्ट्रिय धुन भनेर सुनिदिए हुन्छ,अभावका जुलुसहरु भेटिए भने सडकमाठानिदिए हुन्छ, सडकमा अभावविहीन हिँड्नै सक्दैनन्उडिगए भने अरबको मरुभूमिमा केही थान प्राण पखेरुबुझे हुन्छ, यो देशले अरु केही राहदानी बेच्ने इजाजत पाउँदैछ ।सीमानामा मारिए भने नागरिकहरुसहिद घोषणा गरिदिए भइहाल्छयसैबाट राष्ट्रप्रमुखले बिकाउनेछन्राष्ट्रियताको नारा र कुर्नेछन्आउँदो चुनावको भव्य तयारीको मिति ।जयगानमा उतारे भइहाल्योनागरिक नामका केही झोले आत्माहरुर टाँसे भइहाल्यो तस्बिर सामाजिक सञ्जालमाउभ्याए भइहाल्यो छद्मभेषी मसिहाजसका बहुआयामिक ठट्टाहरुले भत्काउनेछन्मानिसका सन्तुलित मगजको श्रृंखलाहो त्यही मगजले गाउने त तिनीहरुको स्तुति गानभो मलाई यी र यस्ता समाचार हेर्न सुन्न मनै छैन ।बरु कोमामा पुगेको अर्थ व्यवस्थाकुन उपायले ब्युँतेला सोचिरहेछुतर सिंहदरबार र बालुवाटार वरिपरि घुमिरहने भ्रष्ट अनुहार देख्दा यस्तो लागिरहेछयिनीहरुको अवसानबाटै ब्युँतिनेछयो देशको धुकधुकीर यी सब परिदृश्य हेरेरम एक नेपाली नागरिकगम खाँदै मनमनै सोचिरहेछुमानिसहरु नागरिक हुनुभन्दा कार्यकर्ता हुनुमाकिन यति धेरै सुरक्षित सोचिरहेछन् ?