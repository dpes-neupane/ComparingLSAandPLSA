छैन, झ्यालसम्मै आएर मलाई ब्युँझाउने हिमाल छैन । छैन, दैलोसम्मै आएर मलाई बोलाउने लालुपाते,सुनाखरी छैन । छैन, गोधुली साँझसम्मै मसँग खेल्ने भँगेरो, गौंथली छैन ।मेरो प्रिय गाउँ ! मेरो प्रिय मान्छे !यतिबेला म सहरको एक कुनामा सिमेन्टभित्र कैद छु ।भुइँ सिमेन्टको, आकास सिमेन्टको, भित्ता सिमेन्टको, दृश्यको क्षेत्रफल सबै सिमेन्टको ।धन्न ! म सिमेन्ट भइसकेको छुइनँ यत्तिमै खुशी छु !संसार चियाउने बहाना- एउटा टिभी छ जो देखाइरहन्छ हरदम संक्रमित संसार र, टिभीबाट गायब छ क्रान्तिकारी मान्छे !जीवन चियाउने बहाना- केही पुस्तकहरू छन् जसका पात्र र विचारहरू सायद क्वारेन्टाइनमा छन् !सडकबाट एक्कासी हराएको छ मेरा प्रिय मजदुर साथीहरूको जिवनवादी आवाज ! तिनको जीवन कहाँ होला ? बेखबर छु ।उता सरकार व्यस्त छ- सहयोगमा आएको प्रोटेक्टिभ सामान सरकारकै मान्छेले नलुकाओस् भनेर ।यता म व्यस्त छु घरिघरि हात धुन ।सरकार र मेरो व्यस्ततालाई छलेर भाइरस नछिरोस् मेरो कामना !म त केवल- घुम्नुको नाममा ७६ वर्षे बूढा बाउको छेउछाउ घुम्दैछु जो बनेको छ- तीर्थस्थलखेल्नुको नाममा साना छोरीहरूको गुडिया लुकाइदिंदै छु जो बनेको छ खेलमैदानयतिबेला म सहरको एक कुनामा सिमेन्टभित्र कैद छु ।ओ अप्रिय कोरोना !संसार डुलिहिँड्नुपर्ने तिमी के मेरो सानो संसारमा अट्छौ र ?#साहित्य#कोरोनाभाइरस