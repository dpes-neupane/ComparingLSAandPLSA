- भोज कुमार धमला मेरो देशमा अहिले   रोग छ निदान छैन,  भोक छ भकारी छैन बेथिति छ, थिति छैन,   सक्नेलाई चैन छ, नसक्नेलाई बेचैन छ  शासन छ सुशासन छैन, रात छ निन्द्रा छैनमेरो देशमा अहिले  नेताहरू छन् सही नेतृत्व छैन  महलहरू छन् बास छैन  त्रास छ, आस छैन बाटो छ, गन्तव्य छैन मेरो देशमा अहिले चेतना छ तर सबै अचेत छन्  शिक्षा छ, शिक्षित छैनन्   खेती छ, मल, जल र बिजन छैन  हल्ला छ, सही दृष्टिकोण छैन  सरकार छ, अनुभूति छैन मेरो देशमा अहिले  जीवन छ, जिउनी छैन रोदन छ, हाँसो, खुसी र उल्लास छैन  कलकारखाना छन्, रोजगारी छैन  प्रचुरता छ, अवसर छैन  सिमाना छ, सुरक्षा छैन  हो मेरो देशमा अहिले धेरै कुरा छैनन् हो मेरो देशमा अहिले यस्तै छ ।