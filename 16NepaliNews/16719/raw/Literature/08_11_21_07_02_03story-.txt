भारतको केरलामा कार्यरत जितबहादुर दुई महिनाको बिदा लिएर नेपाल फर्केको थियो । उता घरमा बुढा भएका बुवाआमाका साथमा श्रीमती र तीन छोरीसहित छ जनाको परिवार थियो । गाउँको घर,थोरै मात्रै जग्गा जमिन,त्यसमा खेतीपाती गरेर जेनतेन मुख र मुठ्ठी जोड्ने काम चल्दै थियो । जितबहादुरकी श्रीमती मैनाले तीन ओटा बाख्रा पालेकी थिइन् । छोरीहरू सानै थिए । बुढा भएका बुवाआमा र साना बालबच्चालाई गोरसका लागि एउटा दुहुनो भैँसी गोठमा थियो ।आज लाहुरे आएको दिन घरमा छिमेकीहरू जम्मा भएका थिए । तीन वर्षपछि परिवार आफन्त र छिमेकीलाई भेट्न पाउँदा जितबहादुर असाध्यै खुसी थियो । छोरीहरू नयाँ लुगा लगाएर चकलेट खाँदै रमाउँदै,खेल्दै थिए ।भारतमा हुँदा जितबहादुरसँगै काम गर्ने गोपालमानको घर पनि त्यहीँ गाउँमा थियो । गोपालमानले केही सामान घर पठाएको हुँदा नासो छोड्न भन्दै जितबहादुर माथिल्लो गाउँतिर लाग्यो । नयाँ बिहे गरेर आएकी अनितासँग भेट भयो । अनिताले गाउँको स्कुलमा पढाउने गर्थिन् । जितबहादुरलाई देख्न साथ अनुमान लगाइन यो लाउरे पक्कै मैनाको श्रीमान् हुनुपर्छ भनेर । अनिताले उनीहरूको बच्चालाई पढाउँथिन् ।अनिताः नमस्कार सर !हजुर मैनाको श्रीमान् है ?कता हिँड्नु भएको ?आरामै आइपुग्नुभयो ?जित: हजुर म मैनाको श्रीमान हुँ ! राम्रै आइपुगँे । तर मैले हजुरलाई चिन्न सकिन नि ?अनिता: म अनिता थापा,हजुरकी छोरीहरूलाई पढाउँछु । छोरीहरू अनि मैनाले हजुरको कुरा गरिरहन्थे अनि सोधकी ।(एकछिन् कुराकानी गरी दुवै छुट्टिए ।)जितबहादुरले साथीको घर गएर नासो बुझायो र परिबारलाई भेटेर आफ्नो घर फर्कियो ।दिनहरू बित्दै गए । जितबहादुरको फेरि भारत फर्किने बेला नजिकिँदै थियो । यता तीन छोरी हुँदाहुँदै सामाजिक दबाबमा छोरा जन्माउने चाहनाले मैना फेरि गर्भवती भई । पढेलेखेकी बुझेकी अनिताले धेरै सम्झाउने कोसिस गथिन् तर मैनाको सोच परिवर्तन गर्न सकिनन् । अनिता स्कुल पढाउने कामको अलावा जीवन बीमाको काम गर्थिन् ।चाडबाड सकिए,हिउँद लाग्यो,घरमा खर्चको जोहो गर्नुपर्ने दिन आउँदै थियो । अन्ततः जितबहादुर पुनः भारत जानुपर्ने भयो ।आज जितबहादुर भारत जागिरमा फर्किने दिन । गाउँलेहरू भेटघाट गर्न घरभरि जम्मा भएका थिए । कसैले आफ्ना छोरालाई पठाउन गुन्द्रुक र अचारको पोको लिएर आएका थिए । बाहिर सबैजना बसेर गफगाफ गर्दै थिए ।यत्तिकैमा जितबहादुरका बुढा बाउले दुखेसो पोखे: अब कहिले आउँछस् नि जितु ?हामी डाँडामाथिका घाम भैगयौँ,कति बेला अस्ताउने हो,थाहा हुँदैन । फेरि भेट्न पाइने हो कि होइन ।यति भन्दै सुक्क सुक्क रुन लागे ।आमाले छोरालाई बाटोमा खानेकुरा बनाएर झोलामा राख्दै भनिन्ः बाबु केही खानेकुरा बाटोमा खानू,केही डिउटीबाट आउँदा भोकाएको बेला खाएस् है ?अब कहिले आउने होस् तँ आउँदासम्म मरिन्छ कि बाबु । (आमाको पनि उस्तै कुरा)आमा : चाँडै फर्केस है ।मजेत्रोले आसुँ पुछ्दै आमा भित्र पसिस् ।बिदावारी गरी जितबहादुर भारततर्फ लाग्यो । अलि तल पुगेपछि शिक्षिका अनितालाई भेट्यो,केहीबेर कानेखुसी गरे । जितबहादुरले झोलाबाट केही समान निकालेर अनितालाई दिँदै अघि बढ्यो । गोरखपुरको रेल भेट्न हतार भइसकेको थियो ।सुनौलीमा पुगेर खाजा खायो । बाटो खर्चका लागि भारतीय पैसा साट्यो र गोरखपुरको बसमा चढ्यो । दुई तीन घन्टाको यात्रापछि गोरखपुरको रेल स्टेसन पुग्यो । त्यहाँ अरू नेपालीहरूसँग भेट भयो । केरला जाने साथीसँगै टिकट काटेर रेलमा चढेर जितबहादुर आफ्नो गाउँ छोडेर टाढाको यात्रा तय गर्दैछ ।मनभरि परिवारको सम्झना आयो । यो लाहुरे जिन्दगी न परदेश लागेर टन्न पैसा कमाउन सकिने न परिवारसँग बसेर आँटो पिठो खान पुग्ने । घरिघरि आफैलाई धिक्काथ्र्यो । आफ्नो गरिबीप्रति । राज्यले देशका युवालाई स्वदेशमै रोजगार नदिँदा विदेशिनु परेको व्यथाले भरिएको र कुँडिएर अमिलो भएको मन लिएर रेलको आवाजसँगै उसको यात्रा छोट्टिँदै थियो ।छकछक छकछक गदैै रेल आफ्नै गतिमा हुइँकिँदै थियो । जितबहादुरलाई कटक्क पेट काट्यो । शौचालयभित्र अर्को मानिस रहेछ । ढोका खुलेन । पालो पर्खिरहेको बेला झुक्किएर जितबहादुर रेलबाट खस्यो । उसको घटनास्थलमै मृत्यु भयो ।जितबहादुर रेलबाट खसेको खबर अर्को स्टेसनमा पुगेपछि बल्लसँगै हिँडेका साथीले थाहा पाए । घटनास्थल फोन गएर पुलिसले जानकारी गराए । नेपालीहरू मिलेर दाहसंस्कार गरे ।यता घरमा पूरै परिवारको बोझ एक्लैले टाउकोमाथि बोकेर हिँडेको व्यक्ति दुनियाँबाटै हरायो । केही दिनपछि घरमा खबर आयो । बुढा भएका बुवा आमा ससाना छोरी गर्भवती स्वास्नीको बिजोग भयो । सबैजना रुन कराउन लागे गाउँलेहरू आए । सम्झाउने बुझाउने र लागे ।आफै डाँडामाथिको घाम,छोराको काजकिरिया गर्नु प¥यो,बुढेसकालमा पर्नु शोक प¥यो । जवान छोरो गयो म बुढो किन बाच्नु पर्यो भन्दै बुवा मुर्छा परे । बृद्ध शरीर अनि शोकमा छोराको काजकिरिया गर्नै नसक्ने अवस्थामा पुगे जितबहादुरका बाबु अनि छिमेकीलाई क्रिया गर्न लगाइयो ।चौध दिनपछि साहुहरू ऋण उठाउन आए । जितेले यति लगेको थियो भनी नभएको पैसा पनि माग्न थाले । बिचरा घर एक पैसा छैन के दिनू ?मौकाको फाइदा लुट्नेले कसैले भैँसी फुकाउन लागे कसैले बाख्रा । घरमा बिचल्ली भयो बुवा थला परे । छोराको खबर सुनेदेखि वृद्ध बाबुआमा शिथिल बन्दै गइरहेका छन् । पतिको नासो यस पटक छोरा जन्माउने आशामा रहेकी मैना गर्भवती अवस्थामा शोकले भोक न प्यासको अवस्थाबाट जीवन गुजार्दै थिइन् ।गाउँका मुखियाले घर खाली गर्देऊ भन्दै थिए । मैना बिरामी हुँदा जग्गा धितो राखेको स्मरण गराए । गाउँलेले टुलुटुलु हेरिरहेका थिए । साहुको ऋण कसले तिर्न सक्छु भन्ने कोही थिएनन् । बिचरी मैना हतास,निराश र स्तब्ध थिइन् । बज्र उनको शिरमाथि बजारिएको थियो । गाउँले आउँथे,सान्त्वन्ना दिएर जान्थे,गर्ने,दिने कोही थिएनन् ।महिना दिनको मासिक सकिएको थियो,मैना र वृद्ध आमाबुवा बसेर कुराकानी गर्दै थिए । अलि तलबाट जितबहादुरको कुरा गर्दै तीनजना सुकिला मान्छेहरू घरतिरै सोझिएर आउँदै थिए । जित बहादुरका वृद्ध बाबु आत्तिए,फेरि को के माग्न वा भन्न आएका हुन् भन्दै डराए ।सबैभन्दा अगाडि शिक्षिका अनिता थिइन् । अर्का एक जना वडा अध्यक्ष र अर्का एक जना नचिनिएका पुरुष थिए ।जितबहादुरका बुवाले शिक्षिकलाई अघि लगाएर वडा अध्यक्ष आफै आएको देखेपछि नातिनीहरूले केही बिगारेका पो थिए कि ?वा छात्रवृत्ति दिन्छौँ भन्दै आएछन् वा जितबहादुरले अरू पनि ऋण लिएको थियो र उठाउन पो आएकी भन्दै अनुमान गर्दै बसे ।पीडिमा बसेकी मैना मलिन भएर बसिरहेकी थिइन् । एकैछिनमा गाउँका अरू भद्रभलाद्मीहरू पनि भेला भए । आगनीको पुत्र बियोगमा परेका बुढा बाआमा टोलाइरहेका थिए । अनिताले मैनालाई अँगालो हालिन् । सानो भेला नै भइसकेको थियो । अनिता एक जीवन बीमा कम्पनीकी अभिकर्ता थिइन् । उनले जितबहादुर विदेशबाट आउने वित्तिकै छलफल गरेर ४० लाख रुपैयाँ बीमाङ्क रकमको जीवन बीमा गरी पहिलो किस्ता बुझाएर गएको बताइन् । बीमा बाँचेमा आफैले पाउने र कुनै कारणवश मृत्यु भएमा आफूमा आश्रित परिवारले पाउने लाभ भएकाले सोही जोखिम बापतको दाबी भुक्तानीको लागि आफूहरू आएको जानकारी गराइन् । अनिताले झोलाबाट एउटा फाइल निकालिन् । मैनालाई हस्ताक्षर गर्न लगाइन् । वडाध्यक्षको हातबाट मैनालाई चालीस लाखको चेक हस्तान्तरण गरियो ।अध्यक्षले छोटो मन्तव्यमा भनेः जितबहादुरजीले अनिता म्याडममार्फत जीवन बीमा गर्नुभएको थियो । दुर्घटनाबाट उहाँको दुखद् निधन भइसकेको हुनाले उहाँलाई हामीले पाउन नसके पनि उहाँले परिवारप्रति छोडेको यो जिम्मेवारी हो । यो रकम हजुरको परिवारको पीडामा मलहम बन्न सकोस् । जितबहादुरप्रति हाम्रो श्रद्धा छ ।मैनाले लामो सास फेरिन्,पेटमा हुर्कंदै गएको जितबहादुरको गर्भ अनि उनले छोडेर गएको नासो सम्झिन् । उनका लागि सबै सपना जस्तो लाग्यो । मैनालाई समूहबाट ऋण काडेर जबर्जस्ती नौगेडी र झुम्का किन्दिन बाध्य पारेको याद आयो । गहनाकै लागि कति झगडा गरेको स्मरणसमेत गरिन् ।जितबहादुरले गाउँले साथी गोपालमानसँग पैसा सरसापट गरेको कुरा अनिताबाट थाहा भयो ।सो भेलामा मैनालाई केही बोल्न मन लाग्योः मैले मेरो राजालाई किन बुझ्न सकिन ?कहाँ जानुभयो मेरो प्रिय ?आफू जाँदा जाँदै हाम्रा लागि यति ठूलो महान् काम गरेर छोड्नुभएको रैछ बल्ल मेरो होस्,खुल्यो बुद्धि पस्यो तर के गर्नु मैले हजुरलाई गुमाइसके । उनी छाती पिटी पिटी रुन थालिन् ।यदि आज यो पैसा आउने थिएन भने हाम्रो घर बास उजाडिने थियो । म कहाँ जान्थेँ होला ?वृद्ध अवस्थाका सासूससुरा र यिनी लालाबाला कहाँ लैजान्थे होला । जिन्दगीको केही भरोषा नहुँदो रैछ । भोलि म पनि रहिन भने यो परिवारको मेरा लालाबालाको अवस्था के होला ?एकैछिनमा शरीरमा भएका सबै गहना फुकालेर एउटा मुठीमा राख्दै हात उचाल्दै भनिन्ःअब मैले यी गहना लगाउँदिनँ । यी गरगहना र मेरो श्रीमानको नासो यो पेटको बच्चा जन्मिएपछि यिनै गहना बेचेर सन्तानको नाममा बीमा गरिदिन्छु । बार्षिक रूपमा किस्ता तिर्न नसकँुला त्यसैले ऋण तिरेर बचेको पैसा सबै बच्चाको नाममा फिक्स बीमा जम्मा गरिदिने बाचा गर्छु । गाउँले सबै स्तब्ध भए । बीमाको महत्त्व केहीहदसम्म बुझेँ ।मैना अनिताको काखमा घोप्टो परेर रोइरहिन् ।गैँडाकोट, नवलपुरहाल : खजुरा बाँके