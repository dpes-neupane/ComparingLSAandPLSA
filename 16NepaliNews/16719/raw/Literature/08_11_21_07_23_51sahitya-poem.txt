-याम ‘नौलो दीप’ मगर   चेतनाको पर्खाल अग्लिँदै आएपछि  मनका खुसी पोखिए समवेदनाका फाँटहरूमा हुर्किंदै आए ज्ञानका विश्वास  बनी आए जीवन शास्त्रका कर्णधार  पुरापुर याद छ मैले टेकेको पहिलो  खुट्किलो यो युगको यात्रामा गरेको थिए नवीन हस्ताक्षरसफेद रङमा उभिएर पाठशालामा सिकेको हुँ पहिलो अक्षर  ‘क’ जीवनमै पहिलो पटक पाथशालाको द्वार खुलेपछि मेरा ‘क’ अक्षरका खुसीहरू कापीमा, किताबमा, भुइँमा र ढुङ्गामा  पोखिएका थिए नमिलेको पृष्ठभूमिमायुग जस्तै गुरुबा’ले  अक्षरहरूको भीडबाट टिपेर झुन्ड्याएपछि ह्वाइट बोर्डको छातीमा जोडेर आपसमा ‘नेपाल’ र भन्दिएपछि यो माटोको नाम भनेरबाटोमा, मन्दिरमा, गल्लीमा र चौतारीमा  इन्द्रेणीको रङ चोरेर लेखेँ मैले पनि माटोको नाम गुराँसका फूलहरू टिपी गाँसेर माला बीच चोकमा बनाएको हँु देशको नाम कुटोले कोपरेर बाटोको अनुहार  बर्सौं नमेटिने लेखेको हँु देशको नामघाम र जूनको पछ्यौरी समाएर  उक्लिँदै उक्लिँदै  यो माटोको ध्वजा देखँे छर्लङ्ग सामीप्यमा  र छोएको हुँ उसको मखमली अनुहार  शालीन स्वभावआफ्नै हातले छामेँ पहिलो पटक  इतिहासको पर्दा खोलेर  यो माटो रगतले रङ्ग्याउनेहरूको गाथा  र पुर्खाहरूले रातो रङमा कोरेको  आदिम देशको मानचित्र-रोल्पा   