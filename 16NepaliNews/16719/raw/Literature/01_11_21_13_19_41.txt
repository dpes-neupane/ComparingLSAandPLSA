-साकारबाबु सुवेदीअमादब्लम मभित्र चुलिन छाडेछ अब मन पनि मन नरहने होला चिसै नहुने मन पनि के मन हो र ? शिशिरमा पनि जम्न नसक्ने ।अहम्ताको रापले पग्लिनुपर्र्ने झरेर आकार लिन नसक्ने ओरालै ओरालो महाभारतसम्म आवेगमै सधैँ दौडनुपर्ने ।डर लाग्दो हो, सम्म सपाटमा चल्न गति क्रमशः क्षय हुँदै जानाले अरूकै उचाइबाट गति लिनाले आवेग बिस्तारै गुम्दै जाने होला ।कद काटिने भो अमादब्लमको मन चाहिँ महभारतकै फाटिने होला कहाँ स्थिर रहला र ओरालो गतिमा ? डुब्नुपर्ने त सपाटले नै भयो । अमादब्लम मभित्र चुलिन छाडेछ चिसा बन्न नसकेका मनहरूले सोचे रापिलो मस्तिष्क छामेर बुझ्नुपर्ने तरलै सरल लाग्ने महाभारतको रुचि ।वेग जब आवेगमै गहिरो बन्न थाल्छ क्षय त महाभारतको पनि देखिने होला अचल बेगहरू सतहमै उत्तानो पर्दा सम्म सपाट उचाइ घाँटीसम्म नापिने भयो ।कद त सबै उचाइअनुसार नै घट्दै जालान् घट्न नसक्ने मनको उचाइ बढ्ने नै होला एकैनाश नहोला दुर्गति सबको गतिमा बढेर उचाइ सपाटको भय त झन् देखिने भो ।  