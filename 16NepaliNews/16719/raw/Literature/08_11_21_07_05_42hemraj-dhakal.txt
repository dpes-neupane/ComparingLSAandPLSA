   –हेमराज ढकाल ‘सुमन’हामी त फुट्यौँ कमरेड  धुम्बाराही र पेरिसडाँडा नजाने गरी एकअर्काको मुहार नहेर्ने गरी  भुलेर ती समाजवादका सपना सहिदका रगत र बलिदानहरु हामी फुट्यौँ कमरेड ।मार्क्स, माओ र लेलिनका सिद्धान्त  पुप्पलाल, मदन र मनमोहनका विचार  यी सबैलाई टोकरी हालेर फेरि  दर्शन र सिद्धान्तभन्दा पनि हामीलाई  पद, शक्ति अनि पैसा ठूलो भो  त्यसैले त हामी फुट्यौँ कमरेड ।गरिबको झुपडीमा दियो जलाउन गणतन्त्रलाई बलियो बनाउन कठै ! हाम्रो नीति भयो बदनाम  खै मेरो भाग भन्दै आफू–आफैँ लड्दै  दुनियाँलाई रमिता देखाएर सधैँ हामी त फुट्यौँ आज ।रेल, तेल, ग्याँस सबैमा भयो झेल त्यो अमूल्य मतको मर्म नबुझी  गुटबन्दी र भागबन्डाको खेल खेल्दा  मैदानमा आफैँ पछारिँदा पनि हामीलाई  चेतना बुद्धि र विवेक नआउँदा कहिल्यै  हामी टुक्राटुक्रा भएर फुट्यौँ आज । 