बडा विचित्रको जङ्गली कानुन  सूर्योदयसँगै एउटा  ज्यान पाल्न दौडन्छ  अको ज्यान बचाउन दौडन्छ ! बडा विचित्रका मानव  बिहानै एउटा  पेट पाल्न दौडन्छ  अर्को पेट फाल्न दौडन्छ । बडा बिचित्रको संस्कार  एउटी नारी  हवाई जहाज उडाउँछिन्  अर्की नारी छाउपडी धाउँछिन् । बडा विचित्रको कानुन  एउटै कसुरमा  हुने खाने ससम्मान उन्मुक्ति पाउँछ  हुँदा खाने जन्म कैद भोग्दछ ! बडा विचित्रको धर्म  एउटा मानव मन्दिरभित्र  लम्पसार पर्दछ  अर्को मानव ढोकासम्म छुन पाउँदैन ।  बडा विचित्रको राजनीति  आफ्ना मान्छे  खोजी खोजी पद भिडाइन्छ  सक्षम पाखा लगाइन्छ । अब बाच्नका लागि ... पार्टीको छाप लगाउनु पर्छ  भ्रष्टहरुको नाता  पर्नुपर्छ  कालाबजारी मित हुनुपर्छ  पुलिस प्रशासन् दाहिना हुनु पर्छ  अड्डा अदालत  मुठीमा  हुनुपर्छ । खै  केके हुनु पर्छ केके  ? 