  –अर्जुनप्रकाश भुसालप्रिय, अटुट प्रेमसँगै सुमधुर सम्झना । म त युद्धको मैदानमा डटिरहेको छु प्रेमयुद्ध होइन, विश्वयुद्ध जस्तै नयाँ युद्ध हो, प्रकृतिविरुद्धको युद्ध ।जुन युद्धमा करोडौँ जनहरू लडिरहेका छन, म पनि लगभग मध्यविन्दुमा प्रवेश भइसक्यो, शत्रुपक्षसँगको कडा भिडन्त जारी छ । जसरी द्वापार युगमा विराटयुद्ध अर्जुन एक्लै कौरवविरुद्ध  जाई लागेर लखटेका थिए, म पनि हरेश खाको छैन । प्रिय, जब शत्रु पक्ष केही बलियो भएझैँ हुन्छ, तिम्रो ममताले भरिएको महासागरको बाँध अनियन्त्रित भई फुट्छ । हतार हतार गरी तातो पानीको बाफमा घुम्टो ओढेर मज्जाले बाफ लिँदा बाफ फिक्का हँुदै जान्छ अनयासै त्यो आधा भाँडो भरिन्छ । तिम्रो ममताको भावना पोख्ने ठाउँ पाएको छु, मन हलुका गर्न पाएको छु, यो ‘अश्रु’ हुँदै होइन, यो त ‘वरदान’ हो अस्त्रहरूको, नारायणास्त्र, देव्यास्त्र र ब्रह्मास्त्रा । दुःखी पनि छु धेरै साथीहरू यो युद्धको मैदानबाट सहादत भए, बिचरा उनीहरूको कवच खोसियो, ‘कर्णको जस्तै’ राज्यबाट वञ्चित गरियो खोपलगाउन, अनागरिक बनी गए । प्रिय, छैन मलाई कुनै हस्तिनापुर राज्य पाऊँ छ त तिम्रो माया नगुमाऊ, हो म पक्कै विजयी बन्ने छु र तिम्रो अङ्कमालमा पुन पुग्ने छु  सुरक्षित रहनू, सतर्क रहनू ।  