उस्तै उस्तै हो काम्रेड,त्यो साला रक्सी र गड्याम मार्सी !आज तिम्ले खायौ, भोली तिम्लाई खान्छतर काम्रेड, रक्सीभन्दा मार्सी ‘लास्टै’ खत्रा’ छ !बाफ्रे बाफ् काम्रेड !मार्सीको कुरै नगरौं यार, बबाल छदुई बोतल रक्सीले दुईचारलाई गाल्छदुई थाल मार्सीले पुरै दुईतिहाई ढाल्छएकमना सर्खारलाई सिंगै खाल्डाँ’ हाल्छएकै थालमा राजनेतालाई लम्पसार बनाइदिन्छमार्क्सवादलाई मार्सीवादमा रुपान्तरण गराइदिन्छनौलो जनवादलाई जननेतासँगै खोलाँ’ बगाइदिन्छहो कि हैन, काम्रेड !रक्सीभन्दा मार्सी ‘लास्टै’ खत्रा’ छ कि छैन, काम्रेड ? मालको कमाल, काम्रेड !देखायो यार, मार्सीले कमाल देखायोबिचरा ती, माननीयलाई घुँडा टेकायोमै हुँ भन्थे, दुईथालले मेरुदण्ड खुस्कायोहेर्दा हेर्दै ती सारालाई गड्यौला बनायो सदनमै लडायो, सबैलाई लडिबुडी गरायोत्यत्रो दुईतिहाईलाई एउटाको दास बनायोसंसदले ऐतिहासिक सर्वोच्चता देखायो !हो कि हैन, काम्रेड !रक्सीभन्दा मार्सी ‘लास्टै पावरफूल’ छ कि छैन, काम्रेड ?यार कुरै नगर, काम्रेड !रक्सी मूलामा के छ ? मार्सीमा जे छ !नाथे रक्सी जसले खान्छ, त्यसलाई लाग्छमार्सी हो माल, एउटाले खान्छ सारालाई हान्छदाताले दिन्छ, सेवकले कुपुकुपु निल्छखानेलाई लडाउँछ, चारकलाई जगाउँछमैमत्त ‘म’लाई पुरै निहुरमुन्टी ‘न’ बनाउँछपुच्छरलाई गोरुसिंगे ‘ञ’ बनाउँछ, जुधाउँछ दलालदेखि दादासम्म सारालाई मैमत्त बनाउँछनेपाल भन्ने देशमा मार्सी खाएर दीपावली गरिन्छ !हो कि हैन, काम्रेड !रक्सीभन्दा मार्सी ‘लास्टै’ बबाल छ कि छैन, काम्रेड ? साच्चै हो, काम्रेड !रक्सीको भन्दा मार्सीको रहस्य गज्जब छरक्सीले सधैं सत्य ओकल्न लगाउँछमार्सीले झूठो बोल्न खप्पिस बनाउँछमुख खोल्दै मान्छे झूठो बोल्छबोल्दा बोल्दै जुठो सबै पचाउँछ वचन र सन्तान एउटै हो, तर सबै भुल्छवचनको वलात्कार आफैं गर्छप्रण र प्राण एकै हो तर आफैं हर्छहो काम्रेड, मार्सीमा त्यस्तो केही छ ?निष्ठा विष्ठा सबै एकै हुन्छ !हेर्दा हेदै के के भयो, के के भयोमार्सीले देशमा नयाँ क्रान्ति ल्यायोजताततै समृद्धिको द्वार खोल्योमार्सीको शक्ति इतिहासमा लेखिन्छअब मान्छेका मृगौला मात्र हैन,अण्डकोश पनि निकालेर बेचिन्छअण्डकोशको कमिशन पनि हुन्छ  घरभाडा जस्तै लुतुलुतु जान्छ !हो कि हैन, काम्रेड !रक्सीभन्दा मार्सी ‘लास्टै’ बबन्डर छ कि छैन, काम्रेड ?उस्तै उस्तै हो काम्रेड,त्यो साला रक्सी र गड्याम मार्सी !आज तिम्ले खायौ, भोली तिम्लाई खान्छतर काम्रेड, रक्सीभन्दा मार्सीले छिट्टै लान्छ !