-गोविन्दप्रसाद काफ्ले कहिलेदेखि चल्यो चलन जगतमा छोरी पराई घर दिने । त्यस्तै नै गरी फेरि पराई घरकी अपनाई आफू लिने ।। कन्यादान गरी दिँदैछु अहिले छोरी पराय घर । नानी छिन् अवला अनुभवविहीन ईश्वर छ तिम्रै भर ।।सासु छिन ससुराजी छन् घरमाहा कस्तो होला चाल चलन् । स्वभाव कस्तो होला त्यहाँ मान्य जनको कस्ता होलान् मान्य जन ।। जस्लाई छोरी दिएँ ती मुख्य जनको कस्तो छ बोली वचन । जड्याहा फटाहा ती छन् कि अथवा साधु स्वभावका ती छन् ।।बिदा गर्न पनि भयो मकनता साह्रै कठिन यस घडी । छोरी विह्वल छिन् यहाँ थरीथरी नाना बिलौना गरी ।। जाऊ छोरी तिमी पराय घरमा अपनाइ लेऊ गरी । सेवा आदरले सहित गर्नु स्वामी समीपमा रही ।।रुखा वचन केही नबोल्नु कहिल्यै कस्तै परेता पनी । मौका भन्न नदेऊ कदापी तिमीले यस्ती खराब छे भनी ।। जेठाजु देठानी ती नन्द र देवर देउरानी वैनी अरू । आमाजू अनि भाञ्जा भाञ्जीहरु फेर छोरा भतिजाहरु ।।विचार सब जनले त गर्छन त्यहाँ कस्तो छ बानी भनी । वर्ताव गर्नु छ त्यहाँ सदैव तिमीले अत्यन्त नमृत बनी ।। भरपेट खान पनि छ छैन घरमा पानी पनेरो कता । साथी सङ्गती त्यहाँ कस्ता छन् अहिले छैन यहाँ केही पता ।।खेतीपाती र घर गोठ अनि फेर कति होलान् वस्तु भाउ । सीधा स्वाभावका ती छन् कि अथवा गर्छन कि ती हान्ने दाउँ ।। तिन्को गर्नै पर्ने स्याहार तिमीले आफ्नो यिनै हुन भनी ।  सिङ्ग लात्को पनि खुब विचार गरनु हान्छन् ती क्रोधित बनी ।।बिदा गर्न कठिन हुने बहुतै नै मुटु चुडायै सरी । गृहस्थीहरुलाई हुने जगतमा खप्नै कठिन त्यस घडी । दिनै पर्छ खुसी गराई मनमा कर्तव्यै यै हो भनी । लक्षिणकी दिपीका थियौ तर पनि जाऊ पराय बनी ।।बोल्नु मिठो गरी तिमी हरघडी झर्को नमान्नु कवै । रूखो व्यवहार गर्यो यदि भने दुस्मन हुनेछन् सबै ।। उठ्नु ब्रह्म मुहुर्तमा र हरिको गर्नु छ दर्शन पनी । गर्नु दर्शन फेर ती मान्य जनको कर्तव्य यहि हो भनी ।।जाऊ छोरी तिमी प्रशन्न मनले त्यही कर्म को हो घर । आफ्नो सद्गुणको गरीकन विकास सुवास् सदैव छर ।।  खानु सुत्नु डराउनु र अनि फेर सन्तान उत्पादन । पशुहरु पनि सबै किसिमका यी चार काम गर्छन् ।।हामी मानव हौँ भनेर बुझी यो सब धर्म कर्मै पनी । गर्नु पर्दछ नानी छोरी तिमीले ज्ञानी बहुतै बनी ।। देव पितृ तथा अतिथि जनमा सद्भाव राखीकन । गुरू जनहरुको सदैव गरनु पूजन लगाई मन ।दया, दान, परोपकार गरनु सफा रही सब घरी ।  सबको मन तिमीले जितेर रहनु सधर्म पालन गरी ।। बत्तिस लक्षण हुन्छ नारीहरुमा भन्छन् यी शास्त्रादी ले  यसको गरनु विकास बुझेर तिमीले यथोक्त सब विधिले ।हाम्रो आशिष छ सदैव तिमीमा त्यस्तै प्रभुको पनी । आशिष प्राप्त सदैव भैकन रहोस् विन्ती छ नम्रित भनी ।।  सीता भृकुटीकै सरी गरीकनै सुवाष सदैव छ र । जानु पर्दछ छोरीले खुसी भई  मन्दिर रूपी घर ।।