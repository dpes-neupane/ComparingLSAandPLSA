अच्युतशाली घिमिरेजन्मदिने आमाभन्दा ठूलो हुन्न कोही हँसाइदिन्छिन् सन्तानलाई आफू रोई रोई पूज्य हुन्छिन् जन्मभूमि, जन्मदिने माता जोडी साइनो रगतले बसाउँछिन् नाता ।ताते ताते डोर्याउँछिन् जिन्दगीको बाटो देशप्रेम सिकाउँछिन् धरतीको माटो मान्नुपर्छ आमालाई पुज्ने भगवान बाडिदिने गुणहरू सर्व विद्वान् ।मिठो चोखो खुवाउँछिन् आफू भोकै बसी निर्मल निश्चल माया उनको किन लाउनु कसी पाउँदा सन्तान काखभरी साह्रै ठुली हुन्छिन् पीडा, दर्द, व्यथाहरु सारा भुलिदिन्छन् ।रुन्चे मुख लाए मैले खुशी पार्नलाई खेल खेल्छिन् झेल गर्छिन् आफै हार्नलाई घोट्छिन् आफ्ना हड्डीहरु छाक जोर्नलाई उनको मेरो सम्बन्धको नाता कोर्नलाई ।सधै मेरै सुसारमा दिन बित्छ उनको हँसिलो त्यो मुहारमा चमक छ जुनको आफू लाउँछिन् टालटुल कठै आमा मेरी मलाई भने सुहाउने नाना फेरी फेरी ।मेरै लागि बाच्छिन् आमा मेरै लागि हास्छिन् थुँगा थुँगा मातृत्वको अनि माला गास्छिन् फूल फुल्छ फूलबारीमा मन जाग्दैन पिटे पनि आमादेखि मन भाग्दैन ।हुर्काइन् मलाई करेसामा गोडमेल गरी समय सारा खर्ची ममा आफू ओझेल परी यो अटुट नातादेखि कसको डाहा लाग्छ ? छुटाउन खोजेदेखि झन् चाहा जाग्छ ।हुर्काई बढाई सर्वथाले देखाइन् मलाई सृष्टि सत् असन् छुट्याइदिने उनै मेरी दृष्टि कल्पिएरै रुन्छिन् मलाई चोट लाग्दाखेरी ढुकढुकीमै राख्छिन् मलाई अँगालोमा बेरी ।दिई उपहार एकताको तिम्रो मुख हेर्छु गहभरी आँसु झार्ने तिम्रो दुःख फेर्छु बिसाई आफ्ना दुःखहरू दियौ अभिभारा स्वप्न तिम्रा विपना माझ जोड्नेछु म सारा ।सेवा गरौँ जननीको भव सागर तर्न शास्त्र भन्छ पर्दैन रे चारधाम गर्न नमन गरे जननीको लाग्छ ठूलो गुन बजिराख्छ हृदयमा कोमलताको धुन ।चिकित्सा शास्त्र अध्ययन संस्थान (आईओएम)   