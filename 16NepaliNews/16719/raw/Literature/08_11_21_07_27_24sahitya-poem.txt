-दिल थापा यो सहर   मेरो आँखाको थकाइ मेट्ने सहरमा  आज कस्तो शून्यता   यी सानाठुला, अग्लाहोचा घरहरूले नै   शोकधुन बजाइरहे जस्तो  म आफैको शोकसभामा  आफै आएजस्तोबिहानीले रातको मौनता  तोड्न नसकेजस्तो  रातले बिहानी, बिहानीले रातलाई  नभेट्ला जस्तो यो प्रहरमा  यो सुनसान सहरमा खै किन हो  हिउँको उत्सव चलिरहेछ  सहर हिउँसँग सेतै बलिरहेछ   मलाई चिसो ताप्न स्वीकृति दिँदै  म यो सहरको सेतै हिउँले कब्जा गरेको  सुनसान सडकमा छु   पाइलाहरू मेरा अघितिर बढाउने  मनोआदेशको सङ्गीतबिनाको  शब्द पर्खाइमा भएजस्तै आज यो सुनसान सहरका सडकसँग  मेरा पैतालाको प्रेरणामा स्पर्श गर्न मन छ । सडकको छातीमा हिउँले बनेका  वृक्षस्तनहरू मेरा आँखामाथि  हिउँको फूल फूलेको  कालो परेला उघारी हेर्न मन छ । सडकको वल्लो पल्लो गगन छुने महलहरू हिउँको उत्सवमा भुलेको बेला  सेताम्मे हिउँले सहर फुलेको बेला ।  म यात्री हुँ   यो सहरको  मेरा पाइलाहरू अघि बढिरहेछ  अघिल्ला जीवनका दोपहरू बस्ने गरी  सडकसँग लिप्त भएका हिउँमा  हिउँमा दोबीएका मेरा पाइलाहरू  हिउँका पुष्प वर्षाले कति सजिलै पूरी दिन्छ एकचोटि होइन बारम्बारएउटा होइन  सबै पाइलाका डोबहरू सायद त्यसैले होला  मेरा यात्रा अर्थहीन छ । मेरा पैतलाहरूले बनाएको  प्रत्येक डोबहरूमा   मैले मेरा अस्तित्वहरू  छोडेर आएजस्तो लाग्छ अलि पर पुगेर  मेरा पाइलाका  डोबहरूलाई हेर्छु मेरा पैतलाहरूबिना  म बिना हिउँसँग  युद्ध गरीरहेको देख्छु  कस्तो मायाँ लागेर आउँछ । मेरो सुरुको पैतलाको डोबले मलाई सम्झँदै होला  मेरी  प्रियसीले भन्दा बढी  थुक् थुक् मान्दै पनि होला  मैले अर्का पाइला सर्दा छोडेको  युग चिनो  बचाउन नसक्दाहिउँको रजस्वलाले अहाल बनेको सडकमा  मैले पहिलो पाइला टेक्दा  मेरा पैतलाले बनाएको पहिलो डोब देख्दा म कति खुसी भएको थिएँ मैले  सोचेको पनि थिएँ  मेरा पैतालले बनाउने हरेक डोबहरूमा  मेरो अस्तित्वहरू हुनेछ  त्यो अस्तित्वभित्र मेरा भाषा हुनेछ  मेरा धर्म हुनेछ  मेरा संस्कृति हुनेछ  मेरा समग्र गन्ध हुनेछ । तर आज म सोच्छु  फगतः भ्रम रहेछ मेरा यात्रा नै भ्रम रहेछ ।मैले पहिलो पाइला चाल्दा  जति खुसी थिए जति वयस्क थिए आज यो पाइला अगाडि बढाइ रहँदा म त्यति खुसी पनि छैन त्यति वयस्क पनि छैन   आशावादी पनि छैन  कसैमाथि भरोसावादी पनि छैन टोकियो जापान