सदाझैं एक्लै थिएँ  हिँड्दै थिएँ गोरेटोमा  डरलाग्दा घुम्ती बढ्दै थिए  सुनसान बाटामा ।धेरै तल बग्दो खोला एउटा,  सानो धर्सो देखिए जस्तो । आवाज त्यसको सुसेली थियो कहिले लाग्थ्यो अट्टहास जस्तो ।।कोरोना कहरले छोपेको छ डराएको छ संसार सारा । कोरोनासँग डराउने कि  भोकमारीसँग लड्ने हामी ?कति रहर लिएर हिँड्दैछौ  भेट्छु लामो अन्तरालपछि सारा । संसार भुल्छु जब भेट्छु  आफ्ना प्रिय परिवार सारा ।।कोही छैन यात्रामा  एक्लै उकालो चढ्दैछु खुशी धेरै छ मनमा, तर औधी नै डराएको छु ।सोच्ने के नै हो र ?  केही जम्मा गर्ने र दुई छाक टार्ने  आउनै लागेका चाडबाडमा रमाउने । सोचेको कहिल्यै पूरा भएको छ र ? हामी जस्ताको,  आफ्नै पेट मारेर राखेको कमाइले कतिनै पुर्ने ।जति गन्तव्य नजिक पुग्छु  काप्न थाल्छ यी खुट्टा मेरा । दुई चार छाक त मीठो मसिनो खाउला केटाकेटी अनि परिवारसँग रम्न पाउँला । हिजोका जिम्वल आजका सरकार, फेरि तिनकै बारी जोत्नुपर्ला । कहिले थोरै पैसा पाउँला  कहिले भागमा छाक टार्ने अन्न पर्ला ।खुइय सुस्केरा हाल्दै  सम्झी सबैलाई अघि बढ्नै पर्छ । जिम्मा लिएकै छु मैले सबैको  कर्तव्य पूरा म आफैले नै गर्नै पर्छ ।खै केनै परिवर्तन भयो र  आफै परिवर्तित भएको छु । हिजो टाढैबाट ढोग गर्थें  आज भोलि नमस्कार गर्ने गरेको छु ।।हिजो तिनका आगनमा बस्थेँ  आज पिँढीको बेन्चमा बस्ने भाको छु । यता नमस्कार गरे पनि  उता त दिनरात उभिएर सलाम ठोकेकै छु ।खै यो कोराना किन आएको होला  हामी जहिल्यै मर्नेलाई रोगले नै मार्न हो कि । बडो कमाउँछौँ माथि उठ्न भन्थ्यौ  पहिले अरूले मार्थे अब हामी मार्छौं भन्न हो कि ।सोच्दै हिँडे पुग्ने बेला चेत आयो   जहाँ नि मर्ने नै रैछौ हामी जस्ता । हिजो भोकले, आज फेरि कोरोना र त्यही छाक टार्ने चिन्ताले ।  #poem