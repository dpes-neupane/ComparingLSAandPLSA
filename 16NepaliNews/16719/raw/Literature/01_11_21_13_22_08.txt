काठमाडौं – साहित्यकार राजनप्रसाद निरौलाले नयाँ उपन्यास ‘सिंहको दरबारभित्र’ बजारमा ल्याएका छन् । निरौलाले पुस्तकमा देशमा मौलाएको भ्रष्टाचार, बेथिति, अराजकता, राजनीतिक खिचातानी लगायत बिषय साहित्यको माध्यमबाट अगाडि ल्याएका छन् ।देशभक्तिका विविध भाव प्रस्तुत गरिएको उपन्यासमा लेखकले देश, काल ,परिस्थितीलाई समेट्ने अथक प्रयास गरेका छन् । मुख्य बिषय भने जीवन, मृत्य र देशको जल्दोबल्दो समस्यामा रहेको भष्टाचार बनेको छ । निजामति सेवामा रहेका निरौलाले यसअघि सित्कृति (कवितासंग्रह), खुला आकाश, संघर्ष र शान्ति, अद्भूत प्रेम परीसँग, मृत्यु विरुद्धलगायतका उपन्यास प्रकाशन गरिसकेका छन् ।  नेपाल आमाको कथाका रुपमा समेत व्याख्या गरिएको ‘सिंहको दरबारभित्र’  दिव्य देउराली प्रकाशनले बजारमा ल्याएको हो ।   