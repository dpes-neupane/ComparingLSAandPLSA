काठमाडौँ — बलिउड गायक विशाल–शेखर, नीति मोहन, मिका सिंहले प्रस्तुति दिएको स्टेज सेयर गर्न पाउँदा गायक प्रमोद खरेल दंग छन् । डिसेम्बर २७ देखि सुरु भएको 'डेइजिङ फेस्टिभल'को अन्तिम दिन जनवरी ७ मा उनले पनि प्रस्तुति दिँदैछन् ।आसाममा भएका नेपालीले उनलाईफेस्टिभलमा प्रस्तुति दिन आसाम बोलाएका हुन् । उनी ब्याण्डसहित सोमबार आसामका लागिहिँडिसकेका छन् । 'आसाममा धेरै नेपाली हुनुहुँदो रहेछ । उहाँहरुले नै मलाई सम्झेर बोलाउनु भयो ।कार्यक्रममा प्रस्तुति दिन निकै उत्साहित छु' उनले भने । कार्यक्रममा उनी नेपाली रआसामी गीतको फ्यूजन गाउने तयारीमा छन् । आफ्ना नयाँ पुराना गरी २० भन्दा बढी गीतउनले त्यहाँ प्रस्तुत गर्दैछन् ।  