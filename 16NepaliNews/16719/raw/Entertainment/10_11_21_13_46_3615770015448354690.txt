बलिउड सुपरस्टार सलमान खानको नयाँ फिल्म 'दबंग ३' ले दुई दिनमा ५० करोड कमाएको छ ।ट्रेड एनालिस्टहरुका अनुसार रिलिजको पहिलो दिन शुक्रबार झन्डै २४.४८ करोड कमाएको फिल्मले दोस्रो दिन पनि करिब उस्तै व्यापार गरेको छ । बजार विश्लेषकहरुका अनुसार सलमानको फिल्मका लागि यो कमाई सन्तोषप्रद होइन । भारतका विभिन्न स्थानमा चलेको नागरिकता कानुन संशोधनको विरोध प्रदर्शनले पनि फिल्मको व्यापारलाई असर गरेको बताइएको छ । प्रदर्शनले फिल्मको २० प्रतिशतजति कमाई घटेको अनुमान गरिएको छ । सलमानको निकै चर्चित फ्र्यान्चाइज 'दबंग'को यो तेस्रो किस्ता हो । समीक्षकहरुले यसलाई अघिल्ला दुई भागको तुलनामा निकै कमजोर मानेका छन् । यति व्यापार पनि सलमान खानको स्टार पावरका कारण मात्रै भएको उनीहरुको भनाई छ । सलमानका यसअघिका फिल्मको तुलनामा पहिलो दिनको कमाई पनि यसको थोरै हो । 