काठमाडौँ — गायिका अञ्जु पन्तले नेपालको संगीतमा दर्जनौं सुमधुर गीत गाएकी छिन् । उनका आवाजमा अहिलेसम्म लगभग ६ हजार बढी गीत रेकर्ड भइसके । गायिका पन्त अहिले पनि चर्चित र व्यस्त गायिकामा गनिन्छिन् । उनको व्यक्तिगत जीवनमा निकै उतारचढाव आयो । तर, सांगीतिक करिअरमा भने कहिल्यै असफलताको स्वाद चाख्नुपरेको छैन । रेकर्डिङमा व्यस्त रहने अन्जुसँग यसपटकको ‘पुरुषवार्ता’ । तपाईंको जीवनमा प्रभाव पारेको पुरुष ?मलाई प्रभाव पार्ने पुरुष जन्मिएकै छैन । अहिलेसम्म भेटिएका पुरुषहरु मध्ये सबैभन्दा सहयोगी पुरुष ?विश्वास गर्न लायक पुरुष त मेरो बुबा नै हो । सबैभन्दा धेरै माया कुन पुरुषको लाग्छ ?दाई, भाइ र छोराहरुकै लाग्छ । जहिलेपनि घृणा लाग्ने केटामान्छे को छ ?नाम नभनौं है । आजभोलीका युवाहरुको विषयमा केहि भन्नुहुन्छ कि ?वास्तवमा मैले दिनहुँजसो दुई जिव्रे पुरुष भेट्छु । एक जिव्रे, जसलाई विश्वास गर्न सकियोस्, त्यस्तो किसिमको पुरुष भेट्न सकेकी छैन । महिलालाई रेस्पेक्ट गर्ने पुरुष भेट्टाउनै मुस्किल छ । सपनामा आइरहने कोही पुरुष छ ?छैन । बिहे अघि कसैसँग प्रेम भएन । बिहेको एउटा यात्रा रोकिएपछि कोही पुरुष कल्पनामा आएन ।  पहिलोपटक डेटकोसँग जानुभयो ?श्रीमानसँग त हो । बिहे हुने बेलासम्म मलाई डेटिङ भन्ने कुरा थाहा थिएन । तपाईंको सबैभन्दा धेरै पिछा गरेको पुरुष ?टिनएजमा हुँदा एकजना पुरुष एकदमै पछि लागेर हैरान पारेका थिए । मान्छे सानी सानी, केही भन्न नसक्ने स्वभावकी थिएँ । तर, उनी त पछि घरसम्म नै आउन थाले । संगीत सिक्न जाने बेलामा उहीँ जाने, घर आउने बेलामा घरै आउन थालेपछि हैरान भएँ । मैले यो कुरा घरमा समेत भनें । अन्ततः घरपरिवारको सल्लाह अनुसार प्रहरीमा उजुरी गरेर जेलसम्म पुर्‍याउन बाध्य भएँ । पछि सहमतिमा उनी छुटे । प्रेममा धोका दिएको पहिलो पुरुष ?त्यही मनोज त हो । मलाई दुःख दिने पनि उही, पीडा दिनेपनि उही । पहिलो पटक लभ लेटर कस्ले लेख्यो ?धेरै बर्षअघिको कुरा हो । प्रेम के हो भन्ने समेत थाहा थिएन । टिनएजमा हुँदाको समय थियो । स्कुल हुँदाको समयमा हो उहाँले लभ लेटर लेखेको । तर, उहाँ केही समयअघि बित्नुभएछ । हालै मात्र थाहा पाएँ । निकै नरमाइलो लागेको छ । पहिलोपटक बिहेको प्रस्ताव गर्ने पुरुष ?१७ वर्षको हुँदाको समयमा हो । पुरुषको नाम नभनुँ । बिहे गर्नुपरे कस्तो केटा पाइयोस् भनेर सोच्नुभएको छ ?बिहे नगर्ने । बिहे भएपछि निकै तड्पिएँ । केटा मान्छेले निकै अधिनमा राख्न खोज्छन् । मेरो मन भाँचिएको छ । फेरी बिहे हुन्छ जस्तो लागेकै छैन । अहिले कोही पछि लागेका छैनन् ?४–५ वर्षदेखि पछि लागेका धेरै छन् । बिहे गरौं भन्नेहरु पनि आउनुभएको छ । जीवनमा सबैभन्दा धेरै मन दुःखाएको पुरुष ?त्यही मनोज हो । सबैभन्दा मनपर्ने चलचित्रको हिरो ?अमिताभ बच्चन । अमिताभ मेरो आफ्नो बा जस्तै हुनुहुन्छ । सबैभन्दा मन परेको पुरुष निर्देशक ?संजय लिला भन्साली । स्क्रिप्ट देखि निर्देशन देखि सबै कुरामामा उहाँले गर्ने मिहेनतको म फ्यान हो । सबैभन्दा धेरै फोनमा कुन पुरुषसँग कुरा हुन्छ ?ठ्याक्कै यहि भन्ने छैन । म बिरामी हुने बेलामा राजकुमार घिमिरे २४ सै घण्टा गफ गर्नुहुन्थ्यो । अहिले निको भएँ, ठिक छु । अहिले धेरैसँग कुरा भैरहेको हुन्छ । सबैभन्दा मन पर्ने पुरुष नेता ?मदन भण्डारी । तर, अहिले उहाँ हुनुहुन्न । उहाँ भएको भए नेपाल यत्तिको भद्रगोल हुँदैन थियो कि । ड्रेस सेन्स भएको हृयाण्डसम पुरुष ?भुवन दाइ । कोही पुरुषले तपाईंको हातको झापड खाएका छन् ?हान्या छु । राम्रैसँग कुट्या छु । यसरी मेरो हातबाट कुटाइ खाने पुरुष धेरै छन् ।