मुम्बई — लागूऔषध मुद्दामा पक्राउ परेका बलिउड अभिनेता शाहरुख खानका छोरा आर्यनबारे अभिनेता ऋतिक रोशनले सहानुभूतिपूर्ण पत्र लेख्दै सबै कुरालाई अनुभवको रुपमा लिन सुझाव दिएका छन् ।इन्स्टाग्राम मार्फत् उनले आर्यन खानको नाममा एक भावूक पत्र लेख्दै यस जटिल अवस्थालाई अनुभवको रुपमा ग्रहरण गर्न सुझाव दिएका हुन् । उनले भनेका छन् 'मेरो प्यारो आर्यन । जिन्दगीमा केही पनि निश्चित छैन । यही नै यसको सच्चाइ हो । जीवनले कहिलेकाहीँ तिम्रोसामु सबैभन्दा मुस्किल बल फाल्नेछ । तर भगवान दयालु छन् । उनी सबैभन्दा बलियो मान्छेलाई नै सबैभन्दा कडा बल खेल्न दिन्छन् । मलाई थाहा छ तिमीले यो दबाबलाई महसुश गर्दै अनुभवको रुपमा ग्रहण गर्नेछौ । तिमीले महसुश गर्नुपर्छ' ऋतिकले भनेका छन् ।साथै ऋतिकले यस्तो अवस्थामा सावधान रहन पनि आर्यनलाई सुझाव दिएका छन् । ऋतिक रोशन र शाहरुखबीच पारिवारिक रुपमा पनि सुमधुर सम्बन्ध रहेको बताइन्छ । यसअघि ऋतिक रोशनकी पूर्वपत्नीले समेत आर्यनबारे लेखेकी थिइन् । आर्यनको पक्राउबारे बलिउडका अरु धेरै कलाकारले प्रतिक्रिया दिएका छन् । तीमध्ये केहीले आर्यन निर्दोष रहेकोसमेत दावी गरेका छन् ।२३ वर्षीय आर्यन खानसहित ८ जनालाई मुम्बई प्रहरीले गत सोमबार क्रूज सीपबाट पक्राउ गरेको थियो । उनीहरुलाई प्रहरीको लागुऔषध नियन्त्रण शाखाको टोलीले लागूऔषध मुद्दामा पक्राउ गरेको हो । प्रहरीका अनुसार उनीहरुको साथबाट लागूऔषध बरामद गरिएको छ ।