बलिउड अभिनेता आयुष्मान खुरानाले आफूले सँधै हलिउड फिल्म 'जोकर'मा वाकिन फिनिक्सले निभाएको पात्रको भुमिका गर्न चाहेको बताएका छन् ।उनले इन्स्टाग्राममार्फत यो कुरा खुलाएका हुन् । जोकरको जस्तै आर्ट गरेको आफ्नो तस्बिर इन्स्टाग्राममा सार्वजनिक गर्दै उनले लेखेका छन्, 'मैले सँधै जोकरको जस्तै नकरात्मक भूमिका गर्नेबारे सोचें ।'उनले आर्ट गरिदिने आर्टिस्टलाई पनि इन्टाग्राममार्फत् धन्यवाद दिएका छन् । 'जोकर' सन् २०१९ मा प्रदर्शनमा आएको साइकोलजिकल थ्रिलर फिल्म हो । हुन त अभिनेता खुराना पनि बलिउडका अब्बल अभिनय गर्ने कलाकारमा पर्छन् ।कलाकारलाई सधैँ राम्रो भुमिकाको भोक हुन्छ । लकडाउनको समय अभिनेता खुरानाले आफूभित्रको राम्रो भुमिकामा काम गर्ने भोक देखाएका छन् । खुराना अभिनित 'गुलाबो सिताबो' डिजिटल प्रदर्शनको तयारीमा छ । फिल्ममा अभिनेता अमिताभ बच्चनको पनि प्रमुख भुमिका छ ।