काठमाडौँ — अभिनेत्री प्रियंका कार्की र अभिनेता आयुष्मान देशराज जोशीले बिहीबार बिहे गरेका छन् । लामो समयदेखि प्रेम सम्बन्धमा रहेका यी दुईले बिहेको तस्बिर सामाजिक सञ्जाल इन्स्टाग्राममार्फत् सार्वजनिक गरेका छन् ।तस्बिरको क्याप्सन छ, 'मिस्टर एन्ड मिसेज' । अर्थात् आजबाट अभिनेत्री कार्की र जोशी श्रीमान श्रीमती भएका छन् । तस्बिरमा प्रियंकाले रातो साडी र आयुष्मान कालो सुट लगाएका छन् । प्रियंकाको जन्मदिनको अवसर पारेर यी दुईले ललितपुर जिल्ला अदालतमा 'कोर्ट म्यारिज' गरेका हुन् । अहिले यी दुईलाई बधाई दिनेको ओइरो लागेकाे छ । गत वर्षको असारमा उनीहरुले इन्गेजमेन्ट गरेका थिए । 