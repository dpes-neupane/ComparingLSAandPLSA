देशमा हिंसा र अशान्ति मच्चाउन खोजेर देशद्रोह गरेको भन्दै बलिउड अभिनेता फरहान अख्तरविरद्ध पुलिसमा उजुरी परेको छ ।भारतमा चर्किइरहेको नयाँ कानुन विरोधी आन्दोलनका विषयमा उनले सामाजिक संजाल ट्विटरमा गरेको पोस्टलाई लिएर मुम्बइका एक वकिलले यस्तो उजुरी गरेका हुन् ।  मुम्बईको साहिदावाद पुलिस चौकीले अभिनेता फरहानविरद्ध उजुरी आएको र यसका बारे कानुनविज्ञसँग छलफल भइरहेको जनाएको छ । भारतको नागरिकता कानुनमा हालै गरिएको संशोधन र यससँगै सरकारले ल्याउने तयारी गरेको नागरिकको परिचय खोज्ने प्रावधानको विरोधमा फरहान केही दिन सडक प्रदर्शनमा उत्रिएका थिए । मुम्बइको आजाद क्रान्ति मैदानमा भएको पर्दशर्नमा सहभागि हुन उनले ट्विटरमाफर्त सर्वसाधारणलाई अपिल गरेका थिए । यसै अपिललाई लिएर उनीविरुद्ध उजुरी दिइएको हो । उजुरीकर्ताले फरहानले अह्वान गरेको प्रदर्शन सरकार विरोधी भएको र यसले अशान्ति निम्त्याउने भन्दै यस किसिमको कानुनलाई गैरकानुनी मानी उनलाई कारबाही माग गरेका छन् । 