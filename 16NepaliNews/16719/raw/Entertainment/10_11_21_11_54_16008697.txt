
निर्देशक शोभित बस्नेतको निर्देशनमा तयार भैरहेको चलचित्र ‘डाँडाको वरपीपल’मा समावेश ‘झुसेली जुँगा ओठ माथि’को छायांकन गरिएको छ । यो गीतको छायांकनसँगै केही तस्वीरहरु समेत निर्माणपक्षले सार्वजनिक गरेको छ ।
चित्लाङमा छायांकन भैरहेको गीतको भिडियोमो नायक सलोन बस्नेत र नायिका रुविना थापालाई देख्न सकिन्छ । यो गीतको भिडियोमा सलोन केही फरक गेटअपमा देखिएका छन् । दशैंमा यो चलचित्रलाई ओेटीटी र थिएटरमा एकसाथ रिलिज गर्ने तयारी निर्माणपक्षको छ । भिडियोको कोरियोेग्राफी रामजी लामिछानेले गरेका हुन् र ६० दिनको छायांकन सेड्यूलका साथ चलचित्रलाई काठमाडौं र चित्लाङमा खिचिनेछ ।

यो चलचित्रमा शिव श्रेष्ठ, भुवन केसी, गौरी मल्ल, सलोन बस्नेत, रुबिना थापा, विनोद न्यौपाने लगायतका कलाकारको अभिनय छ । बुढासुब्बा ओर्जिनलको प्रस्तुतिमा निर्माण भैरहेको यो चलचित्रमा नवराज गिरीको लगानी छ ।
रामकाजी घिमिरेको लेखन रहेको चलचित्रमा सुशान्त प्रजापतिको छायांकन, शिव मुखिया र एलिस कार्कीको संगीत, रोशन श्रेष्ठको एक्सन, गोविन्द राई र रामजी लामिछानेको कोरियोग्राफी, मित्रदेव गुरुङको सम्पादन छ ।

