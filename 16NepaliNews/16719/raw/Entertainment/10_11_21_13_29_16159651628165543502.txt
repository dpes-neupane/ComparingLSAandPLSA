कोरोनाले गर्दा चार महिनादेखि भारतका सिनेमा हल बन्द छन् । बलिउड फिल्मकर्मीले डिजिटल प्लेटफर्ममार्फत् फिल्म प्रदर्शन गरिरहेका छन् । डिजिटल प्लेटफर्मको प्रयोगलाई मध्यनजर गर्दै अभिनेता नसिरुद्दिन शाह अबको २५ वर्षभित्र सिनेमा हलहरु बाँकी नरहने धारणा राखेका छन् ।उनले हालै बलिउड हंगामालाई भनेका छन्, 'मलाई लाग्छ अबको २५ वर्षमा कुनै हल बाँकी रहने छैनन् । ती सब 'सपिङ मल' या त रेष्टुरेन्टमा परिणत हुनेछन् ।'उनी थप्छन्, 'सबैजना घरमै बसेर फिल्म हेर्नेछन् । यही भविष्य हो । ओटीटी प्लेटफर्मका फिल्मले दर्शकको सिट्टी, ताली कसरी पाउँछ त्यो हेर्न रमाइलो हुनेछ । सलमानको फिल्मले के गर्ला ? यो त स्टेडियममा एक्लै खेल हेर्न बसे झैं हुन्छ । मलाई लाग्दैन त्यसमा मज्जा हुन्छ ।'नसिरुद्दिन आनन्द तिवारीले निर्देशन गरेको अमाेजन प्राइमको सिरिज 'बन्दिश ब्यान्डित्स'मा देखिँदैछन् ।