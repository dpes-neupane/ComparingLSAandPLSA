सलमान खनाको फिल्म ‘राधे– योर मोस्ट वान्टेड भाइ’ सिधै डिजिटल प्लेटफर्ममा प्रदर्शन हुने सम्भावना बढेको छ । सलमान खान प्रोडक्सनको सम्झौता हेर्ने जर्डी पटेलले ‘राधे’ले डिजिटल प्रदर्शनको तयारी थालेको जानकारी दिएका हुन् ।दैनिक भाष्करसँग उनले भनेका छन्, ‘भारतीय निर्माता त्यस्तो अवस्थामा पनि छैनन् कि जो फिल्म रिलिजको लागि अर्को साल पर्खन सक्छन् ।’अक्षय कुमारको ‘लक्ष्मी बम’ पनि डिज्ने प्लस हटस्टारमा प्रदर्शन गर्ने तयारी छ । त्यसैले पनि आफूहरुले ओटीटी (ओभर दी टप) को अवसर रोज्नसक्ने संभावना रहेको पटेल बताउाछन् । फिल्मको सबै काम सकिएको छैन । भारतमा कोरोना संक्रमण देखिने क्रम जारी छ । सार्वजनिक स्थलमा जाने अवस्था नभएसम्म फिल्मको काम पूरा हुादैन । फिल्म पूरा नभए पनि उनीहरु प्रदर्शनको विकल्पतिर लाग्न थालिसकेका छन् ।हुन त ठूला ब्यानरका फिल्मले ३ सय करोडको व्यापार गर्दा निर्माताको हातमा १५०–१६० करोड पर्छ । त्यसैले ओटीटीले २ सय ५० करोडको अफर गर्‍यो भने आफूहरु हलमा नभई सिधै डिजिटल प्लेटफर्मतर्फ जान सक्ने पटेलको भनाई छ । ‘फिल्मको लगानी पनि हेर्नु पर्‍यो । म ओटीटीलाई लिएर सकारात्मक छु । फिल्मलाई हलमै रिलिज गर्छु भनेर कुनै कसम पनि त खाएको छैन । हल नचलेसम्म हामी चुपचाप बस्छौं भन्ने पनि होइन नि,’ उनले भने, ‘हामी पनि ओटीटीमा जान सक्छौं । एकाध फिल्म त्यताबाट पनि रिलिज गर्न सक्छौं । तर, पनि हामी चाहन्छौं, हाम्रा ठूला फिल्म हलमा रिलिज होस् । तर, अवस्था उस्तै रहेन, फिल्म बनेर तयार छ भने डब्बामा राख्नुको मतलब छैन ।’