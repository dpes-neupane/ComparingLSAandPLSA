



 
एजेन्सी, १९ बैशाख । नेपाल लगायत भारतमा कोरोना संक्रमण तिव्र रुपमा बढ्दै गएको छ । बलिउडका कलाकारहरु पनि सहयोगको लागि जुटेका छन् । आज गायक सोनु निगमले सहयोगको हात अगाडी बढाएका छन् । सोनुले गोल्फर कृषिव केएल टेकचंदानीसँगको सहकार्यमा कोरोना संक्रमितको लागि पोर्टेबल अक्सिजन सिलिन्डर वितरण गरेका हुन् । 
सोनु निगमले कोविड–१९बाट संक्रमित व्यक्तिको लागि मोवाइल अक्सिजनको आपुर्ति प्रदान गर्ने कोशिषमा ज्ुटिरहेका छन् । यसको लागि सोनुले २ हजार २१ पोर्टेवल कैनिस्टर पनि खरिद गरेका छन् । यसको प्रयोगले अस्पतालमा बेड वा अक्सिजन कान्सेंटटर उपलब्ध नभएको स्थानमा गम्भीर रोगको अक्सिजनका आपुर्ति गर्न सकिन्छ । अक्सिजन कैनिस्टरले आपतकालिन अक्सिजनको आवश्यकता पुरा गर्छ ।
 
