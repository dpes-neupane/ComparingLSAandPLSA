काठमाडौँ — बक्सअफिसमा 'जिरो' डुबेपछि फिल्म अभिनयबाट ब्रेक लिएका शाहरुख खानले नयाँ फिल्म घोषणा गरेका छन् । तर, यसमा उनी निर्माताका रुपमा मात्र सहभागी हुनेछन् । अभिनय भने गर्ने छैनन् ।'कामयाब' नामक यो फिल्मको हिरो हुनेछन्, संजय मिश्रा ।शाहरुखको रेड चिली इन्टरटेनमेन्टले निर्माण गर्ने यो फिल्म बलिउडमा चरित्र अभिनेताहरुको संघर्षका बिषयमा हुनेछ । फिल्मलाई हार्दिक मेहताले निर्देशन गर्नेछन् भने फिल्ममा दीपक डोबरियालको पनि मुख्य भूमिका हुनेछ । थुप्रै बलिउड फिल्ममा हाँस्य कलाकार तथा चरित्र अभिनेताको रुपमा अभिनय गरेका संजयले रजत कपुरको प्रशंसित फिल्म 'आँखो देखी'मा मुख्य भूमिकामा अभिनय गरेका थिए । शाहरुखले भने राजकुमार हिरानीको फिल्ममा अभिनय गर्ने बताइएको छ ।