काठमाडौँ — ओस्कार अवार्डमा दक्षिण कोरियाली फिल्म ‘प्यारासाइट’ले उत्कृष्ट फिल्मको अवार्ड जित्ने पहिलो गैरअंग्रेजी भाषी फिल्को कीर्तिमान कायम गरेको छ।ओस्कारको ९२ औं संस्करणमा यो डार्क–कमेडी फिल्मले उत्कृष्ट फिल्मसहित चार विधामा अवार्ड जित्यो । यही फिल्मबाट वोङ जुन हु उत्कृष्ट निर्देशक घोषित भएका छन् । उत्कृष्ट पटकथा र उत्कृष्ट अन्तर्राष्ट्रिय फिचर फिल्मको अवार्ड पनि ‘प्यारासाइट’ले नै जितेको छ ।अवार्ड ग्रहण गरेपछि निर्देशक वोङले भने, ‘जब म युवा थिएँ र सिनेमा पढ्दै थिएँ, मलाई जो सबैभन्दा वैयक्तिक हुन्छ, त्यो नै सिर्जनशील हुन्छ भनिन्थ्यो । त्यो भनाइको स्रोतचाहिँ महान मार्टिन स्कोरसेजी हुन् ।’ उनले यस्तो किन भनिरहेका थिए भने यसपटक तिनै स्कोरसेजी उत्कृष्ट निर्देशक विधामा प्रतिस्पर्धामा थिए, नेटफ्लिक्स ड्रामा 'दि आइरिसम्यान'का लागि । स्कोरसेजीजस्तै अर्का हलिउड हस्ती क्विन्टिन टोरन्टिनो पनि वोङका प्रतिप्सपर्धी थिए । ओस्करअघि प्रबल दावेदार मानिएको साम मेन्डिसको फिल्म '१९१७' लाई 'प्यारासाइट' ले पछि पारेको हो। ओस्करअघि वितरण गरिएका बाफ्टा र गोल्डन ग्लोब लगायतमा '१९१७'ले बाजी मारेको थियो । अन्तराष्ट्रिय फिल्म (पहिलेको उत्कृष्ट विदेशी भाषाको फिल्म) जित्ने पनि यो पहिलो कोरियन फिल्म बनेको छ । यसै वर्ष यसले प्रसिद्ध क्यान फिल्म फेस्टिभलमा समेत उत्कृष्ट फिल्मको पाम डि'ओर जितेको थियो ।उत्कृष्ट अभिनेताको अवार्ड जितेपछि जोेकरका अभिनेता वाकिन फिनिक्स तस्बिर : रोयटर्सउत्कृष्ट अभिनेताको अवार्डचाहिँ अपेक्षा अनुरुप नै ‘जोकर’का वाकीन फिनिक्सले चुमेका छन् । फिनिक्सले यही फिल्मबाट गोल्डन ग्लोब र बाफ्टा अवार्ड पनि जितिसकेका छन् । ‘जुडी’ की रेन्नी जेल्वेगर उत्कृष्ट अभिनेत्री बनेकी छन् । त्यस्तै, उत्कृष्ट सह–अभिनेता ‘वन्स अपन अ टाइम’बाट ब्राट पीट र सह–अभिनेत्री ‘म्यारिज स्टोरी’ बाट लौरा डर्नले जितेका छन् ।उत्कृष्ट फिल्मको प्रबल दाबेदार मानिएको ‘१९१७’ ले उत्कृष्ट भिजुअल इफेक्ट्स्, सिनेमाटोग्राफी र साउन्ड मिक्सिङमा चित्त बुझाउनु परेको छ । ओस्कार समारोहमा र्‍यापर इमिनेमको पर्फमेन्स विशेष आकर्षण बनेको थियो । १७ वर्षपछि इमिनेमले ओस्कारमा प्रस्तुति दिएका हुन् ।ओस्कार विजेताहरुको पूर्ण सूची हेर्नुस् :सर्वोत्कृष्ट चलचित्र – प्यारासाइटसर्वोत्कृष्ट निर्देशक – बोङ जुन हु, प्यारासाइटसर्वोत्कृष्ट पटकथा – प्यारासाइटसर्वोत्कृष्ट अन्तराष्ट्रिय चलचित्र – प्यारासाइटसर्वोत्कृष्ट अभिनेता – वाकिन फिनिक्ससर्वोत्कृष्ट अभिनेत्री – रेनी ज्वेल्वेगर, जुडीसर्वोत्कृष्ट सहअभिनेता – ब्राड पिट, वन्स अपन अ टाइम इन हलिउडसर्वोत्कृष्ट एनिमेटेड चलचित्र – टोय स्टोरी ४सर्वोत्कृष्ट एनिमेटेड छोटो चलचित्र – हेयर लभसर्वोत्कृष्ट मौलिक गीत – आई एम गोन्ना लभ मि अगेन, एल्टन जोन– रकेटम्यानएडप्टेड स्क्रिनप्ले – जोजो र्‍‍याबिटलाइभ एक्सन सर्ट – द नेइबर्स विन्डोप्रोडक्सन डिजाइन – वन्स अपन अ टाइम इन हलिउडकस्ट्युम डिजाइन – लिटिल वुमेनडक्युमेन्ट्री – अमेरिकन फ्याक्ट्रीडक्युमेन्ट्री सर्ट– लर्निङ टु स्केटबोर्ड इन अ वारजोन(इफ यु आर अ गर्ल)सहअभिनेत्री – लाउरा डर्न, म्यारिज स्टोरी सिनेमाटोग्राफी – १९१७साउन्ड इडिटिङ – फोर्ड भर्सेस फरारीसाउन्ड मिक्सिङ – १९१७फिल्म इडिटिङ – फोर्ड भर्सेस फरारीभिजुअल इफेक्ट्स – १९१७मेकअप एन्ड हेयर – बम्बशेलओरिजिनल स्कोर – जोकर