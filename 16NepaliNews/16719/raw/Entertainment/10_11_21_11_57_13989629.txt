
नायक विराज भट्ट भोजपुरी चलचित्र ‘आक्रोश’को छायांकनका क्रममा घाईते भएका छन् । नायक भट्ट घाईते भएपछि यो चलचित्रको छायांकन समेत रोकिएको छ । यो चलचित्रको छायांकन भारतको लखनउमा भैरहेको थियो ।
नायक विराजले एक्सन स्टन्ट गर्दा बायाँ खुट्टाको घुँडामा समस्या आएको जानकारी दिएका छन् । रगते जमेका कारण दुई साता डाक्टरले आराम गर्न सल्लाहा दिएपछि विराज अभिनित यो चलचित्रको छायांकन पनि प्रभावित भएको हो ।
सन्दिप सिंहले निर्देशन गरिरहेको यो चलचित्रमा विराजसँगै प्राची सिंह, सन्जय पाण्डे, मनोज टाइगर लगायतका कलाकारको अभिनय छ ।
चलचित्रको ४० प्रतिशत भन्दा बढी काम सकिएको छ । नेपाली चलचित्रमा स्टारडम बलियो भैरहेको समयमा विराज भोजपुरी चलचित्रतर्फ लागेका थिए । भोजपुरी चलचित्रमा जमेका विराजले केही वर्ष अगाडि चलचित्र ‘जय परशुराम’बाट नेपाली चलचित्रमा कमब्याक गरेका थिए ।
यो चलचित्र असफल भएपछि फेरि सुस्ताएका विराजले आफ्नै निर्देशनमा ‘साङ्लो’ निर्देशन गरेका थिए । यो चलचित्र पनि असफल भयो । विराजको भोजपुरी चलचित्रमा राम्रो क्रेज छ ।
