



 
काठमाडौं, २९ चैत्र । १५ वर्ष अगाडी निर्माण भएको नेपाली फिल्म ‘हामी तीन भाई’ फेरी निर्माण हुने भएको छ । स्व. शिव रेग्मीको निर्देशनमा बनेको यस फिल्मलाई अब भने निर्देशक मधुसुदन भट्टराईले निर्देशन गर्ने भएका छन् । 
१५ वर्ष अगाडी प्रदर्शन भएको उक्त फिल्ममा राजेश हमाल, श्रीकृष्ण श्रेष्ठ, निखिल उप्रेती, रेखा थापा र नन्दिता केसीको मुख्य भुमिका थियो । फिल्म ग्रामिण भेगमा छायांकन गरिएको र गाउँले कथामा आधारित थियो । फिल्मलाई दर्शकहरुले निकै रुचाएका थिए ।
पारिवारिक कथामा निर्माण हुने नयाँ ‘हामी तीन भाई’फिल्ममा सलोन बस्नेत, शिशिर राणा, बिकास चापागाई, नरेन्द्र केसी लगायतको मुख्य भुमिका रहेने निर्माण पक्षले जनाएको छ ।
