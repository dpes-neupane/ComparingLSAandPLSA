काठमाडौँ — अभिनेत्री आलिया भट्ट र रणवीर कपुर भर्खरै राजस्थानबाट मुम्बई फर्केका छन् । रणवीरको ३९ औं जन्मदिन मनाउन उनी दुई त्यहाँ पुगेका थिए । आलियाको इन्स्टाग्राम तस्वीरले नै उनी दुईले राजस्थानमा जन्मदिन मनाएको कुरा बाहिरिएको हो । आलियाले दुईको तस्वीर राख्दै इन्स्टाग्राममा लेखेकी थिइन्,'ह्याप्पी बर्थ डे माइ लाइफ' । तस्वीरमा आलिया र रणवीरको अनुहार देखिएको छैन । रणवीर र आलियाले समय बिताएको राजस्थानको सुजन जवाइ क्याम्पको एउटा टेन्टमा एकदिन बस्न ९१ हजार खर्च लाग्छ । उक्त रिसोर्टले आलिया र रणवीरको लागि राम्रो पाहुना सत्कार गरेको पनि बलिउड मिडियामा उल्लेख छ ।अहिले यो जोडी बिबाहका लागि ठाउँ खोज्दै गरेको हल्ला बलिउडमा व्यापक छ । चार वर्षदेखि प्रेम सम्बन्धमा रहेका यी दुईले हालै एउटा घर किनेको थियो । निर्माणाधिन घरमा दुई पुगिरहेका हुन्छन् । यी 'रियल' जीवनका जोडी अब 'रिल'मा पनि सँगै देखिँदैछन् । आयन मुखर्जीको निर्देशनमा बनेको 'ब्रह्मास्त्र'मा यी दुईले अभिनय गरेका छन् । 