
अमेरिका र नेपालमा छायांकन गरिएको चलचित्र ‘लाइफ इन एलए’को गीत सार्वजनिक भएको छ । चलचित्रको ‘पागल प्रेमी’ बोलको गीत काठमाडौंमा एक कार्यक्रमको आयोजना गर्दै सार्वजनिक गरिएको हो । सुर्य एन श्रेष्ठको निर्देशनमा तयार भएको चलचित्रको गीतमा त्रिकोणात्मक प्रेमकथालाई प्रस्तुत गरिएको छ ।
गीतको भिडियोमा ब्यास विस्सु, अकेशा बिष्ट, शिल्पा मास्केलाई फिचरिङ गरिएको छ । एलिस कार्की र प्रतिक पौडेलको संगीत रहेको गीतमा प्रताप दास र कविता श्रेष्ठको स्वर छ । यो चलचित्रमा गौरव पहारी, वुद्दि तामाङ, प्रकाश घिमिरे, लोकेन्द्र लेखकको साथमा जारेड बिलप्स, साम भुजेल, जयन्द्र चिलुवाल लगायतको अभिनय छ ।
ब्यास इन्टरटेन्मेन्टको प्रस्तुतिमा तयार भएको यो चलचित्रलाई ब्यास बिस्सुले निर्माण गरेका हुन् । संसार अञ्जान सुवेदी कार्यकारी निर्माता रहेको चलचित्रमा अमेरिकाको लागि राजेन्द्र ठकुराथी निर्माताको रुपमा छन् ।
भुपेन्द्र अधिकारी र उज्ज्वल ढकालको सम्पादन रहेको यो चलचित्रमा कविराज गहतराज र सुरज श्रेष्ठको कोरियोग्राफी छ । चलचित्रलाई दशैंको छेकोमा रिलिज गर्ने तयारी निर्माणपक्षको छ ।

