वासिङटन — अमेरिकी अभिनेत्री एन्जेलिना जोली नयाँ प्रेमी द विकन्डको साथमा डेटिङ गर्दै गरेका केही तस्बिरलाई लिएर हलिउडमा गसिप बनेको छ । ४६ वर्षीया एन्जेलिला पछिल्लो शनिबार राति ३१ वर्षीय प्रेमी  विकन्डको साथ इटालियन रेस्टुरेण्टको प्राइभेट कक्षबाट निस्किँदै गरेका तस्बिर यतिबेला सामाजिक सञ्जालमा भाइरल बनेका छन् ।ब्राड पिटसँग सम्बन्ध विवाह गरेको दुई वर्षमै सम्बन्ध विच्छेद गरेकी एन्जेलिना क्यानेडियन गायकसँग नजिकिएको अमेरिकी सञ्चारमाध्यमले जनाएका छन् । डेलीमेलका अनुसार पछिल्लो शनिबार राति एन्जेलिनाले प्रेमीको साथ रेस्टुरेण्टको प्राइभेट सेक्सनभित्र साढे दुई घण्टा सँगै बिताएकी थिइन् । कालो पहिरनमा सजिएर रेस्टुरेण्टबाट सँगै निस्कँदै गरेको यो जोडीबारे यतिबेला विभिन्न विदेशी सञ्चारमाध्यमले समाचार बनाएका छन् ।६ बालबालिकालाई आश्रय दिँदैआएकी एन्जेलिना ब्राड पिटसँग २०१६ मा छुटिएकी थिइन् । १२ वर्षको प्रेम सम्बन्धलाई विवाहमा परिणत गरेको दुई वर्षमै एन्जेलिना र ब्राट छुटिएका थिए । ब्राड पिटसहित एन्टोन श्नाइडर, जेनी शिमिजु, टिमोथी हटन, मिस्टी कूपर, कोलिन फेरेल, भाल किल्मर, टाई डिग्स र व्याक्लेफ जीनसँग एन्जेलिना जोलीको नाम जोडिने गरेको थियो ।