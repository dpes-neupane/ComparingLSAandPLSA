काठमाडौँ — यस वर्षको मिस्टर मोर्डन र मिस मोर्डनको उपाधि सर्वोच्च बस्नेत र टिसा श्रेष्ठले जितेका छन् । भक्तपुर, ठिमीमा सम्पन्न प्रतियोगितामा अन्तिम चरणको २० प्रतिस्पर्धीलाई पछि पार्दै बस्नेत र श्रेष्ठले उपाधि चुमेका हुन् । प्रतियोगितामा मोर्डन कलेजका २ सय विद्यार्थीले भाग लिएका थिए । विभिन्न राउण्डमा सम्पन्न प्रतिस्पर्धामा मिस्टर ट्यालेन्ट अनिश बुढाथोकी, मिस ट्यालेन्ट सफलता कार्की र मिस्टर पर्सनालिटी जय कोइराला र मिस पर्सनालीटी युनिसा राउत छानिए । विजेताहरुलाई बेष्ट नेपाल भाषा फिमेल मोडल २०१८ शोभा महर्जन, कलेजका संस्थापक अध्यक्ष बाबुकाजी कायस्थ, लुम्बिनी कपिलबस्तु विश्व अभियानका संयोजक रामकुमार श्रेष्ठ, मर्निड ग्लोरी इन्टरटेन्मेन्टका अध्यक्ष मोहना क्षेत्री, कलेजका प्रिन्सिपल अनिल कसपालसहितले सम्मान गरेका थिए । किरण श्रेष्ठको कोरियोग्राफी रहेको प्रतियोगितामा नृत्य निर्देशक समीर शंखदेव, संगितकार क्षितिज कुलुङ, रेडियो प्रस्तोता किरण सुवाल र निशान्त कटुवाल निर्णायक मण्डलमा थिए ।अन्य विभिन्न विधा अन्तर्गत सर्वोत्कृत गायनमा उपासना कटेल, कवितामा नोजोमी लुइँटेल, नृत्य र पब्लिक च्वाइस महिलामा लसता मानन्धर र पुरुषमा सर्वोच्चले उपाधि हात पारेका छन् । विभिन्न राउण्ड हुँदै अन्तिम २० प्रतिस्पर्धामा सुगम दाहाल, समीर कार्की, सुशान्त कार्की, एच एच बराइली, सुमन घतानी, साहिल गिरी, दिवस बस्नेत, सलोनी गुमाञ्जू, नम्रता कार्की, कृषा भट्टराई र सुप्रिया श्रेष्ठ छानिएका थिए ।