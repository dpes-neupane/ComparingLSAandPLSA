काठमाडौँ — बलिउड कलाकार सुशान्तसिंह राजपुतको मृत्युपछि अभिनेत्री कंगना रनावतले बलिउडमा व्याप्त नातावादविरुद्ध अभियान नै चलाएकी छन् ।एक पुरानो भिडियोमा निर्माता करण जोहोरले स्टारकिड आउटसाइडर (जसको इन्डस्ट्रीमा बुबाआमा वा आफन्त हुँदैनन्) भन्दा सुन्दर देखिने गरेको कुरा बताएका थिए । यसको जवाफ दिँदै कंगनाले स्टारकिडका केही पुराना तस्बिर इन्स्टाग्राममा सेयर गरेकी छन् जहाँ उनीहरु खाइलाग्दा देखिएका छन् । नातावादको मुद्दा उठ्दा ट्वीटरमा 'पापा है ना' ह्यासट्याग ट्रेण्डिङमै थियो । त्यही ह्यासट्यागको प्रयोग गर्दै एक ह्याण्डलबाट अभिनेत्री आलिया भट्ट, सोनम कपुर, सोनाक्षी सिन्हा र सारा अली खानको तस्बिर सार्वजनिक भएको थियो । त्यही तस्बिरलाई सेयर गर्दै कंगनाले लेखेकी छिन्, 'केही व्यक्तिहरु यो बडी सेमिङ हो भन्छन्, यो त्यस्तो होइन । यो मुभी माफियाको लागि रियालिटी चेक हो । करण जोहरजस्तो व्यक्ति भन्छन् कि आउटसाइडर सुन्दर हुँदैनन् त्यो उनको समस्या होइन । यो ब्रेनवासबाट मानिस माथि आउन जरुरी छ ।'यस्तो पुरानो तस्बिर प्रयोग गरेको भन्दै कतिले कंगनाले बडिसेमिङ गरेको टिप्पणी पनि गरेका छन् । कतिले भने उनको कुरामा सहमति जनाएका छन् । अभिनेत्री कगंनाले अहिले पनि सुशान्तको मृत्यु नभइ मुभी माफियाले योजनाबद्ध ढंगले हत्या गरेको भन्दै उनीहरुलाई यसको जिम्मेवार ठहर्‍याउँदै आएकी छन् । 