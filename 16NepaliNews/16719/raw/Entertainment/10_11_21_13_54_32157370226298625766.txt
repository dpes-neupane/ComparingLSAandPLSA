काठमाडौँ — प्राध्यापक नोवलकिशोर राईलाई ‘बुङ्वाखा–विष्णु–मकर बान्तावा राष्ट्रिय पुरस्कार’ प्रदान गरिने भएको छ । राईद्वारा लिखित ‘बान्तवा व्याकरण’ कृतिका लागि ५१ हजार रुपैयाँको पुरस्कार प्रदान गर्ने निर्णय भएको  हो ।सन् १९८९ मा ‘अ डिस्क्रिप्टिभ स्टडी अफ बान्तावा’ शीर्षकमा विद्यावारिधि हासिल गरेका राई बान्तावाले मातृभाषाको शोध, अध्ययन, अनुसन्धान तथा प्रकाशनमा योगदान पुर्‍याएका छन् ।