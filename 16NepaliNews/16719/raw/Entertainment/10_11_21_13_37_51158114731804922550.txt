बलिउडको सफलतम कमेडी फ्र्यान्चाइज गोलमालको नयाँ भाग बन्ने भएको छ । निर्देशक रोहित शेट्टी र अभिनेता अजय देवगनको जोडीको सबभन्दा सफल श्रृंखला नयाँ फिल्म 'गोलमाल ५' २०२१ को दिपावलीमा आउने भएको छ ।फिल्म समीक्षक राजीव मसन्दलाई उद्धृत गर्दै बलिउडसम्बन्धि समाचार पोर्टलहरुले जनाएअनुसार यसमा अजयको जोडीका रुपमा आलिया भट्ट देखिने संभावना छ । निकै गम्भीर चरित्रहरुमा देखिएकी आलियाले हल्काफूल्का कमेडीमा अभिनय गर्न खोजेको र यसका लागि गोलमालभन्दा राम्रो विकल्प अरु नभएको बताइएको छ ।आलियाले हालै संजयलिला भन्सालीको 'गंगुबाइ', करण जौहरको 'तख्त' लगायतका फिल्ममा अभिनय गरेकी छन् । यस्तै, एसएस राजमौलीको फिल्म 'आरआरआर'मा उनी अजय देवगनसँगै देखिदैछिन् ।आलिया पनि जोडिएको खण्डमा गोलमाल श्रृंखला झन् ठूलो हुनेछ । यसअघिका गोलमालमा रिमी सेन, करिना कपुर र परिनीति चोपडा थिए । 