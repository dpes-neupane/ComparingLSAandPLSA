
कमेडियन आदर्श मिश्राका पिता विनोद मिश्राको निधन भएको छ । उनको मंगलबार बिहान चितवनको भरतपुर अस्पतालमा निधन भएको हो । उनलाई आदर्शले सोमबार राती नारायणी अस्पतालबाट उपचारका लागि भरतपुर अस्पताल लगेका थिए ।
नारायणी अस्पतालमा ४ घन्टा डायलसिस गराउनुपर्नेमा ३ घन्टा मात्र गराइएको भन्दै आदर्शकले पितालाई राम्रो अस्पतालमा उपचार गराउने भन्दै भरतपुर अस्पताल लगेका थिए ।
चार बर्षदेखि मिर्गौलाका बिरामी रहेका आदर्शका पिता विनोदको डायलिसस हुँदै आएको थियो । बाराको जितपुरबाट आदर्शकले पितालाई हप्ताको दुई पटक मिर्गौलाको डायलसिस गराउन नारायणी अस्पताल लिएर जाने गरेका थिए ।
उनले, हालै मात्र सार्वजनिक गरेको एक भिडियोमा डायलसिस गराउनुपर्ने मृगौलाका बिरामीको अवस्था निकै नै नाजुक रहेको बताएका थिए । उनले भिडियोमा नारायणी अस्पतालमा डायलसिस गराउँदै आएका बिरामीको २ वटै मेसिन विग्रिएकाले डायलसिस नहुने जानकारी आफूले प्राप्त गरेको बताएका थिए ।
