काठमाडौँ — अभिनेत्री तथा पूर्वमिस नेपाल उषा खड्‍गीले आफ्नो सम्बन्ध विच्छेद हुन बाँकी रहेको बताएकी छन् । 'मैले छुट्टिने निर्णय गरेकी हुँ । तर, प्रक्रिया पूरा भइसकेको छैन,' उनले इकान्तिपुरसँग भनिन् ।उनले शनिबार फेसबुकमा आफूले १७ वर्षसम्म मानसिक र शारीरिक दुर्व्यवहार सहेर बसेको तर, अब सहन नसक्ने बताउँदै स्टाटस लेखेकी थिइन् । आफूले घरेलु हिंसामा उजुरी दिएको पनि उनले बताइन् । सम्बन्ध विच्छेदको मुद्दा चलिरहेको तर कानुनी रुपमा टुंगो लाग्न बाँकी रहेको पनि उनले बताइन् ।  उषाले विभिन्न म्युजिक भिडियोहरुमा अभिनय गरेकी छन् । सन् २००० को मिस नेपाल भएको केही समयमा नै उनले सञ्‍चारकर्मी तथा म्युजिक भिडियो निर्देशक जीपी तिमल्सिनासँग विवाह गरेकी थिइन् । 