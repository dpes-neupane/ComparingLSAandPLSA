पोखरा — गुरुङ फिल्मकर्मीको संस्था गुरुङ फिल्म एसोसिएसन नेपाल (जिफान) को अध्यक्षमा भोजबहादुर गुरुङ निर्वाचित भएका छन् ।पोखराको तमु प्ये ल्हु संघको भवनमा आयोजित संस्थाको छैटौं महाधिवेशनले अर्का प्रत्यासी राजबहादुर गुरुङ (राजेश) लाई हराउँदै भोजबहादुर अध्यक्षतमा निर्वाचित भएका हुन् ।संस्था दर्ता भएको १ दशकको अवधिमा जिफानमा पहिलोपटक मतदान भएको हो । कुल २३ सदस्यीय समितिमा अध्यक्ष, महासचिव र गीत संगीत विभागमा शनिबार राति मतदान भएको थियो ।समितिको प्रथम उपाध्यक्षमा गुञ्जबहादुर गुरुङ, द्वितीय उपाध्यक्षमा रेशम गुरुङ चयन भएका छन् । महासचिवमा मनोज गुरुङ निर्वाचित भएका छन् । अर्का प्रत्यासी पवित्रा गुरुङलाई हराउँदै मनोज महासचिवमा निर्वाचित भएका हुन् । सचिवमा तोलबहादुर गुरुङ (लवसन) चयन भएका छन् निर्वाचन मण्डलका अध्यक्ष माओत्से गुरुङले बताए ।महिला विभाग प्रमुखमा ईन्द्रमाया , संघसस्था विभागमा गलबहादुर , भाषा संस्कृति विभाग प्रमुखमा गमबहादुर , प्रचारप्रसार विभागमा रमेश , निर्माता निर्देशक विभागमा सोम , गीतसंगीत विभागमा राजबहादुर , आर्थिक विभागमा अर्जुन र प्राविधिक विभाग प्रमुखमा सन्तोष ‘कोन्मे’ गुरुङ चयन भएका छन् । बजार व्यवस्थापन विभाग प्रमुखमा भने कसैको उम्मेदवारी नपरेको निर्वाचन मण्डलका अध्यक्ष माओत्से गुरुङले बताए ।सदस्यमा ताराकुमारी, मनमाया, आइतराम र विश्वात्मा गुरुङ चयन भएका छन् । ८ सदस्य निर्वाचित गर्नुपर्नेमा ४ जनाले उम्मेदवारी नपरेको निर्वाचन समितिले जनाएको छ । २३ सदस्यीय समितिमा उम्मेदवारी नपरेका ६ पद समितिले चयन गर्ने नवनिर्वाचित अध्यक्ष भोजबहादुर गुरुङले बताए । 