काठमाडौँ — पुस महिनाभर हलले नेपाली फिल्मको मुख देख्न पाएनन् । यसबीच हलमा बलिउड र हलिउड फिल्मले राज गरे ।पछिल्लो समय प्रदर्शनमा आएका हलिउड फिल्म 'स्टार वार्स', 'जुमान्जी' तथा बलिउड फिल्म 'गुड न्यज', 'छपाक', 'तानाजी'ले नेपाली बक्स अफिसबाट व्यवसायिक सफलता पाइरहँदा भने नेपाली फिल्मको भने शून्य सहभागिता देखियो ।पुस महिनापछि त हलमा नेपाली फिल्मको खडेरी नै लागेको थियो। नामै नसुनिएका फिल्मले यी फिल्महरुसँग प्रतिस्पर्धा गर्न सकेन । व्यवसायका हिसाबले पनि विदेशी फिल्मसँग कुनै नेपाली फिल्म प्रतिस्पर्धामा आएनन् । माघ महिनामा बल्लतल्ल नेपाली फिल्मले आफ्नो उपस्थिति जनाएको छ । माघ ३ मा '१२ सत्ताइस' नामक फिल्म प्रदर्शनमा आउँदैछ । तर, यसले ठूला विदेशी फिल्मलाई टक्कर दिनसक्नेमा धेरैले विश्वास गरेका छैनन् । पुस माघको समयलाई नेपाली फिल्मकर्मी 'अफसिजन' मान्दछन् । जब कि यो आँकलनलाई 'छपाक' र 'तानाजी'ले गलत साबित गरिदिएका छन्।