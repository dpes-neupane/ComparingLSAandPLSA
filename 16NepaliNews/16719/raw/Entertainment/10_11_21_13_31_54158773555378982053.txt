काठमाडौँ — कोरोना भाइरस रोग (कोभिड–१९) जनचेतना जगाउन चर्चित हास्यप्रधान कार्यक्रम पवनकली शो सुरु हुने भएको छ ।  मूलत बालबालिकालाई लक्षित गरी शो सुरु हुन लागेको हो । कार्यक्रम यूट्युव र रेडियोबाट प्रशारण हुनेछ । कार्यक्रम आइतबारदेखि बिहान सवा ७ बजेदेखि साढे ७ बजेसम्म सामुदायिक सूचना नेटवर्क (सिआइएन) मार्फत देशैभरीका सामुदायिक रेडियो, यूट्युव र सामाजिक सञ्जालबाट प्रशारण हुनेछ । यो कार्यक्रममार्फत बालबालिकालाई कोभिड–१९ बारे अफवाह पत्ता लगाउने, मानसिक स्वास्थ्य, बालबालिका विरुद्ध हुने हिंसाजस्ता बिषयमा जानकारी गराउने उद्देश्य छ । स्वास्थ्य तथा जनसंख्या मन्त्रालयको राष्ट्रिय स्वास्थ्य शिक्षा सूचना तथा सञ्चार केन्द्र, सेभ द चिल्ड्रेनसँगको सहकार्यमा कार्यक्रम प्रसारण हुन लागेको हो । 