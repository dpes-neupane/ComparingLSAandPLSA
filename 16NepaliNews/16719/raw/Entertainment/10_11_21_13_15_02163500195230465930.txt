काठमाडौँ — विश्वचर्चित सिरिज 'गेम अफ थ्रोन्स' बीबीसीको शताब्दिकै उत्कृष्ट १०० टिभी सिरिजको सूचीमा परेको छ । 'फ्लिब्याग', 'द क्राउन', 'स्ट्रेन्जर थिङस' जस्ता चर्चित सिरिजसँगै गेम अफ थ्रोन्स पनि २१औं शताब्दिकै उत्कृष्ट सिरिजको सूचीमा परेको हो ।बीबीसी कल्चरले गरेको सर्वेक्षणका आधारमा तयार पारिएका १०० सिरिजको सूचीमा गेम अफ थ्रोन्स पाचौँ नम्बरमा छ । ४३ देशका २०६ फिल्म क्रिटिक तथा विज्ञहरुबीच गरिएको मत सर्वेक्षणाका आधारमा उक्त सूची तयार पारिएको हो ।यसै वर्षको डिसेम्बरमा प्रशारण गरिने तयारी भएको उक्त सिरिज वहुप्रतिक्षित मानिएको छ । अमेरिकी च्यानल 'एचबीओ' र बेलायती 'स्काइ एटलान्टिक'बाट प्रशारण हुने सिरिजको ट्रिजर भने सार्वजनिक भइसकेको छ ।'जीओटी'को प्रिक्वेलको रुपमा जर्ज आरआर मार्टिनको उपन्यास 'फायर एन्ड ब्लड' को २०० वर्ष पुरानो रहस्यमय कथामा आधारित 'हाउस अफ ड्रागन'लाई प्रशारण गरिनेछ ।यसका लागि ओलिभिया कूक, म्याट स्मिथ, सोनोया मिजुनो र स्टेभ टौसेन्ट मुख्य अभिनयमा हुनेछन् । कोरोना महामारीका कारण बन्द भएको विश्वचर्चित सिरिज फेरि प्रशारण हुनुअघि यसका दर्शकहरु उत्साही बनेको निर्माण टोलीले जनाएको छ । निर्माण टोलीका अनुसार हाल हाउस अफ ड्रागनको छायांकन सुरु भएको एचबीओले जनाएको छ। साथै यसका अभिनेताहरुबारे पनि जानकारी दिइएको छ ।