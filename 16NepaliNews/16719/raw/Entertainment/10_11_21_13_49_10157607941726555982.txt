काठमाडौँ — स्वस्तिमा खड्का, वर्षा राउत, सृष्टि श्रेष्ठ, साम्राज्ञी शाह र प्रियंका कार्की अहिलेका चलेका अभिनेत्रीमा पर्छन् । पछिल्ला वर्षहरुमा केकी अधिकारी र नम्रता श्रेष्ठसँगै यिनै अभिनेत्रीहरुको बोलबाला छ ।अब भने यीमध्ये को नम्बर एक भन्ने प्रतिस्पर्धा हुने भएको छ, कामनाले गर्ने फिल्म अवार्डमा । कामनाले ३२ विधामा दिने अवार्डमध्ये एउटा लोकप्रिय अभिनेत्रीको हुने र यसमा यी पाँच जना मनिनत भएको जनाएको छ । दर्शकको मतका आधारमा यसको छिनोफानो हुने पनि आयोजकले जनाएको छ । अवार्ड पुस १९ गते काठमाडौंमा हुँदैछ ।  