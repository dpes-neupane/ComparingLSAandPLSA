



 
एजेन्सी, १८ माघ । बलिउड अभिनेत्री करिना कपुर चाडै नै दोस्रो सन्तानको आमा बन्दैछिन् । उनी गर्भवतीको समयमा पनि आनन्द लिइरहेकी छिन् । यस्तो अवस्थामा पनि उनले आफ्नो काममा ध्यान दिएकी छिन् । करीना कहिले कूनै ब्राण्डमा देखिन्छिन् त कहिले रेडियोका शो हरुमा व्यस्त हुन्छिन् । 
भर्खरै मात्र करिनाले एक भिडियो इन्स्टाग्राममा शेयर गरेकी छिन् । उक्त भिडियोमा उनले मजाले नाचिरहेकी छिन् । भिडियोमा निकै सुन्दर देखिएकी छिन् । उनले सुन्तला रङको फुल स्लीव टप र स्कर्ट लगाएकी छिन् ।
करीनाले हातमा स्कर्ट समातेर हास्दै नाँचिरहेकी छिन् । उनले यो भिडियो कुनै प्रमोशनको लागि शुट गरेकी हुन् । अभिनेत्री केही समयदेखि चर्चामा छिन् । उनको बढ्दै गएको बेबी बंपको तस्वीर सामाजिक सञ्जालमा भाइरल भइरहेको छ ।
 
 
