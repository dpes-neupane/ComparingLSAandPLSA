मुम्बई — सेल्फ क्‍वारेन्टाइनमा बसेका अभिनेता सलमान खानले आफ्नो खाली समय स्केचिङमा लगाएका छन् । कोरोना भाइरस(कोभिड-१९) बाट सतर्कता अपनाउन मार्च ३१ सम्मलाई फिल्मको सुटिङ रोक्ने निर्णयसँगै उनको फिल्म 'राधे: योर मोस्ट वान्टेड भाइ'को सुटिङ पछाडि धकेलियो ।क्वारेन्टाइनमा समय बिताइरहेका बलिउड अभिनेता खानले सामाजिक सञ्जाल इन्स्टाग्राममा स्केचिङ गरेको भिडियोसमेत सार्वजनिक गरेका छन् । त्यस्तै अभिनेत्री प्रियंका चोपडा र उनकी पति निक जोनस आठ दिनका लागि 'सेल्फ आइसोलेसन'मा बसेका छन् । उनले इन्स्टाग्राम भिडियोमा भनेकी छिन्'म र निक ८ दिनका लागि सेल्फ आइसोलेसनमा छौं । हामीले सँधै धेरै मानिसहरुको वरपर बसेर काम गर्‍यौं । अहिले अवस्था फरक छ । यो एकदम अनौठो अनुभव हो । हामी सतर्कता अपनाइरहेका छौं । हामी सुरक्षित छौं, 'सोसल डिस्ट्यान्स'को अभ्यास गर्दैछौं ।'अभिनेता अमिताभ बच्चनले त आइसोलेसनमा बसेर कविता कोरेको कुरा इन्स्टाग्राममार्फत जानकारी गराएका छन् । उनले आफ्नो कविताबाट दर्शकलाई सुरक्षित रहन सन्देश दिएका छन् । अमिताभले आफू क्वारेन्टाइनमा बसेको कुरा इन्स्टाबाटै जानकारी दिएका हुन् । हातमा स्ट्याम्पले'होम क्वारेन्टाइन' लेखिएको तस्बिर उनले सार्वजनिक गरेका छन् । “बहुतेरे इलाज बतावें ,जन जनमानस सब , केकर सुनैं, केकर नाहीं, कौन बताए इ सब ; केयु कहिस कलौंजी पीसौ, केयु आँवला रस केयु कहस घर म बैठो, हिलो न ठस से मस ईर कहेन औ बीर कहेन, की ऐसा कुछ भी Carona , बिन साबुन से हाथ धोई के ,केहू के भैया छुओ न ; हम कहा चलो हमौ कर देत हैं , जैसन बोलैं सब आवय देयो , Carona-फिरोना , ठेंगुआ दिखाऊब तब !" ~ अबA post shared by  Amitabh Bachchan (@amitabhbachchan) on Mar 12, 2020 at 11:07am PDTत्यस्तै अभिनेत्री कट्रिना कैफले यो खाली समयमा जिम बन्द भएपछि घरमै जिम गरेर समय काट्ने सोचेकी छिन् । उनको इन्स्टा भिडियोमा शारीरिक अभ्यासले शरीरलाई रोगप्रतिरोधात्मक क्षमता बढाउने बताएकी छिन् । फिटनेससँगै 'सेल्फ आइसोलेसन'को समयमा कट्रिनाले गीतार बजाउने समय पनि पाएकी छिन् । अभिनेत्री दीपिका पादुकोणले इन्स्टाग्राममा माक्स लगाएर हात धुँदै गरेको भिडियो सार्वजनिक गरेकी छिन् । अभिनेता आयुष्मान खुरानाले श्रीमती, छोराछोरीसँग पेन्टिङ गरेर 'सेल्फ क्वारेन्टाइन'को समय बिताएका छन् । श्रीमती तहिरा कश्यप, छोरा विराजवीर र छोरी भरुस्कासँग पेन्टिङ गरेको तस्बिर आयुष्मान सामाजिक सञ्जालमा सार्वजनिक गरेका छन् । अभिनेत्री करिना कपूरले भने आफूलाई मन पर्ने परिकार बनाउन समय व्यतित गरेकी छिन् । उनले घर बसेर गाजरको हलुवा खाँदै गरेको तस्बिर सार्वजनिक गरेकी छिन् । अभिनेता अर्जुन कपुरले भने पूराना फिल्महरु हेर्ने समय पाएका छन् । उनले हालै फिल्म 'हेराफेरी' हेर्दै गरेको जानकारी इन्स्टाग्राममा राखेका छन् । सुटिङ स्थगित गरेसँगै कलाकारहरुले परिवारका लागि समय पाएका छन् । 'सेल्फ क्वारेन्टाइन'को समयमा अक्षय कुमारले पनि परिवारलाई समय दिन पाए । यसखघि उनी 'सूर्यवंशी'को प्रचारमा व्यस्त थिए ।अहिले माधुरी दीक्षित पनि आफ्नो परिवारसँग समय बिताइरहेका छन् । अभिनेत्री कंगना रनावत मनाली पुगेकी छिन् । अभिनेत्री सोनम कपुर भने परिवारसँग समय बिताउन लन्डनमा पुगेकी छिन् । त्यस्तै नेहा धुपिया आफ्नी आमासँग अनि राधिका आप्टे लन्डनमा रहेको पतिसँग सेल्फ क्वारेन्टाइनमा बस्न पुगेकी छन् । 