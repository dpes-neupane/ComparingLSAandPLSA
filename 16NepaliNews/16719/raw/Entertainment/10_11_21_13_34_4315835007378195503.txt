काठमाडौँ — सुदर्शन थापा निर्देशित फिल्म 'म यस्तो गीत गाउँछु २'को प्रदर्शन स्थगित गरिएको छ । कोरोना संन्त्रासका कारण फिल्म निर्माण टिमले 'म यस्तो गीत गाउँछु २'को प्रदर्शन स्थगित गरेको हो । फिल्म फागुन ३० गते प्रदर्शनमा आउने तयारीमा थियो । तर कोरोना त्रासका कारण फिल्म कहिले प्रदर्शनमा आउला त्यसको टुङ्गो छैन ।'आम जनताको स्वास्थ्यलाई ध्यानमा राख्दै कोरोना भाइरसबाट कसैलाई असर नहोस भन्ने हेतुले नेपाल सरकारको कदममा कदम मिलाउँदै अर्को सूचना नआउँदासम्मलाई चलचित्र प्रदर्शन नगर्ने निर्णय गरेका छौं' निर्माण टिमले जारी गरेको पत्रमा उल्लेख छ । पत्रकार फूलमान वल निर्देशित 'नीरफूल' आगामी चैतमा ७ गते प्रदर्शनमा आउने तयारीमा थियो । अब यो फिल्मको पनि प्रदर्शन मिति सार्ने तयारीमा छन् निर्देशक वल ।'नीरफूलको प्रदर्शन मिति पनि सर्ने प्रवल सम्भावना छ' निर्देशक वलले भने । बिहीबार नेपाल चलचित्र निर्माता संघले फिल्मको छायांकन स्थगित गर्न आह्वान गर्‍यो ।कोरोना प्रकोप : फिल्मको छायांकन रोक्न नेपाल चलचित्र निर्माता संघको आह्वाननिर्देशक दीपेन्द्र लामा भने फिल्मको छायांकन नरोक्ने बताएका छन् । 'सुटिङ रोक्नुपर्ने कारण नै छैन । छायांकनमा हामी २५ जना हुन्छौं । एउटा होटलदेखि छायांनस्थलसम्म त हाम्रो काम पर्छ । त्यसैले हामी सुटिङ रोक्दैनौं' उनले भने । दीपेन्द्रले निर्देशन गर्ने फिल्म '२ नम्बरी' फागुन २८ बाट छायांकनमा जाने तयारीमा छन् ।