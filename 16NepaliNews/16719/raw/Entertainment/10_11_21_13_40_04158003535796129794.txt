काठमाडौँ — ‘पंगा’मा जया निगम बनेर दर्शकको मन जितिरहेकी अभिनेत्री कंगना रनावत पद्मश्रीबाट सम्मानित भएकी छन् । यो नागरिकलाई प्रदान गरिने भारतको चौथो ठूलो सम्मान हो ।कंगनासहित फिल्म निर्माता एकता कपुर तथा निर्माता निर्देशक करण जौहर र गायक अदनान सामी पद्मश्रीबाट विभूषित भएका छन् । कलाकारिताको क्षेत्रमा पुर्या।एको योगदानको कदर गर्दै उनीहरुलाई सम्मान प्रदान गरिएको हो ।पद्मश्री पाएपछि कंगनाले खुशी पोख्दै भनेकी छन्, ‘म यो अवार्ड सपना देख्ने सबै महिलाप्रति समर्पण गर्न चाहन्छु । उनीहरुको सपनाले देशको भविष्य निर्धारण गर्छ ।’ महिला सशक्तीकरण र अधिकारका लागि आवाज उठाउँदै आएकी कंगनाले फिल्मबाट यसअघि तीन राष्ट्रिय अवार्ड जितिसकेकी छन् ।पछिल्लो समय भारतीय सरकारले ल्याएको नागरिकता कानुनको विरोधमा बलिउड हस्तीहरु निस्किइरहेका बेला कंगनाले भने प्रधानमन्त्री नरेन्द्र मोदीको समर्थन गरेकी थिइन् । अदानान सामी पाकिस्तानको नागरिकता त्याग गरी भारतीय भएका हुन् । जौहर बलिउडका स्थापित निर्माता तथा टेलिभिजन रियालिटी सोका स्टार हुन् । एकता कपुर भारतीय टेलिभिजन दुनियाँका चर्चित टेलिश्रृंखलाकी निर्माता हुन् । 