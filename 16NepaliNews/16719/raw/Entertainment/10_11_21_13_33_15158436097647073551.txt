काठमाडौँ — सैफ अली खानले सन् १९९३ मा बलिउड फिल्म 'परम्परा'बाट डेब्यू गरेका थिए । डेब्यू फिल्मदेखि अहिलेसम्म उनले विभिन्न भूमिकामा अभिनय गरिसके । उनी अभिनित पछिल्लो दुई फिल्म 'तानाजी' र 'जवानी जानेमन'ले दर्शकमा चर्चा बटुल्यो  । 'तानाजी'मा उनी नकरात्मक भूमिकामा देखिएका थिए । 'जवानी जानेमन'मा भने प्ले ब्वाईको भूमिकामा देखिए । फरक अवतारमा अभिनय गरे पनि कतिले उनलाई 'अन्डररेटेड' अभिनेता भन्छन् । तर उनी आफूलाई 'अन्डररेटेड' कलाकार स्वीकार्दैनन् । हालै एक अन्तरवार्तामा उनले भने,'मैले दर्शकबाट धेरै माया पाएको छु । मैले सोचेको भन्दा बढी माया । अन्डररेटेड कलाकार हुँ जस्तो मलाई लाग्दैन ।' फरक/फरक फिल्महरु गरेका कारण धेरैले अन्डररेटेड कलाकारको रुपमा आफूलाई लिएको उनको तर्क छ । सैफले हालै रानी मुखर्जीसँग फिल्म 'बन्टी और बव्ली २'को सुटिङ सकाएका छन् । 