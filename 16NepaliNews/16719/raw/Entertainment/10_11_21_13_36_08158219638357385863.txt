काठमाडौँ — शुक्रबारदेखि एकैसाथ दुई नेपाली फिल्म प्रदर्शनमा आउँदैछन् । दुई विदेशी फिल्मसँगै प्रदर्शनमा आउने 'आमा' र 'सेन्टी भाइरस' बीच शो प्रतिस्पर्धा देखिएको छ । मल्टिप्लेक्स अन्तर्गतको क्यूएफएक्सले रामबाबु गुरुङ निर्देशित सेन्टी भाइरसले एकैदिन ५० र दीपेन्द्र के खनालद्वारा निर्देशित फिल्म आमाले २४ शो पाएको छ । शो बाँडफाडका हिसाबले दीपेन्द्रको फिल्म भन्दा सेन्टी भाइरसलाई धेरै शो दिइएको छ । फिल्ममा भने दयाहाङ राई, सिताराम कट्टेल (धुर्मुस), कुञ्जना घिमिरे (सुन्तली) को मुख्य अभिनय छ । त्यस्तै 'आमा'मा भने अभिनेत्री मिथिला शर्मा, सुरक्षा पन्तको मुख्य अभिनय छ । बिहीबार अपरान्हसम्ममा आमा फिल्म हेर्नको लागि दर्शकले अनलाइनमार्फत् अग्रिम बुकिङ गरिरहेका छन् । 