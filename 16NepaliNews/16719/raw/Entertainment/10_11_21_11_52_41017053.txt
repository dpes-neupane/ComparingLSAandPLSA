
मोडल कुन्साङ बोम्जनले म्युजिक भिडियो बजारमा पकड बनाउँदै लगेका छन् । उनले काम गरेका भिडियोहरु एकपछि अर्को रुपमा सार्वजनिक मात्र भएका छैनन्, उनको माग पनि बढेको छ ।
यसैविच, गायक देब्स राई र गायिका कल्पना प्राङ्देन राइको स्वरमा समावेश ‘केवल तिमी भित्रै’ बोलको म्युजिक भिडियो सार्वजनिक भएको छ । साधना कुलुङको शब्द रहेको गीतमा चन्द्र श्रेष्ठको संगीत छ । कुलेखानीमा छायांकन गरिएको यो भिडियोमा कुन्साङ बोम्जन र सिम्रन पन्तको अभिनय छ ।
मनी के राइको कोरियोेग्राफी रहेको भिडियोमा विनिरजरा राइको छायांकन र सम्पादन छ । चक्र पुलामीको यो भिडियोमा निर्देशन छ ।

